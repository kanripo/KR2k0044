# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.657327
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十八
<pb:KR2k0044_WYG_037-1a>¶
欽定四庫全書¶
　浙江通志卷三十八¶
　闗梁(六/)¶
　　嚴州府(建徳縣/附郭)¶
　縣治橋　建徳縣志在縣前明萬厯十一年知縣俞¶
　　汝為建¶
　三元橋　嘉靖浙江通志在郡治南嚴陵志舊名卧¶
　　龍明洪武初改名宣威正統十三年知府黄澍以¶
<pb:KR2k0044_WYG_037-1b>¶
　　郡人商輅中三元立坊其上橋亦以名¶
　　　建徳縣(城外/闗梁)¶
　烏石闗　嚴陵志在縣東十五里¶
　　(謹按烏石闗以烏石山而名江流所經下有烏石/灘又有三河闗在府南四十里即東陽江渡口也)¶
　　(唐置三河戍於此宋為/三河驛當金華大道)¶
　鮑公橋　建徳縣志在城西和義門外龍山之水從¶
　　北門遶城至武定門以達西湖向有磚橋跨其上¶
國朝康熈九年協鎮鮑虎易以石梁左右皆竪石楯故¶
<pb:KR2k0044_WYG_037-2a>¶
　　名¶
　吕公橋　嚴州府志在城西一里為徽寧及淳遂夀¶
　　經行之要路當山谿之水直入大江行道患涉明¶
　　萬厯三十八年知府吕昌期捐俸倡成¶
　余浦橋　新定續志在朝京門外宋景定辛酉建圮¶
　　於水郡貢士王炎重築嚴陵志明洪武初重建成¶
　　化七年知府朱暟復拓而新之¶
國朝康熈七年協鎮鮑虎改建石橋圍以石欄¶
<pb:KR2k0044_WYG_037-2b>¶
　苔溪橋　建徳縣志在城東南十五里通浦江為浙¶
　　東要衝明萬厯三十五年建復於橋之西建一菴¶
　　以䕶之知府吕昌期題扁曰長虹永鎮¶
國朝康熈元年重建後山水衝決橋圯為木筏以渡行¶
　　人¶
　胥村橋　嚴陵志在縣東北三十二里胥村舊名朱¶
　　紫橋明洪武三十二年建正統間圯𢎞治五年知¶
　　府李徳恢勸諭邑人王景貴捐貲重建長二十餘¶
<pb:KR2k0044_WYG_037-3a>¶
　丈改今名(李徳恢/為記)¶
　風硎橋　新定續志在陪郭塢有亭八楹宋景定辛¶
　　酉圮於水嚴陵志明永樂十六年九峰寺僧重建¶
　濟川橋　明一統志在府城東北五十里白馬澤嚴¶
　陵志元至正七年里人吳元俊重建(賀方/為記)¶
　招賢橋　建徳縣志在城西六十里嘉靖浙江通志¶
　　漢會稽太守朱買臣嘗寓此築室讀書鑿池為滌¶
　　硯所後人因名曰朱池又名其里與橋皆曰招賢¶
<pb:KR2k0044_WYG_037-3b>¶
　烏石渡　紫溪渡　嚴州府志二渡在東闗下五里¶
　　風濤最險時有覆舟之患明萬厯四十年知府吕¶
　　昌期捐造船二隻分為上下兩渡令其遇風覆舟¶
　　協力相救閒則渡人往來仍置田六畝以給工費¶
　　　淳安縣¶
　錦溪闗　舊浙江通志在縣東六十里¶
　　(謹按錦溪闗其地有小溪巖怪石巉削水陸俱/險嘉靖間知縣洪英明設闗於此以禦礦寇)¶
　青溪橋　嚴陵志在縣南跨溪為浮梁舊名百丈橋¶
<pb:KR2k0044_WYG_037-4a>¶
　　宋淳熙六年知縣陳曄建(胡南逢百丈橋記淳安/舊名青溪以瀕溪而名)¶
　　(也源自黟歙東注浙江旁連衢信甌閩諸郡以趨/吳㑹往來櫛比朝夕不絶舊有浮梁規模狹小車)¶
　　(馬之蹂轥雨暘之剝蝕漫不加飭至布板以渡渡/者凌兢或墊溺以葬魚腹令尹慨然捐俸以先之)¶
　　(邑人皆喻歡趨樂助命僧如海總焉自始庀工越/五月而竣南北百丈因以名橋堅厚平夷如通衢)¶
　　(軌道行者嘆因循之久而作新之速又念風雨燥/濕之不齊腐朽波蕩之不保於後也市田百畆有)¶
　　(竒歳收其入使修者有繼較夫粉飾目前而不計/異時以傳舍梯榮者相去億萬鄉父老屬予為記)¶
　　(乃次第其語題於橋之礎庶/幾遒人過之或摭以上聞也)慶元三年知縣鄭擢新¶
　　之淳祐丙午知縣虞兟改令名(王遂青溪橋記淳/祐六年淳安縣青)¶
<pb:KR2k0044_WYG_037-4b>¶
　　(溪橋成知縣事凌陽虞君兟求文以誌不朽淳邑/山溪上受歙流下過錢塘而注之海比歲邑多水)¶
　　(患屋廬漂蕩津梁之設屢修輒毁虞君捐俸錢四/十萬為之倡官吏人士駢首聚財長橋貫之為節)¶
　　(一十有八浮橋跨之為節二十有七絙鐵聨舟其/數一倍始於秋七月成於十月妄費盡省而徒杠)¶
　　(輿梁之病不聞易名青溪廢興之故/曷可以不記因采民之歌而繫以詩)¶
　馬踏橋　嚴陵志在縣東一里相傳昔有仙人騎馬¶
　　過此馬跡猶存¶
　西硎橋　嚴陵志在縣西三里上有戈府君祠又名¶
　　(闕/)安橋淳安縣志一名武安橋邑人洪本美重修¶
<pb:KR2k0044_WYG_037-5a>¶
　惠人橋　新定續志在龍山鄉跨合洋溪長三十丈¶
　　累石為趾架屋其上嚴陵志宋淳熙二年重建一¶
　　名合洋橋(陳曄合洋惠人橋記合洋有溪衝衢絡/繹行李問津憧憧不絶異時編新獨木)¶
　　(以濟投步惴心若春夏淫潦狂湍坌來則蕩析委/波而逝咸逾旬阻絶無以濟不通民病涉久矣今)¶
　　(為橋其上修三百尺廣十二尺負幹甚隆布版則/宻覆以長廊掖以朱闌堅縝傑麗長虹卧波若濟)¶
　　(巨川毋假舟楫予甞揆諸易凡履險者必曰涉川/所以利涉而濟險者莫橋若豈惟橋哉凡爾民處)¶
　　(心惠濟毋行險而胥溺毋薄人於險能如是橋以/通往來無彼此隔阻之虞居斯世也豈不砥如坦)¶
　　(如永底蕩平哉是為記淳熙/二年徒杠輿梁告成之月也)¶
<pb:KR2k0044_WYG_037-5b>¶
　平水橋　嚴陵志在縣南五十里溪流峻急涉者每¶
　　有墊溺之患明成化間知府朱暟通判劉永寛始¶
　　為木橋以濟之名平水橋¶
　聚星橋　淵鑑𩔖函在縣東南五十里相傳宋時近¶
　　橋有邵氏前後五人登第故名¶
　魁星橋　明一綂志在縣東北六十里以其地有魁¶
　　星石而名¶
　馬巖橋　新定續志在安福鄉制如合洋橋而其長¶
<pb:KR2k0044_WYG_037-6a>¶
　　過之¶
　仙人橋　嚴陵志在縣西八十里尹山銅源古有汪¶
　　聖僧菴橋居菴前其北一石儼立若人鄉民因以¶
　　禱祠焉¶
　青溪渡　嚴陵志在縣南一名縣前渡(楊彜過青溪/渡詩天闊銜)¶
　　(江雨濛濛上客衣潭清魚可數沙晚雁爭飛川谷/留雲氣鵜鶘傍釣磯飄零江上客欹側一帆歸江)¶
　　(暉青溪夜渡詩月沉河静水無烟獨倚中流/欲進船兩岸山光涵夜色數聲漁唱白雲邊)¶
　　　桐廬縣¶
<pb:KR2k0044_WYG_037-6b>¶
　水闗　嚴陵志在縣東二里桐江口¶
　　(謹按水闗當桐溪入江之口合江巡司置於此又/有浮橋闗在縣北五里桐溪上柴埠闗在縣東南)¶
　　(二十里柴埠灘/舊有兵戍亭)¶
　寶慶橋　新定續志縣市橋桐廬縣志宋嘉定間令¶
　　趙汝憚建橋成適改元寶慶因名俗呼縣橋¶
　進賢橋　嚴陵志在儒學前明宣徳間邑人姚惟可¶
　　甃石為橋敎諭陳鈞訓導胡如暘等復高廣之大¶
　　使藍致甃路桐廬縣志俗呼為新橋¶
<pb:KR2k0044_WYG_037-7a>¶
　龍津橋　桐廬縣志在上坑埠一名邏浦橋又名楊¶
　　家橋明洪武元年洪水衝圯𢎞治間邑人王希哲¶
　　義民王孔昭重建¶
　丁橋　嚴陵志在縣東北十三里相傳昔有丁丞相¶
　　者養馬於此為澗所隔因造橋以渡後人遂以名¶
　　之¶
　濟川橋　嘉靖浙江通志在縣西北十五里桐廬縣¶
　　志宋嘉定年里人重建易以石今名霧露橋¶
<pb:KR2k0044_WYG_037-7b>¶
　安福橋　桐廬縣志在縣西北二十五里明𢎞治年¶
　　義士柴溥率衆建尋圯正徳間溥獨重建萬厯三¶
　　十五年又圯王應徳募建¶
國朝順治十二年大水壊邑人柴文卿王家臣等募建¶
　　石梁二洞¶
　朝京橋　嘉靖浙江通志在縣西三十里當驛路要¶
　　衝宋淳熙十三年建¶
　世濟橋　明一綂志在縣西北三十里元至正六年¶
<pb:KR2k0044_WYG_037-8a>¶
　　里人姚壽翁建翰林學士承㫖歐陽𤣥書額¶
　朱橋　嘉靖浙江通志在縣東南三十五里漢朱買¶
　　臣嘗負薪於此故名嚴陵志一名朱家橋元至正¶
　　三年里人重建¶
　月梁橋　桐廬縣志在縣東南三十五里橋灣如月¶
　　故名¶
　袁闡橋　嚴陵志在縣西北三十五里路當溪險歲¶
　　久壞宣徳間里人喻叔良募縁重建¶
<pb:KR2k0044_WYG_037-8b>¶
國朝順治十八年圮皇甫應谷募修康熙十一年復圮¶
　　皇甫一璋等重建¶
　凝紫橋　嚴陵志在縣西北四十五里元大徳二年¶
　　建¶
　浮橋渡　桐廬縣志在縣北三里宋名裏口渡景定¶
　　五年令胡太古建浮橋以船為之徳祐末文丞相¶
　　潰軍數萬至東溪縣令李友仁撤浮橋拒之遂廢¶
　　自元迨今設舟以濟猶呼浮橋埠有渡田若干畆¶
<pb:KR2k0044_WYG_037-9a>¶
　　　遂安縣¶
　鍾義橋　嚴陵志在縣南跨溪為浮梁邑士王總得¶
　　捐田五十畝命永濟菴僧掌其入隨圯即修往來¶
　　者徳之菴廢橋毁邑人為舟以濟遂安縣志一名¶
　　南韓橋明嘉靖間邑民王思洪倡義建橋墩十一¶
　　架屋覆之十八年大水墩屋盡壞隆慶間知縣周¶
　　恪建木橋萬厯辛亥知縣韓晟修復石墩架板成¶
　　橋壬子大水復壞自後仍用板橋歲歲修易以為¶
<pb:KR2k0044_WYG_037-9b>¶
　　常(王穉登寄題南韓橋詩山縣橋成帶郭斜詩傳/鴈足寄天涯虹蜺跨漢波千頃烏鵲浮空邑萬)¶
　　(家曉涉不勞歌瓠葉春流還許泛桃花/濟人誰似神明宰溱洧乘輿莫漫誇)¶
　龍渡橋　萬厯遂安縣志在縣東三里洪武二十八¶
　　年建(姜石安題龍渡橋詩龍溪遠與大江連驅石/為橋不記年虹影静搖波底月鴈行斜渡澗)¶
　　(湄烟風清客使歸驄馬日落漁人繫釣/船愧我自非題柱客也應從此去朝天)¶
　買儀橋　嚴陵志在縣南十里明景泰元年里人王¶
　　智榮建地名買儀因名¶
　豹石橋　嚴陵志在縣西十五里溪旁有巨石如豹¶
<pb:KR2k0044_WYG_037-10a>¶
　　故名¶
　東亭橋嘉靖浙江通志在縣東二十五里其水自¶
　　北來者出於松源自東北來者出於東塢自西北¶
　　來者一出於燕源一出於霞嶺四水流至東亭之¶
　　地始合為一萬厯遂安縣志成化十三年嚴州府¶
　　通判劉永寛修建邑令朱福董成之(蕭彦立重建/東亭橋記東)¶
　　(亭在邑東僅一舍許舊有橋年久傾圮大尹朱福/少尹張敏盧端幕仲士高各輟俸資以倡改作上)¶
　　(其事於郡邑之耆庶欣然助費於八月癸未始事/其制中為二墩墩之形南則正方北則斜銳其上)¶
<pb:KR2k0044_WYG_037-10b>¶
　　(以殺水怒兩崖皆為石堤而中拱其脊仍設扶闌/於上以防顛墜其崇一丈八尺廣如之修五倍於)¶
　　(崇之數而加强/焉冬己夘訖工)¶
　風沂橋　萬厯遂安縣志在縣西三十里舊名豐沂¶
　　元至元間改今名明天順間里人毛希誠重修正¶
　　徳三年毛彦恭因其頽用石添砌¶
　馬石橋　遂安縣志縣西三十里相傳明太祖略地¶
　　新安過連岑至此旋師於石間上馬因名¶
　龍峯橋　嚴陵志在縣西四十里一名壽春橋明正¶
<pb:KR2k0044_WYG_037-11a>¶
　　綂間重建¶
　黄村橋　嘉靖浙江通志在縣西北四十里萬厯遂¶
　　安縣志以村名宋宣和間邑人詹安建明嘉靖時¶
　　安十二世孫詹廷輝重建并創屋九間於上(陸希/和為)¶
　　(記/)¶
　宋家橋　嚴陵志在縣南五十里宋家塢故名明成¶
　　化八年里人徐叔賓重建¶
　罟網渡　遂安縣志在縣東南三十里路通西安明¶
<pb:KR2k0044_WYG_037-11b>¶
　　崇禎間余兼善捐田十畝造渡船木橋往來利之¶
　　　夀昌縣¶
　㑹通橋　新定續志在縣西市中跨湖表為之嚴陵¶
　　志唐縣令戴筠建宋理宗時里人劉仕重建明洪¶
　　武六年知縣彭子冲累石釃水為二道仍建瓦屋¶
　　五間萬厯壽昌縣志景泰中復壞義官翁志常建¶
　　嘉靖乙亥志常後人翁徳静翁如臯重建¶
　宋公橋　新定續志在縣西二里長一十五丈宋郡¶
<pb:KR2k0044_WYG_037-12a>¶
　　守宋鈞倡建因名壽昌縣志後圮元静廬寺僧鎮¶
　　重建繪千佛於上又名千佛橋後圯明嘉靖三十¶
　　六年廣安寺僧太祥募建累石釃水為十二道¶
　至仁橋萬厯壽昌縣志在縣東五里以居至孝仁豐¶
　　二鄉界故名¶
　翠溪橋　嚴陵志在縣東南七里累石釃水為三道¶
　　上布石䦨宋端平間里人葉常管建(周養吾翠溪/橋晩眺詩晚)¶
　　(步翠溪上恐驚魚烏知看雲偶成頌洗硯欲題詩/雨潤花生筆風輕絮㸃眉忽聽鶯語好不覺立多)¶
<pb:KR2k0044_WYG_037-12b>¶
　　(時/)¶
　廣濟橋　萬厯壽昌縣志在縣南十里景泰三年邑¶
　　人徐彦銘建後圯邑人李親等重建¶
　顔公橋　新定續志在縣西十里曰航頭長四十二¶
　　丈累石釃水為十道宋郡守顔頥仲建因名嚴陵¶
　　志後圮於水元静廬寺僧鎮重建(翁洮春日題航/頭橋詩故園橋)¶
　　(上絶埃塵此日凭闌興自新雲影映將仙掌曙水/光迷得武陵春薜蘿烟裏高低路楊柳風前去住)¶
　　(人莫怪馬卿題姓字/終期雲雨化龍津)¶
<pb:KR2k0044_WYG_037-13a>¶
　玉虹橋　明一統志在縣東二十里嚴陵志宋嘉定¶
　　間邑人鄭執信建(鄭以耕過王虹橋詩玉虹跨水/久知名南北驅馳此問程風雪)¶
　　(䇿驢天上下凉秋踏月夜虚明荷花隔岸薰殘照/柳絮撩人弄晚晴愛有四時橋畔景酒旗茅屋更)¶
　　(書/聲)¶
　梅川橋　嚴陵志在縣西南三十里累石釃水為三¶
　　道宋南渡後建¶
　皆喜橋　壽昌縣志在縣西北四十里明成化十一¶
　　年僧净圓募建西有皆喜亭¶
<pb:KR2k0044_WYG_037-13b>¶
　龍嶧橋　嚴州府志一名壽春橋在縣西四十里明¶
　　正統間余公茂徐士敏建¶
　淤堨渡　嚴陵志在縣東十里(周養吾淤堨渡詩野/水滔滔此㑹通往來)¶
　　(行色見孤篷桃花錦鯉千層浪柳絮黄鸝兩岸風/明月滿船天上下青雲萬里客西東如今歳暮無)¶
　　(人渡閒却溪/頭簔笠翁)¶
　　　分水縣¶
　慶雲橋　嚴陵志在縣南一里慶雲坊¶
　雙桂橋　嘉靖浙江通志在縣西一里宋王縉子日¶
<pb:KR2k0044_WYG_037-14a>¶
　　休日勤同登進士因以名橋¶
　定安橋　分水縣志舊名順安橋在河頭溪係東門孔¶
　　道向建石橋圮於洪水後易石以木¶
國朝康熙二十年知縣李檠重建石梁比舊增高五尺¶
　洞橋　嚴陵志在縣西二里縣丞李徳固重建¶
　濯仙橋　嘉靖浙江通志在縣西四里嚴陵志月溪¶
　　院前相傳昔有仙人濯足於溪石上故名¶
　藍田橋　嚴陵志在縣北二十五里明正統三年知¶
<pb:KR2k0044_WYG_037-14b>¶
　　縣陳貞重建¶
　觀橋　嚴陵志在縣西三十里邑人章高建¶
　寶定橋　嚴州府志在縣西北生仙鄉¶
　河頭渡　嘉靖浙江通志即天目渡路通新城臨安¶
　　溫州府(永嘉縣/附郭)¶
　新橋　萬厯溫州府志在府治前正徳丁丑郡守陸¶
　　鰲開新街始建¶
　華蓋橋　萬厯溫州府志在府治東王光薦重建¶
<pb:KR2k0044_WYG_037-15a>¶
　惠民橋　溫州府志在府治西明嘉靖庚子郡守郝¶
　　正剏察院於城隍廟西始建¶
　五福橋　明一綂志在府城譙樓前溫州府志又名¶
　　本州橋¶
　蜃川橋　永嘉縣志在平水王廟西明萬厯間建今¶
　　俗名虹橋¶
　洗馬橋　溫州府志在府治西宋洗馬陳龜年建¶
　永寧橋　萬厯溫州府志在少保坊(楊蟠永寧橋詩/過時燈火夜簫)¶
<pb:KR2k0044_WYG_037-15b>¶
　　(皷正喧闐三十六/坊月一般今夜圓)¶
　慈湖橋　嘉靖浙江通志宋郡守慈湖先生楊簡立¶
　　鄉校於此故名¶
　上安橋　萬厯溫州府志在象門宋高宗旋駕問何¶
　　名知州盧知原以上安對高宗悦命金書橋額¶
　　　永嘉縣(城外/闗梁)¶
　雙蓮橋　永嘉縣志在永寧門外舊有蓮花並蒂之¶
　　瑞故名¶
<pb:KR2k0044_WYG_037-16a>¶
國朝康熙十二年里人林兆斗等募縁重建(蔡兆豐募/建雙蓮橋)¶
　　(序葢聞秦帝東巡始留鞭石周王西幸爰有造舟/津堠有阻而必通川澤非梁而莫濟是以夏陽當)¶
　　(險寔鑄鐵牛河北衝流用沉石鱉岸非千里曽表/大夫之名橋異七星亦是崔公之惠豈非騫崩不)¶
　　(葺責在長人啟塞從時闗於王政者哉唯兹雙蓮/橋者肇基典午傳瑞累朝直通白鹿城南横跨玉)¶
　　(蟾河上人家夾岸烟水横塘洵五邑之要津八閩/之孔道也三千波浪漂搖木客之巢十二闌干零)¶
　　(落老人之齒匪但提盈荷重愁從雨後經過即敎/倚杖扶輿怕向風中逆度險驚遊騎漫云雪盡馬)¶
　　(蹄輕坦異板橋最苦霜多人跡滑余目擊危梁情/悲折柱重修有願獨力未能唯冀達官貴人分東)¶
　　(閣西園之費素封巨室捐鐘鳴鼎食之資俾選石/以鳩工始乘時而竭作看虹飛斷岸彩映斜陽龍)¶
<pb:KR2k0044_WYG_037-16b>¶
　　(卧清流勢連隠霧庶幾萬安渡口千年/猶誦君謨七里山塘百代惟傳居易矣)¶
　青雲橋　永嘉縣志在永福門外舊名緑野里人方¶
　　銓建¶
國朝康熈十一年銓裔孫大茂等修¶
　狀元橋　萬厯溫州府志在六都宋狀元趙建大建¶
　寶慶橋　永嘉縣志在鎮海門外¶
國朝順治十五年圯後置木橋潮流奔激每致倒壞康¶
　　熙十八年總戎陳世凱倡率僚屬重建¶
<pb:KR2k0044_WYG_037-17a>¶
　　　樂清縣¶
　黄華闗　海防圖略屬樂清縣去府城八十五里¶
　　(謹按黄華闗在黄華水寨東其地有黄華山因名/明嘉靖中倭甞登此黄華之外為下馬洋嘉靖三)¶
　　(十二年㕘將湯克寛追黄華賊戰於是洋海防考/云倭犯黄華必由邳山大麂山及黄大嶴而入黄)¶
　　(華闗廹臨海/口汛守最要)¶
　惠政橋　嘉靖浙江通志在縣皷樓前樂清縣志元¶
　　至正間燬明洪武五年知縣鄔珏重建¶
　寶帶橋　明一綂志在縣治前萬厯溫州府志舊有¶
<pb:KR2k0044_WYG_037-17b>¶
　　吳家橋在東七八步宋令王傳以橋北居民塞縣¶
　　治前乃以橋址易民居增創大橋接前郭路名市¶
　　心橋元至正丙午重建改今名¶
　姜公橋　萬厯溫州府志在澄清坊邑令姜光建(黄/詵)¶
　　(重修姜公橋記樂成為邑負山瀕海東西兩溪左/右闕治其委甚遠入於東海民居介乎其旁鱗集)¶
　　(櫛比舊有橋以接通衢淳熙己亥傾於洪濤令尹/袁公重修復壞於淳熈丁未幾二十年渡以畧彴)¶
　　(行者惴焉公來宰是邦力自撙節百廢具興迺視/舊址斥而廣之尉商碩賛其議為橋五間雄壯軒)¶
　　(偉往來憧憧如行康莊雖陰雨晦㝠不吾蹶驚飈/怒濤不吾怖經始於嘉泰壬辰之良月成於明年)¶
<pb:KR2k0044_WYG_037-18a>¶
　　(之孟夏為錢二百萬歛不及民而用度足役不違/時而工力備邑父老取公姓鎸於橋以示無窮之)¶
　　(思詩所謂愷悌/君子公其有焉)¶
　文峯橋　溫州府志在東山下外有登瀛橋在城内¶
　　東小河上¶
　八接橋　明一統志在縣南門外宋時方臘黨俞道¶
　　安來寇先鋒將張理同李振出門迎敵渡此橋橋¶
　　斷馬蹶溺死¶
　胡公橋　樂清縣志在縣治西南又名文虹橋明天¶
<pb:KR2k0044_WYG_037-18b>¶
　　啟丙寅縣令胡良臣建其高略與城齊層級以上¶
　　中廣而坦旁有石䦨遊者憇息焉時有耆民李廷¶
　　芳捐資助建¶
　迎恩橋　萬厯溫州府志又名壽寧橋在西臯驛路¶
　　嘉靖間里人趙景裴重建萬厯間景裴子裒修¶
　萬橋　萬厯溫州府志在縣東二十五里以宋萬規¶
　　建故名(萬規萬橋記涉滄海者先虞其險不可以/届其達登泰山者先憂其危不可以造其)¶
　　(高是豈忘高遠哉無高逺之志不㧞之誠樂於須/㬰而忽於持久故耳吾於兹橋之謀始也患力之)¶
<pb:KR2k0044_WYG_037-19a>¶
　　(未濟思有同志者偕成既不可得越三年而謀獨/成方靖其趾未踰歲月以洪湍奔突而顛仆者幾)¶
　　(半再越三年更募海民運石以趾之民方憚其險/而不應募者數日會海乏鮮食瀕海民無以為生)¶
　　(翕然相率就工日不下百餘艘凡兩月積五千餘/運遂築成東西兩灘上下一百尋截江三千丈方)¶
　　(秋雨大集山溜盤湧復衝壞其灘衆皆曰勞而無/成愚亦甚矣吾亦不憚勞復增石以固之加二十)¶
　　(餘艘厥址固矣乃累横石為四柱其形銳而大一/柱之廣縱二尋横二尋有半共三尋有畸埋灘淤)¶
　　(之下出灘之上者裁二尋有半上跨木為梁其柱/疏以立其間迂而濶以石不能跨故也經始於歲)¶
　　(之丁卯訖工癸酉之春凡/費錢三百有餘萬而橋成)¶
　行春橋　鴈山志在能仁寺前西谷諸水由橋下出¶
<pb:KR2k0044_WYG_037-19b>¶
　　筋竹澗入於海¶
　星橋　鴈山志在浄明寺前傍視橋下空明如星極¶
　　其精固至今畧無震動俗傳昔僧富鎔銅鑄作而¶
　　成者¶
　檉岡渡　溫州府志在十六都即清江本名纜與渡¶
　　明嘉靖間改於山内十里曰金沙渡(洪垣檉岡渡/記東鄉舊有)¶
　　(檉江渡當山外海口每遇風輒哮激中流篙子索/錢往往罹溺朱公諌建議易巨艘復往視謂必遷)¶
　　(於山内今王汝襄度其處南金雞山北沙步山去/前渡近十里許江狹水緩成路二十餘里馬道八)¶
<pb:KR2k0044_WYG_037-20a>¶
　　(十餘/丈)¶
　石門渡　溫州府志在縣東百里石門潭去潭百步¶
　　溪淺可涉或遇暴漲則令溪旁居民以竹筏濟之¶
　　(章可象石門渡詩海國天初霽羣峰翠欲浮舟横/春水渡人倚夕陽樓巖屋纏青蔓江沙起白鷗杖)¶
　　(藜何處叟扶/醉過溪頭)¶
　横春渡　樂清縣志又名館頭渡江船舊有帆每多¶
　　覆溺邑侯俞文榮令悉去帆存櫓於是渡者鮮溺¶
　　人便之(袁業泗横春渡詩畵舫衝寒待曉光淡烟/籠水碧茫茫黄茅野店雞號月紅葉山村)¶
<pb:KR2k0044_WYG_037-20b>¶
　　(犬吠霜到枕鐘聲催客夢眠沙鷗鳥笑人/忙為官三載成何事嬴得新詩滿錦囊)¶
　　　平陽縣¶
　江口闗　海防圖略屬平陽縣去府城一百三十里¶
　　(謹按江口闗下臨横陽江為往來衝要明設江口/水寨在縣南金鄉衛東南臨大海控五嶼等嶴外)¶
　　(接琵琶長腰陌成洋嶼等大洋為平陽門戸嘉靖/三十一年倭犯平陽前倉涇口諸處從此港入南)¶
　　(至舥闕炎亭北至瑞安飛/雲鳯凰皆其哨探處也)¶
　鎮下闗　海防圖略屬平陽縣明𢎞治年間因蒲壯¶
　　二所船料缺額故廢隆慶四年軍門谷中虚題設¶
<pb:KR2k0044_WYG_037-21a>¶
　　(謹按鎮下闗坐臨大海其東有官嶴舟師駐泊處/也出嶴直衝臺山小洋倭犯鎮下関必取道官嶴)¶
　　(守禦/最切)¶
　縣前橋　嘉靖浙江通志在縣治前平陽縣志即州¶
　　橋¶
　抗雲橋　溫州府志在縣治北即鼓樓橋¶
　飛龍橋　溫州府志在學前知縣胡賓造¶
　文昌橋　平陽縣志在儒學南七絃水經其下即蕩¶
　　洋橋¶
<pb:KR2k0044_WYG_037-21b>¶
　水倉橋　萬厯溫州府志在東門外¶
　元扈橋　平陽縣志在北門外署縣同知姚棨因縣¶
　　治水直衝捐俸築埭并建橋後令許光岳竟其事¶
　白石橋　萬厯溫州府志在西門外¶
　西浦橋　萬厯溫州府志係浙閩通津潮勢迅疾屢¶
　　築屢圯成化間令王岳修萬厯二十一年令朱邦¶
　　喜重修¶
　河峥橋　萬厯溫州府志在江口巡檢司後¶
<pb:KR2k0044_WYG_037-22a>¶
　蕭家渡　萬厯溫州府志在鳳林鄉宋侍郎蕭振創¶
　　故名明天順間渡者索錢商旅病焉坡南周尚志¶
　　妻曹氏置義渡以濟邑人孫崇祥建亭於渡之北¶
　　涯以便行旅憇息扁曰雨暘一憇亭(王十朋蕭家/渡詩渡頭問)¶
　　(舟子此渡何名蕭舟子笑答我使君家匪遥豈不/聞侍郎名徳重本朝屢為二千石兩置萬里橋渡)¶
　　(旁乃其宅人亡木惟喬陰徳滿鄉閭佳話傳漁樵/近同池號謝遠𩔖江稱姚赧顔謝舟子講聞非一)¶
　　(朝恨生晩且賤無由際清標蘇公不識歐/韓子思之僑敬瞻通徳門魂往不可招)¶
　平安渡　嘉靖浙江通志舊名江口渡在東鄉九都¶
<pb:KR2k0044_WYG_037-22b>¶
　　平陽縣志元大徳十年滕天驥因兩岸石道傾圯¶
　　捐修北岸長一百二十丈南岸倍之高廣各七尺¶
　　兩岸各為石門顔曰平安渡延祐四年郡守趙鳯¶
　　儀重修明𢎞治四年壞令王約重築置官船僉渡¶
　　夫四名給以工食¶
國朝順治十八年遷棄馬道又傾南岸尤甚康熈十七¶
　　年左營守汛把總胡大倡捐兵民樂助重砌南岸¶
　　馬道五十餘丈建天妃宫於渡旁¶
<pb:KR2k0044_WYG_037-23a>¶
　　　瑞安縣¶
　飛雲闗　海防圖略屬瑞安縣去府城八十里¶
　　(謹按飛雲闗在飛雲渡安陽江津濟處也波流洶/湧横截南北往來者必出於此渡西有中洲東出)¶
　　(為飛雲水寨海防攷云飛雲水寨西去金鄉衛百/三十里此為溫州適中之地南臨海港外接鳯凰)¶
　　(山内逼府城郡/境之衝要也)¶
　睂石北隘　兩浙海防𩔖攷續編東至大海南會陌¶
　　城寨西平陽所北會陡門極為衝要¶
　太平橋　瑞安縣志在治前新街西¶
<pb:KR2k0044_WYG_037-23b>¶
　廣濟橋　萬厯溫州府志在東門内廣濟廟前¶
　倉橋　瑞安縣志俗名謝婆橋在秀峴街西倉前¶
　通濟橋　嘉靖浙江通志在縣西南瑞安縣志舊名¶
　　通津¶
　新渡橋　萬厯溫州府志原在永安市洪水衝坍萬¶
　　厯十五年邑令章有成改築清風山畔上有橋屋¶
　　行人便焉¶
　平安橋　瑞安縣志在飛雲江南岸河頭大路西¶
<pb:KR2k0044_WYG_037-24a>¶
　錦湖橋　嘉靖浙江通志北湖在城北一名錦湖有¶
　　錦湖橋¶
　雲聚橋　瑞安縣志在篔簹河内為沙塘上下莊及¶
　　篔簹三嶴要路¶
國朝康熙丙寅六月有龍乗黑雲至此壞石橋今復修¶
　　建¶
　穗豐橋　瑞安縣志跨官塘河舊有水則刻橋柱上¶
　飛雲渡　名勝志安陽江在縣南舊名安固又名羅¶
<pb:KR2k0044_WYG_037-24b>¶
　　陽又名瑞安又名飛雲渡瑞安縣志在城南門外¶
　　浙閩要津明嘉靖間額設官渡十隻止存其四攬¶
　　載多人屢有覆舟之患令劉畿察知其弊造官渡¶
　　十隻分布兩岸歲久舟壞¶
國朝康熙十六年民陳克受等募民製為義渡副將劉¶
　　順復捐俸創渡舟八隻往來稱便(林景熙飛雲渡/詩人烟荒縣少)¶
　　(澹澹隔秋陰帆影分南北潮聲變古今斷碑僧/塔逺初日海門深小立蘆風起乘槎動客心)¶
　中洲渡　萬厯溫州府志在横山邑令劉畿重建(林/桴)¶
<pb:KR2k0044_WYG_037-25a>¶
　　(中洲渡記瑞邑瀕江而城南門有飛雲渡迤西上/游七八里許地名中洲其視飛雲也形勢減五之)¶
　　(一湍濤殺十之二道路之所出足跡之所經其為/要且劇者如之但居民遼尠林莽蕭條暑無所休)¶
　　(雨無所庇風波簸蕩無所信次勢必冒涉没溺之/患時亦有焉劉侯亷其狀歎曰兹民病也廼為之)¶
　　(益舟分濟典司稽覈之規悉凖飛雲仍召耆民李/允憲等謂曰中洲為渡古矣北涯有基舊名千秋)¶
　　(椽宇草剏汝其飭之南涯之野荒閴無依行道艱/勩汝其營之遂捐資聚財十日鳩工建亭三間乃)¶
　　(輦巨石築甬路十數丈起自亭前而下屬/之江經始於甲寅季冬不踰月而工告成)¶
　　　泰順縣¶
　分水闗　泰順縣志在八都(馬森分水闗詩出闗閩/土盡征路楚山迎曉霧)¶
<pb:KR2k0044_WYG_037-25b>¶
　　(連空暗炎天過雨清人來千樹杪鳥雜百泉聲每/憾箯輿闊難從石罅行徐階分水闗詩峻嶺開閩)¶
　　(服重闗限楚氛星隨分野異地漸燠凉分人語/聽難辨山名得未聞所嗟南逝水不似北歸雲)¶
　　(謹按分水闗與平陽縣西南之松山相接泉發隴/上東西分流以限閩浙山下地名平水達前倉江)¶
　　(可通舟楫吳越嘗守此以與閩人相拒海防攷云/分水嶺隘當浙閩之交自閩而東必由此至平水)¶
　　(過牛皮嶺一路由蕭家渡至縣東自縣抵瑞安道/二百五十里一路由莒岡至縣西自縣抵青田道)¶
　　(二百餘里又由縣東北達桐嶺/可竟至府城此控扼之要也)¶
　羅陽第一闗　泰順縣志在洪口東渡之西明隆慶¶
　　二年令吳敦本建¶
<pb:KR2k0044_WYG_037-26a>¶
　　(謹按羅陽第一闗在縣東四十里道出瑞安其地/有㓋溪滙入龍潭謂之洪口溪流環達有東西二)¶
　　(渡水陸往來者多出於此又有桂峯東南闗在縣/南七十里其地有桂嶺旁立兩闗以路通閩栝故)¶
　　(設置/於此)¶
　太平橋　萬厯溫州府志在縣東正徳間洪水衝壞¶
　　令劉桐重建嘉靖二十六年令蔡芝復建(吳國器/重修太)¶
　　(平橋記泰順治之北有溪流發源於栝蒼迂迥曲/折遶泮宫之右湍流而號不息直走閩地正徳十)¶
　　(有四年邑人張璉伐木為橋久之而頽且圮矣嘉/靖己酉秋蔡侯至舉廢興墜乃語張氏之後曰太)¶
　　(平橋之建也始於汝祖汝其新之以繼汝祖之美/耆民曰張坦醫官曰張賛咸驩然趨事侯乃取能)¶
<pb:KR2k0044_WYG_037-26b>¶
　　(於其工焉取力於其壯焉木者石者陶者咸中式/經始於八月四日告成於十月望日更題曰登雲)¶
　　(橋/)泰順縣志崇禎二年圮知縣潘仲蘭重建¶
　仙居橋　嘉靖浙江通志在縣治東十五里萬厯溫¶
　　州府志令郭顯宗建成化十九年洪水衝壞令范¶
　　勉重建嘉靖三十九年復壞四十二年令區益重¶
　　建(董坎/為記)¶
國朝康熈十二年里人復造¶
　鎮東橋　萬厯溫州府志在宣陽門外泰順縣志明¶
<pb:KR2k0044_WYG_037-27a>¶
　　隆慶四年造¶
　鎮南橋　泰順縣志在迎薫門外半里明正徳間知¶
　　縣劉桐建萬厯間署縣通判車登雲重建知縣凃¶
　　鼎鼐重修¶
　愛薫橋　萬厯溫州府志在迎薫門外舊名平溪嘉¶
　　靖三十年令區益建泰順縣志崇禎三年知縣潘¶
　　仲蘭建知縣凃鼎鼐完其功改名興文¶
國朝康熙六十年知縣張仕驤重建¶
<pb:KR2k0044_WYG_037-27b>¶
　東渡橋　泰順縣志在城東四十里明正徳間訓術¶
　　陶器創建嘉靖己未燬隆慶五年知縣王克家重¶
　　建(曽申/為記)崇禎四年知縣凃鼎鼐重修¶
國朝雍正九年知縣朱國源重修¶
　桂峰橋　泰順縣志在四都舊橋狹隘明隆慶四年¶
　　陶汝仁改立大橋捨租四十貫贍守者使備商旅¶
　　薪水之需¶
　南院水尾橋　萬厯溫州府志隆慶四年令王克家¶
<pb:KR2k0044_WYG_037-28a>¶
　　建¶
　東溪渡　嘉靖浙江通志在縣南八十里泰順縣志¶
　　舊以漂沒為患饒文始倡首告縣歲編夫船仍自¶
　　募衆置田以贍渡夫¶
　洪口渡　溫州府志在縣東四十里¶
國朝雍正六年知縣朱國源設渡船并添給船夫工食¶
　　處州府(麗水縣/附郭)¶
　應星橋　明一統志在府治東南名勝志界在南明¶
<pb:KR2k0044_WYG_037-28b>¶
　　行春二門之間以郡應處士星故名¶
　耐心橋　崇禎處州府志在府治前以訟者至此宜¶
　　懲忿自抑而止其競心也¶
　樹徳橋　崇禎處州府志在縣前百餘步¶
　　　麗水縣(城外/闗梁)¶
　清香橋　崇禎處州府志在通惠門西五十步引麗¶
　　陽溪支水從壕河入城過橋為浄池以瀦水即古¶
　　放生池宋紹興十五年郡守徐度建放生亭於上¶
<pb:KR2k0044_WYG_037-29a>¶
　　植荷池中清香芳郁故名¶
　黄靈橋　括蒼彚紀在放生池東唐李邕於此撰葉¶
　　慧明神道碑云狥赤松之遊蹤黄靈之術故名¶
　張公橋　括蒼彚紀在放生池西南名勝志舊傳吕¶
　　洞賔洗楮被於此故橋下水不臭穢¶
　濟川橋　嘉靖浙江通志在括蒼門外跨大溪造舟¶
　　為梁崇禎處州府志宋乾道五年郡守范成大刻¶
　　銘及橋規於石(范成大平政橋石刻括蒼帶郭浮/橋歲久不葺民苦病涉乾道四年)¶
<pb:KR2k0044_WYG_037-29b>¶
　　(冬郡守范成大實始改作郡從事張徹惠利民麗/水縣畱清卿調其工費以授州民豪長者四人使)¶
　　(董役吏毋得有所與凡為船七十有二聨續架梁/為梁三十有六築亭溪南以涖之歲十一月橋成)¶
　　(名之曰平政亭成名之曰知津又得廢浮圖之田/五十畝於縉雲以其租屬亭歲時治橋俾勿壤明)¶
　　(年正月大合樂以落之衆請銘其事於石使後有/攷銘曰孰梁斯兮踏淵若衢我維新之櫛櫛其艫)¶
　　(工庥於亭有粟在耨/豈維新之永以不朽)明初㕘軍胡深鎮栝改建於¶
　　通惠門外桃溪下因水勢迅激徙括蒼門外洪武¶
　　間郡守袁敬重造永樂八年蕩於洪水景泰間郡¶
　　守張祐議請照依驛逓事例於各縣田額科取修¶
<pb:KR2k0044_WYG_037-30a>¶
　　葺其法頗良萬厯五年郡守熊子臣重建二十二¶
　　年郡守任可容裁革増置渡船供濟二十八年郡¶
　　守李淳因民稱不便通詳重建復置南明門外繫¶
　　以石柱甃以巨埠規制井然三十五年郡守陳見¶
　　龍復建於括蒼門外歲久復廢以渡船代濟其渡¶
　　租又入官無船可渡民甚苦之崇禎元年守道張¶
　　福臻命同知馬承緒復造渡船給租如前未及一¶
　　載租復入官船并廢郡守朱葵捐俸重造¶
<pb:KR2k0044_WYG_037-30b>¶
國朝康熈甲寅後屢壞雍正八年知府曹掄彬重建(李/衞)¶
　　(重建濟川橋碑記事有偶舉一端而可以觀為政/之大體澤有僅被一隅而可以覘急公之實效則)¶
　　(必為之綜其初終核其經費稽其工作簡其勞勩/而勒諸貞珉使吾民知今日之鼓舞懽欣獲享利)¶
　　(濟之樂而異日之所以綢繆保䕶傳之永久而不/致有飄摇圮廢之虞者胥於是乎在予荷)¶
(聖恩畀以節鉞重任專閫兩浙六載於兹矣凡地方利/    弊民生休戚靡不悉心體訪及時修舉至於一郡)¶
　　(一邑之中耳目所未及親厯者則付之所屬守令/相與講求締造而一以利便生民為要約處之栝)¶
　　(蒼門外為各屬往來孔道俯臨大溪寛深莫測每/當雨水驟漲奔湍沖激勢若望洋舊有浮梁綿亘)¶
　　(數十丈以渡行者自康熙甲寅後一燬於兵燹再/沒於洪流基址蕩然無存民之設筏代涉而惴惴)¶
<pb:KR2k0044_WYG_037-31a>¶
　　(於胥溺者垂五十餘年歳在己酉曹守蒞是䢴亷/知小民之苦於厲揭而又重慮斯橋之工鉅費繁)¶
　　(猝難興復於崇朝也爰是相度經年多方拮据匝/歲而橋成因以其事上白於予而丐一言為記予)¶
　　(惟凡民之情可與安享其利於目前而頓忘共守/其成於久逺爾處民亦念此日之長虹卧波幸脫)¶
　　(褰裳之阨而坦然於視履周行之下者伊誰之力/耶令斯橋及今不治其病於涉者將何所底也脱)¶
　　(令今日治之而異日不以時修葺之其病於涉者/安知不又猶夫昔也竊念我)¶
(皇上嘉恵元元徳洋恩溥凡山陬海澨以暨草木昆蟲/    物靡不得其所而浙民之涵濡膏澤沐浴太平者)¶
　　(尤深且厚際此席豐履豫之時宜益凜墜薄臨深/之懼舍岐趨而遵大道去陷溺而就康莊一如斯)¶
　　(橋之艨艟横繫軌步徐行幾忘其在驚波怒濤之/上也詎非至樂歟而又念官斯土者果能勤求民)¶
<pb:KR2k0044_WYG_037-31b>¶
　　(隱呼吸相通𢎞綱不廢百度皆興俾斯民之咏樂/郊而熙攘交錯於途者視橋且不啻什伯焉則是)¶
　　(杠梁之為惠雖非廣濟博施而由此𩔖推可以睹/為政之全體覘急公之實效僅區區事舉一端而)¶
　　(澤被一隅也哉是役也費不取諸帑力不貸於民/經始於庚戌之秋旬落成於辛亥之桂月規模制)¶
　　(度悉中法程鼎建者曹守掄彬督理者署麗水令/王鈞監修則經厯司包文琦括蒼驛驛丞張榮顯)¶
　　(均有成勞/例得備書)¶
　桑溪橋　崇禎處州府志在縣西北五十里因圮里¶
　　人何鋼捐貲造今名延福橋¶
　廣濟橋　嘉靖浙江通志在縣西二十里維舟為之¶
<pb:KR2k0044_WYG_037-32a>¶
　下河渡　崇禎處州府志去城五里有埠萬厯三十¶
　　七年洪水衝沒郡守陳見龍重砌¶
　石牛渡　崇禎處州府志在縣西二十里¶
　　　青田縣¶
　縣橋　崇禎處州府志去治南五步青田縣志明正¶
　　徳間知縣洪儒重建¶
　惠濟橋　青田縣志在東郭倉前宋寶慶間運使鄭¶
　　剛建¶
<pb:KR2k0044_WYG_037-32b>¶
　龍門橋　嘉靖浙江通志在縣東一里青田縣志宋¶
　　紹定辛卯國子正留棋二子重建舊名城門橋¶
　永濟橋　嘉靖浙江通志在縣西北隅崇禎處州府¶
　　志一名上店橋一名通濟橋架木為之青田縣志¶
　　慶元初待制鄭汝諧以石為之(鄭汝諧永濟橋記/青田為邑介於川)¶
　　(谷之間西北隅有橋曰濟寧未數歲即圮令尹黄/君由已蒞官之始一日過余曰橋據往來之衝壞)¶
　　(久勿葺民病於涉利無急於是縣窘於用不敢取/諸民姑即舊以本扶持之可乎予曰不為則已為)¶
　　(則必以石雖艱於始能永其利鄉人素嗇於施試/為出數語且捐金以為率黄君即集士夫而觴之)¶
<pb:KR2k0044_WYG_037-33a>¶
　　(合席無難色有捐錢五萬者其次或三萬或二萬/轉率士夫之鄉居者數亦如之合所得幾百萬鄉)¶
　　(官趙希慥劉陟首任其事於是諏日度地補空増/卑始於慶元二年之七月閲四朔而告成邑士請)¶
　　(予識其顛末遂記其畧黄君易/其名曰永濟其意又可嘉也)後暴流衝壞中書¶
　　舍人陳希㸃更造以木甃以磚覆以亭歲久復壞¶
　　明洪武庚辰知縣謝子襄重建改名遵化成化癸¶
　　卯知縣楊麟縣丞李思賢耆老王孔覲重修復名¶
　　永濟嘉靖癸丑知縣李楷再修崇禎間復為水壞¶
　　知縣楊文驄重建¶
<pb:KR2k0044_WYG_037-33b>¶
　大地橋　崇禎處州府志在芝溪口宋崇寧二年朱¶
　　文顯建明正統間義門梅尹遜重建成化間採石¶
　　為之¶
　百丈漈橋　嘉靖浙江通志在縣南水口崇禎處州¶
　　府志其漈去橋里許高峻百餘丈半漈有大石柱¶
　　瀑流飛激其聲如雷傍有石室故老云陶真人煉¶
　　丹於此¶
　黄奥橋　崇禎處州府志在三都河南成化間義官¶
<pb:KR2k0044_WYG_037-34a>¶
　　葉寵建¶
　鶴昇大橋　崇禎處州府志在縣西五十里舊名康¶
　　濟至大三年建¶
　問津橋　青田縣志在縣西七十里石門洞側古名¶
　　活活橋¶
　　　縉雲縣¶
　桃花隘　名勝志馮公嶺亦名木合嶺嶺上為桃花¶
　　隘¶
<pb:KR2k0044_WYG_037-34b>¶
　　(謹按馮公嶺亦名桃花嶺即古桃枝嶺也陳天嘉/三年留異據東陽遣侯安都討之異以臺軍必自)¶
　　(錢塘上既而安都由諸暨出永康異大驚奔桃枝/嶺於巖口樹柵以拒之安都進攻因其山勢迮而)¶
　　(為堰㑹潦水漲滿安都引船入堰起樓艦與異城/等發砲碎其樓堞異脱身奔晉安即此嶺也宋楊)¶
　　(億比之蜀中之劍閣明初耿再成駐兵黄龍山處/州將石抹宜孫分兵屯桃花嶺葛渡樊嶺及龍泉)¶
　　(胡大海自金華南出軍樊嶺與再成合攻之再成/取間道出桃花嶺後連㧞桃花葛渡二寨遂薄處)¶
　　(州城下宜孫敗去葢山勢嵯峨險仄上接雲/霄咽喉之地一夫可守誠一郡之鎻鑰也)¶
　龍津橋　嘉靖浙江通志在縣東五十步詹適建亭¶
　　其上名曰巽亭¶
<pb:KR2k0044_WYG_037-35a>¶
國朝康熙二十二年知縣霍維騰捐資造船民無病涉¶
　東渡橋　崇禎處州府志舊架木成梁計二十九間¶
　　知縣雷叔聞改為浮橋在縣南五里許縉雲縣志¶
　　知縣霍維騰重建¶
　荆坑橋　縉雲縣志在縣南二十里累被山水衝廢¶
　　知縣霍維騰捐資督造¶
　猛將橋　舊浙江通志在縣東北六十五里下潛地¶
　　方有石長數丈廣一丈厚五尺許世傳為潛猛將¶
<pb:KR2k0044_WYG_037-35b>¶
　　手挾其石頓之橋成傍有猛將廟¶
　長瀾橋　崇禎處州府志在二十二都廢久萬厯間¶
　　邑人朱昌建石步洪水衝壞崇禎辛未御史李洊¶
　　改建又壤縉雲縣志知縣戴名振捐造¶
　溪頭橋　縉雲縣志在縣東六十里知縣霍維騰重¶
　　修¶
　　　松陽縣¶
　洞陽橋　名勝志在縣東里許桐溪水所經與巖塘¶
<pb:KR2k0044_WYG_037-36a>¶
　　五赤浄居裕溪諸水合¶
　光華橋　舊浙江通志在縣東二里¶
　濟川橋　崇禎處州府志在縣南三里舊有浮橋今¶
　　改板橋¶
　毓秀橋　名勝志在清溪水西相傳宋高宗為金人¶
　　所廹航海由溫州過青田海潮直送至此¶
　仙人橋　括蒼彚紀在白雲山上崇禎處州府志白¶
　　雲山前雙石聳矗頂有石橋人不可渉俗云仙人¶
<pb:KR2k0044_WYG_037-36b>¶
　　橋(詹寶仙人橋詩翠微隠隠徑迢迢丈室春深趣/更饒滿院松花金席地半山雲帶玉横腰竺天)¶
　　(飛出西湖寺秦石驅來東海橋何/處天風送靈籟不堪清耳聽簫韶)¶
　竹客橋　名勝志在竹客嶺路通宣平故稱險塞水¶
　　出東西坑為龍潭而橋翼於其上¶
　浄居橋　崇禎處州府志在縣東四十里括蒼彚紀¶
　　浄居之水出焉西山王子敬作十咏題其勝¶
　裕溪橋松陽縣志在縣東五十里水出黄家田有裕¶
　　溪橋括蒼彚紀明萬厯六年知縣羅應兆建¶
<pb:KR2k0044_WYG_037-37a>¶
　義渡橋　括蒼彚紀舊名五赤橋明𢎞治間邑人詹¶
　　守之建隆慶六年圮知縣楊維新重建¶
　　　遂昌縣¶
　新嶺隘　崇禎處州府志在縣北六十里山勢峻絶¶
　　兩山如門北至衢州龍游唯一道可通明正徳間¶
　　知縣張鉞以江西姚源之變因設寨焉¶
　　(謹按縣南八十里有貴義嶺隘縣西一百三十里/有龍鼻頭隘皆明正徳間知縣張鉞設寨處又有)¶
　　(礱口隘在縣西一百四十里坑西隘在縣西一/百八十里因嘉靖間礦徒竊發故設寨守之)¶
<pb:KR2k0044_WYG_037-37b>¶
　雙溪橋　崇禎處州府志在邑東一里舊名迎恩遂¶
　　昌縣志元至大元年主簿楊廷瑞建後圯明宣徳¶
　　五年御史潘岳改建又圯正徳初知縣邵文忠鳩¶
　　石經始未幾代去知縣張鉞治之下為三洞門上¶
　　覆以瓦屋凡五間(鄭還/為記)¶
國朝康熙五十年知縣繆之弼重建¶
　瑞仙橋　崇禎處州府志在邑南七十步舊名登瀛¶
　　又名披仙元至大三年達嚕噶齊安達拉建¶
<pb:KR2k0044_WYG_037-38a>¶
國朝康熙五十一年知縣繆之弼重修¶
　安定橋　崇禎處州府志在縣南半里明正徳間里¶
　　民成之橋首建亭扁曰清趣外復構小亭以憇行¶
　　旅¶
國朝康熙五十年縣學生李瓊藻等協力重建¶
　永安橋　嘉靖浙江通志在縣北一里遂昌縣志俗¶
　　稱東梅宋嘉定間知縣陳逵因木橋易朽募民疊¶
　　石為址改書濟川之梁(陳逵濟川橋記縣北二百/步有大溪焉昔人為橋以)¶
<pb:KR2k0044_WYG_037-38b>¶
　　(濟涉歳久木腐前令欲改造無所費而止有獻䇿/許富民輸金贖罪為費者予謂幸人有過以集吾)¶
　　(事非政也濟人之心誰獨無之期日㑹議人徳吾/語咸齎金來㑹一日得錢三十萬聞者願出所費)¶
　　(以後為愧乃擇士之亷而才者司其事以有位望/者董之掄工相地謀易以石中流沙瀨基下實則)¶
　　(不崩工人欲盡屏去交木飛梁而虚其下唯兩石/累土與木相資為固予然其言使畫成規修二十)¶
　　(五步廣十分之一屋十有三間中與兩端為亭餘/為廡翼為欄棟縻錢百九十萬而贏費日十二旬)¶
　　(有奇不藉官助如期而成既壯且麗可經久/遠橋舊名永安無所取義改題曰濟川之梁)明萬¶
　　厯十年知縣王有功修四十一年知縣林剛中重¶
　　修崇禎丁丑橋壞知縣何廷棟修後邑令韓武復¶
<pb:KR2k0044_WYG_037-39a>¶
　　修至今堅固¶
　平政橋　崇禎處州府志在碧欄橋下明隆慶元年¶
　　知縣池浴徳因碧欄橋改建萬厯中令鍾宇淳復¶
　　於舊所築石壘址鼎新建造改名通惠¶
國朝康熙四十九年知縣繆之弼修¶
　三峰橋　嘉靖浙江通志在縣西十里崇禎處州府¶
　　志明嘉靖九年道人募築石梁甫成隨圯道人復¶
　　竭誠普化以成之有亭在橋東俗名三墩橋¶
<pb:KR2k0044_WYG_037-39b>¶
　好村橋　崇禎處州府志一名攀桂橋在邑西二十¶
　　五里即好川也¶
　永通橋　舊浙江通志古名桃溪橋在邑北四十里¶
　　　龍泉縣¶
　小梅隘　龍泉縣志在南一都距縣七十五里界慶¶
　　元明正統間立¶
　　(謹按小梅隘在小梅嶺上東至慶元縣七十里南/至福建松溪縣六十里為入閩之間道又吳岱隘)¶
　　(在縣北七十里吳岱嶺上接松陽遂昌縣界正統/中重置縣西七十里又有供村隘接浦城慶元縣)¶
<pb:KR2k0044_WYG_037-40a>¶
　　(界嘉靖中置又西二十里有鴉春隘亦接浦城界/正綂中重置又武溪隘在縣東七十里武溪嶺上)¶
　　(亦正綂中置/接雲和縣界)¶
　披雲橋　括蒼彚紀今名凌雲龍泉縣志舊在縣西¶
　　萬壽宫西元庚子春指揮章蘊徳徙基於宫之東¶
　　明洪武癸丑燬道會季道宗重建𢎞治間邑令潘¶
　　祖紳重建嘉靖元年洪水漂沒三年邑令朱世忠¶
　　募衆重建¶
　濟川橋　名勝志去縣三百步崇禎處州府志跨雙¶
<pb:KR2k0044_WYG_037-40b>¶
　　溪枕中洲垂南北兩岸舊名清化宋何執中易今¶
　　名米元章書額橋之上有閣何才翁與眉山蘇軾¶
　　遊西湖隅談及此蘇遂大書留槎閣三字賢良陳¶
　　舜俞續題詩時謂閣之雄偉字之遒勁詩之警㧞¶
　　號稱三絶元戊寅火後皆草橋明成化壬辰火正¶
　　徳癸酉又火嘉靖戊子知縣朱世忠捐俸鼎建㑭¶
　　義民管晟等為倡無何陞福州府同知乃以閣屬¶
　　邑指揮吳克泰成之(張裕濟川橋記龍泉治南舊/有橋跨雙流計數百武始名)¶
<pb:KR2k0044_WYG_037-41a>¶
　　(清化今以濟川名中涌沙成洲構閣於上先已摧/毁者再建正徳癸酉復罹孽焰長湖朱侯來宰斯)¶
　　(邑召父老計乃亷各隅淫祠香田羨金翼以餘俸/經始於嘉靖戊子春俾義民管晟等分任其事甃)¶
　　(石以固址度木以植楹架柱而䕶楯壘墩使高以/防水患砌牆間市以虞火災斧斤版幹子來聿興)¶
　　(越歲餘侯擢福州少伯去以閣屬吳克泰己丑冬/十有二月落成仍命曰濟川閣仍命曰留槎俯仰)¶
　　(巒壑吞吐光景隠若鰲負望如蓬瀛由是/往來稱便侯可謂說以使民知為政矣)續處州¶
　　府志萬厯二十七年夏壞於洪水是秋知縣章文¶
　　標重建¶
　三思橋　括蒼彚紀去濟川橋數十武東荷池中有¶
<pb:KR2k0044_WYG_037-41b>¶
　　古龍壇池水紫碧色獨湫渦方廣仭許清冽宋嘉¶
　　定戊辰四月湫中有異物如員魚俄而雲滃風怒¶
　　驟雨傾盆魚躍去尾𩔖白蛇雨雹特甚後有投牒¶
　　石馬龍井中祈雨者翼日牒出此湫雨亦隨足自¶
　　後祈雨必先於此¶
　武溪橋　龍泉縣志在東二十一都括蒼彚紀明萬¶
　　厯間知縣劉一德建鄉人鄭惟誼倡首¶
　鴈川橋　龍泉縣志在東二十一都白鴈口明正德¶
<pb:KR2k0044_WYG_037-42a>¶
　　間知縣葉竦委義民管晟重建¶
　松衢橋　嘉靖浙江通志在縣西四十里龍泉縣志¶
　　明正徳八年義民葉愷張宏募建¶
　獨山橋　龍泉縣志在縣西十三都黄山明正徳丁¶
　　丑張宏建¶
　永和橋　括蒼彚紀明萬厯五年邑人項訓等建¶
　永慶橋　龍泉縣志即井水橋在筆峰嶺下明永樂¶
　　間義官季伯宗建¶
<pb:KR2k0044_WYG_037-42b>¶
　　　慶元縣¶
　興賢橋　慶元縣志在雲龍門外為泉水之滙元大¶
　　徳間達嚕噶齊于崇建於石龍寺門顔曰興賢明¶
　　天順間壞知縣沈鶴因龜石為梁名曰詠歸嘉靖¶
　　二十七年壞知縣朱芾重建萬厯三年知縣沈維¶
　　龍再建十六年又齧於水崇禎十五年知縣楊芝¶
　　瑞建改名楊公橋(陳函煇楊公橋記邑治之北距/城數武而近在昔雖有橋梁其)¶
　　(再創於天順間者嘉靖末為河伯所潰迨萬厯初/年復拓之尋就圮垂六十年於兹無有繼者姑熟)¶
<pb:KR2k0044_WYG_037-43a>¶
　　(楊公蒞任之朞月毅然引為己任經始於癸未歲/孟夏以是年秋仲告成中竪一巍閣東北分建兩)¶
　　(橋架屋計十九間其長計二十四丈廣計二丈一/尺棟宇莊嚴丹彩宏麗勢若長虹横掛於絶壁危)¶
　　(淵之間葢自是而輿馬可通商旅可行褰裳之患/息矣遂顔之曰楊公橋俾後之人顧名思義不且)¶
　　(千百年猶/如見公乎)¶
國朝順治五年左橋燬知縣鄭國位重建康熙八年邑¶
　　人余世球修右橋及閣邑人姚鐸重建¶
　太平橋　嘉靖浙江通志在縣西舊名坑橋慶元縣¶
　　志元至正十年火二十六年重建改名太平明嘉¶
<pb:KR2k0044_WYG_037-43b>¶
　　靖二十五年築城橋毁四十三年知縣張應亮從¶
　　民請増開小水門改名水門橋崇禎間火續建¶
　攀龍橋　崇禎處州府志在縣南慶元縣志明隆慶¶
　　二年里人吳道揆建萬厯三十六年子俸重建¶
國朝康熙二年孫麗明王眷王賔王鍾再建¶
　濛洲橋　嘉靖浙江通志在二都元至元間建慶元¶
　　縣志明嘉靖五年邑人葉享重建¶
　棘蘭橋　舊浙江通志在棘蘭司側慶元縣志明萬厯¶
<pb:KR2k0044_WYG_037-44a>¶
　　三年知縣沈維龍建¶
　黄荆橋　慶元縣志在寨後坑明洪武十八年建後¶
　　壞永樂十六年邑人吳均平重建隆慶四年壞知¶
　　縣朱芾重建¶
　槎溪橋　嘉靖浙江通志在八都宋淳熙間建慶元¶
　　縣志明嘉靖四十三年知縣張應亮修萬厯二十¶
　　二年壞於水知縣鄧建邦重建改名通濟(鄭汝璧/槎溪橋)¶
　　(記慶括巖邑也地當閩浙之交而八都離城二十/里水勢迴旋葢水口所閼為邑孔道舊有橋興廢)¶
<pb:KR2k0044_WYG_037-44b>¶
　　(不一正徳間邑令何公鰲架木為之至萬厯甲午/蜃水大發橋壞無存春夏之交溪流迅駛墊溺者)¶
　　(衆往來病焉知縣鄧公捐俸首倡而鄉之士民咸/樂於助疊石為墩者五每高二丈濶比高之數縮)¶
　　(其半覆屋三十七楹礱甃精宻結構/堅固民有攸濟矣橋成徵予為記)尋壞今建草¶
　　橋¶
　阜梁橋　崇禎處州府志在九都竹口慶元縣志明¶
　　永樂九年里人周喜初建嘉靖十一年通判周紳¶
　　重建萬厯四年壞知縣沈維龍修建¶
國朝順治間竹口居民重建¶
<pb:KR2k0044_WYG_037-45a>¶
　　　雲和縣¶
　縣前橋　嘉靖浙江通志在縣南雲和縣志知縣劉¶
　　琛建¶
　桂林橋　崇禎處州府志在萬壽宫前¶
　步月橋　括蒼彚紀在鳯山麓旋帶學宫縣治¶
　沙令橋　舊浙江通志在垂休寺西括蒼彚紀橋南¶
　　倚溪之側有覺是亭邑人吳浩建¶
　梯雲橋　括蒼彚紀與沙令橋近¶
<pb:KR2k0044_WYG_037-45b>¶
　祈豐橋　雲和縣志知縣林汪遠建祈年有應故名¶
　石門橋　舊浙江通志在縣東五里¶
　兼濟橋　括蒼彚紀通景寧邑人陳良言柳仲楷建¶
　七尺渡　嘉靖浙江通志在四都雲和縣志縣編渡¶
　　夫四名¶
　　(謹按七尺渡在縣西三十里尺一作赤西至龍泉/縣之武溪隘十里兩縣接境處也羣山四合溪流)¶
　　(横亘其中疊石架梁以通行者有/間道達石塘及松陽至為險要)¶
　石塘嶺根渡　雲和縣志在八都舊無船往來阻涉¶
<pb:KR2k0044_WYG_037-46a>¶
　　明嘉靖壬午知縣胡希銓歲編渡夫一名¶
　　　宣平縣¶
　三元橋　嘉靖浙江通志在縣南一里宋景定初建¶
　　明正徳甲戌重建(王塤重修三元橋記距城一百/二十里為宣慈鄉北抵金華南)¶
　　(通甌海沿流浚源於樊岡春湍夏潦衝激悍駛涉/者病焉宋景定間鄉之祝氏王氏鄭氏協力以建)¶
　　(二橋厯年多壞於水火歳甲戌松坡王君子文好/善勇義慨然勉承舊緒復捐金穀崇址於淵釃流)¶
　　(為三道梁駕其上每長二十丈有竒每一丈有四/翼以扶楯如其長之數而倍之翬飛輳集烟火相)¶
　　(望普照寺覺菴圓上人白業宏願協衆皆樂施舍/而王君子仁克敦祖訓又子以地遂捐衣鉢建佛)¶
<pb:KR2k0044_WYG_037-46b>¶
　　(堂於岸左又助田若干資湯茗暍日以/飲行者於是橋與堂相與為無窮矣)¶
　槐溪橋　崇禎處州府志在縣東五里天順六年道¶
　　士高希度建¶
　通濟橋　括蒼彚紀在縣南宋里人鄭嘉遯建歲久¶
　　屋壞明景泰間同知鄭建主簿練敬同修尋壞於¶
　　水嘉靖間知縣張僎縣丞宋鎬為石址橋屋改舊¶
　　名通徳為通濟癸卯夏洪水復圮其半知縣蕭彦¶
　　重修(蕭彦重修通濟橋記宣平縣南有通濟橋初/以木為之而屡廢嘉靖五年縣尹張君僎來)¶
<pb:KR2k0044_WYG_037-47a>¶
　　(宰是邑乃與二尹宋君鎬謀修之鳩材命工以石/為基者五以木為橋屋者二十四梁成而張君擢)¶
　　(興化府判宋君亦更餘姚去予至宣平縣之三年/癸卯夏暴雨蕩溪而橋圯者半是秋予議重修捐)¶
　　(俸金付諸尚義之士市木石趂寒沍而/急舉焉甲辰夏四月橋則煥然復新矣)¶
　杉坑橋　栝蒼彚紀始建前灣潘儀倡明隆慶三年¶
　大水衝圯署縣事縉雲敎諭劉瓚捐俸命儀之子正¶
　　忠重修¶
　濟民橋　崇禎處州府志在縣南六十里明洪武初¶
　　里人祝伯思架木為梁景泰間推官黎諒重建天¶
<pb:KR2k0044_WYG_037-47b>¶
　　順四年奉御楊均保重修嘉靖間知縣蕭彦重建¶
　思恩橋　舊浙江通志在縣南六十里括蒼彚紀明¶
　　成化初縣丞溫潤重建尋廢置舟以渡¶
　通仙渡　嘉靖浙江通志在縣南三十里即三港渡¶
　　路通郡城崇禎處州府志邑人祝宗捨田給之(王/深)¶
　　(源三港渡記隸栝之縣七麗水為之冠隸縣之鄉/十宣慈為之冠其途四通五達有津曰三港行者)¶
　　(必經焉凡鄉之水皆㑹於兹素無舟梁之備是以/旱乾水溢行人莫不告病有祝君希聖者鄉之好)¶
　　(義君子也見而憫焉乃築室於津之陽擇謹厚者/居之籍良田三十畝俾歳收其入水縮則架木為)¶
<pb:KR2k0044_WYG_037-48a>¶
　　(梁以利徒涉溢則具舟楫濟險灘且設茶以飲憇/息之勞者於是行者若履平陸無墊溺沾濡之患)¶
　　(莫不咨嗟歎息共稱/其賢屬余為之記)¶
　赤&KR1657;渡　崇禎處州府志在縣西北二十里路通白¶
　　㟁坑及松陽¶
　　　景寧縣¶
　龍首闗　景寧縣志在六都黄水坑去縣東二十五¶
　　里¶
　　(謹按龍首闗地名黄木坑懸崕絶壑最為險要闗/即龍腦橋水流峽中兩㟁陡絶架橋其上明嘉靖)¶
<pb:KR2k0044_WYG_037-48b>¶
　　(中以倭亂故設闗以備之又有龍滙闗在縣二都/白鹿闗在縣一都俱嘉靖三十六年備倭知縣鍾)¶
　　(夏嵩/建)¶
　黄垓隘　青草隘　崇禎處州府志俱可防禦過此¶
　　為慶元縣¶
　　(謹按青草隘東有緑銅隘去縣東五十里與青田/八都相接正綂間黄壇盗起守此拒之冦不能上)¶
　　(又盧棲隘在縣東八十里與泰順縣小堰相接蜂/桶隘在縣東南八十里又南十里為石佛隘與泰)¶
　　(順之平寮相接明嘉靖間倭陷/泰順莒岡守此三隘以却之)¶
　上橋　景寧縣志在縣治左¶
<pb:KR2k0044_WYG_037-49a>¶
　下橋　景寧縣志在縣治右相傳有仙人臥橋上以¶
　　扇揮蚊至今上下半里蚊皆不集遭焚久廢¶
國朝康熙四十四年重建改名睡仙橋¶
　聚仙橋　括蒼彚紀在縣南十里湯夫人靈應仙蹟¶
　　在焉¶
　洪嶺橋　景寧縣志在縣北十里適府必由之路山¶
　　水暴溢民艱於涉明隆慶五年知縣陳嚴之始設¶
　　木橋民便之¶
<pb:KR2k0044_WYG_037-49b>¶
　白鶴橋　崇禎處州府志在縣南四十里建時有羣¶
　　鶴來集故名¶
　渤海橋　舊浙江通志在縣北四十里¶
　沈庄橋　景寧縣志與雲和接壤適府必由之路明¶
　　隆慶間邑民黄五掘地得金捐建¶
　浮傘渡　括蒼彚紀在縣西大均潭馬女仙常以傘¶
　　渡故名(鍾夏嵩浮傘渡詩古渡春雷動桃花浪欲/生片雲三島遠孤嶼一潮平樹繞神仙國)¶
　　(溪通錦繡城横舟頻/擊楫莫負濟川名)¶
<pb:KR2k0044_WYG_037-50a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_037-50b>¶
　¶
　¶
　¶
　¶
　¶
　¶
　¶
　浙江通志卷三十八¶
