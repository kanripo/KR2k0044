# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.839460
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十七
<pb:KR2k0044_WYG_279-1a>¶
欽定四庫全書¶
　浙江通志卷二百七十七¶
　藝文(十九/)¶
　詩　　五言排律¶
　　遊雲門寺　　　　　　　　　(唐/)宋之問¶
維舟探靜域作禮事尊經投跡一蕭散為心自杳㝠龕¶
依大禹穴樓倚少微星沓嶂圍蘭若回溪抱竹庭覺花¶
塗砌白甘露洗山青雁塔鶱金地虹橋轉翠屏人天宵¶
<pb:KR2k0044_WYG_279-1b>¶
現景神鬼晝潛形理勝常虛寂縁空自感靈人禪從鴿¶
繞説法有龍聽刼累終期滅塵躬且未寜摇搖不安寐¶
待月詠巖扃¶
　　早發諸暨　　　　　　　　　(唐/)張子容¶
征夫懐遠路夙駕上危巒薄烟横絶巘輕凍澀回湍野¶
霧連空暗山風入曙寒帝城臨灞涘禹穴枕江干橘性¶
行應化蓬心去不安獨掩窮途淚長歌行路難¶
　　自樂成赴永嘉枉路泛白湖寄松陽李少府¶
<pb:KR2k0044_WYG_279-2a>¶
　　　　　　　　　　　　　　　(唐/)張子容¶
西行礙淺石北轉入谿橋樹色烟輕重湖光風動摇百¶
花亂飛雪萬嶺疊青霄猿挂臨潭篠鷗迎出浦橈惟應¶
賞心客兹路不言遥¶
　　登越州城　　　　　　　　　(唐/)孫　逖¶
越嶂繞層城登臨萬象清封圻滄海合鄽市碧湖眀曉¶
日漁歌滿芳春櫂唱行山風吹美箭田雨潤香秔代閲¶
英靈盡人間吏隠并贈言王逸少已見曲池平¶
<pb:KR2k0044_WYG_279-2b>¶
　　樟亭觀濤　　　　　　　　　(唐/)宋　昱¶
濤來勢轉雄獵獵駕長風雷震雲霓裏山飛霜雪中激¶
流起平地吹澇上侵空翕闢乾坤異盈虛日月同艅艎¶
從陸起洲浦隔阡通跳沫噴巖翠翻波帶景紅怒湍初¶
抵北却浪復歸東寂聽堪增勇晴看自發䝉伍生傳或¶
謬枚叟説難窮來信應無己申威亦匪躬衝騰如决勝¶
廻合似相攻委質任平視誰能測始終¶
　　送閻校書之越　　　　　　　(唐/)邱　為¶
<pb:KR2k0044_WYG_279-3a>¶
南入剡中路草雲應轉微湖邊好花照山口細泉飛此¶
地饒古跡世人多忘歸經年松雪在永日俗情稀芸閣¶
應相望芳時不可違¶
　　舟行入剡　　　　　　　　　(唐/)崔　顥¶
鳴棹下東陽回舟入剡鄉青山行不盡緑水去何長地¶
氣秋仍濕江風晩漸凉山梅猶作兩谿橘未知霜謝客¶
文逾盛林公未可忘多慚越中好流恨閲時芳¶
　　送荀八過山隂舊縣兼寄剡中諸官¶
<pb:KR2k0044_WYG_279-3b>¶
　　　　　　　　　　　　　　　(唐/)劉長卿¶
訪舊山隂縣扁舟到海涯故林嗟滿歳春草憶佳期晩¶
景千峰亂晴江一鳥遲桂香留客處楓暗泊舟時舊石¶
曹娥篆空山夏禹祠剡溪多隠吏君去道相思¶
　　奉寄婺州李使君舍人　　　　(唐/)劉長卿¶
建隼罷鳴珂初傳來暮歌漁樵識太古草樹得陽和東¶
道諸生從南依逺客過天清婺女出土厚絳人多永日¶
空相望流年復幾何崖開當夕照葉去逐寒波眼暗經¶
<pb:KR2k0044_WYG_279-4a>¶
難受身閒劍懶磨似鴞占賈誼上馬試廉頗窮分安藜¶
藿衰容勝薜蘿只應隨越鳥南翥託髙柯¶
　　留題李明府霅溪草堂　　　　(唐/)劉長卿¶
寥寥此堂上幽意復誰論落日無王事青山在縣門雲¶
峰向髙枕漁釣入前軒晚竹疎簾影春苔雙屐㾗荷香¶
隨坐臥湖色映晨昏虛牖閒生白鳴琴靜對言暮禽飛¶
上下春水對清渾遠岸誰家柳孤烟何處村謫居投瘴¶
癘離思過湘沅從此扁舟去誰堪江浦猿¶
<pb:KR2k0044_WYG_279-4b>¶
　　越江秋曙　　　　　　　　　(唐/)蕭頴士¶
扁舟東路遠曉月下江濆瀲灩信潮上蒼茫孤嶼分林¶
聲寒動葉水氣曙連雲暾日浪中出榜歌天際聞伯鸞¶
常去國安道惜離羣延首剡溪近詠言懐數君¶
　　與崔二十一遊鏡湖寄包賀二公(唐/)孟浩然¶
試覽鏡湖物中流到底清不知鱸魚味但識鷗鳥情帆¶
得樵風便春逄榖雨晴將探夏禹穴稍背越王城府掾¶
有包子文章推賀生滄浪醉後唱因此寄同聲¶
<pb:KR2k0044_WYG_279-5a>¶
　　臘月八日於剡縣石城寺禮拜　(唐/)孟浩然¶
石壁開金像香山倚鐵圍下生彌勒見回向一心歸竹¶
柏禪庭古樓臺世界稀夕嵐增氣色餘照發光輝講席¶
邀談柄泉堂施浴衣願承功徳水從此濯塵機¶
　　送友人尋越中山水　　　　　(唐/)李　白¶
聞道稽山去偏宜謝客才千巖泉灑落萬壑樹縈廻東¶
海横秦望西陵繞越臺湖清霜鏡曉濤白雪山來八月¶
枚乗筆三吴張翰杯此中多逸興早晚向天台¶
<pb:KR2k0044_WYG_279-5b>¶
　　送紀秀才遊越　　　　　　　(唐/)李　白¶
海水不歸眼觀濤難稱心即知蓬萊石却是巨鼇簪送¶
爾遊華頂令余發舄吟仙人居射的道士住山隂禹穴¶
尋溪入雲門隔嶺深緑蘿秋月夜相憶在鳴琴¶
　　送盧郎中除杭州府任　　　　(唐/)岑　參¶
罷起郎官草初分刺史符海雲迎過楚江月引歸吴城¶
底濤聲震樓端蜃氣孤千家窺驛舫五馬飲春湖柳色¶
供詩用鶯聲送酒須知君望鄉處枉道上姑蘓¶
<pb:KR2k0044_WYG_279-6a>¶
　　入睦州分水路憶劉長卿　　　(唐/)李嘉祐¶
北闕辭明主南方隨白雲沼洄灘草色應接海鷗羣建¶
徳潮已盡新安江又分回㸔嚴子瀬浪詠謝安文雨過¶
暮山碧猿吟秋日曛吴洲不可到刷鬢為思君¶
　　秦中送李九赴越　　　　　　(唐/)髙　適¶
攜手望千里於今將十年如何每離别心事復迍邅適¶
越雖有以出闗終耿然愁霖不可向長路或難前吴㑹¶
獨行客山隂秋夜船謝家徴故事禹穴訪遺編鏡水君¶
<pb:KR2k0044_WYG_279-6b>¶
所憶蓴羮予舊便歸來莫忘此兼示濟江篇¶
　　奉和獨孤中丞遊雲門寺　　　(唐/)嚴　維¶
絶壑開花界耶溪極上源光輝三獨坐登陟五雲門深¶
木鳴騶馭晴山耀武賁亂泉觀坐臥疎磬發朝昏蒼翠¶
新秋色莓苔積雨痕上方看度鳥後夜聼吟猿異跡焚¶
香對新詩酌茗論歸來還撫俗諸老莫攀轅¶
　　中秋夜臨鏡湖望月　　　　　(唐/)陳　羽¶
鏡裏秋宵望湖平月彩深圓光珠入浦浮照鵲驚林澹¶
<pb:KR2k0044_WYG_279-7a>¶
動光還碎嬋娟影不沈逺時生岸曲空處落波心迥徹¶
輪初滿孤明魄未侵桂枝如可折何惜夜登臨¶
　　早春西湖閒遊悵然興懐憶與微之同賞因思在¶
　　　越官重事殷鏡湖之遊或恐未暇偶成十八韻¶
　　　寄微之　　　　　　　　　(唐/)白居易¶
上馬復呼賔湖邊景氣新管絃三數事騎從十餘人立¶
換登山屐行攜漉酒巾逄花看當妓遇草坐為茵西日¶
籠黄柳東風蕩白蘋小橋裝鴈齒輕浪甃魚鱗畵舫牽¶
<pb:KR2k0044_WYG_279-7b>¶
徐轉銀船酌慢廵野情遺世累醉態任天真彼此年將¶
老平生分最親髙天從所願逺地得為隣雲樹分三驛¶
烟波限一津翻嗟寸歩隔却厭尺書頻浙右稱雄鎮山¶
隂委重臣貴垂長紫綬榮駕大朱輪出動刀鎗隊歸生¶
道路塵雁驚弓易散鷗怕鼓難馴百吏曕相面千夫捧¶
擁身自然閒興少應負鏡湖春¶
　　留題天竺靈隠兩寺　　　　　(唐/)白居易¶
在郡六百日入山十二回宿因月桂落醉為海榴開黄¶
<pb:KR2k0044_WYG_279-8a>¶
紙除書到青宫詔命催僧徒多悵望賔從亦徘徊寺闇¶
烟埋竹林香雨落梅别橋憐白石辭洞戀青苔漸出松¶
間路猶飛馬上桮誰敎冷泉水送我下山來¶
　　和微之春投簡陽明洞天五十韻(唐/)白居易¶
青陽行已半白日坐將徂越國强仍大稽城髙且孤利¶
饒鹽煮海名勝水澄湖牛斗天垂象台明地展圖瓌竒¶
填市井佳麗溢闉闍句踐遺風霸西施舊俗姝船頭龍¶
夭矯橋脚獸睢盱鄉味珍蟛蚏時鮮貴鷓鴣語言諸夏¶
<pb:KR2k0044_WYG_279-8b>¶
異衣服一方殊𢷬練蛾眉婢鳴榔蝸角奴江清敵伊洛¶
山翠勝荆巫華表雙棲鶴聯檣幾㸃烏烟波分渡口雲¶
樹接城隅澗逺松如畵洲平水似鋪緑科秧早稻紫笋¶
拆新蘆暖蹋泥中藕香尋石上蒲雨來萌盡達雷後蟄¶
全蘓柳眼黄絲纇花房絳䗶珠林風新竹折野燒老桑¶
枯帶嚲長枝蕙錢穿短貫榆暄和生野菜卑濕長街蕪¶
女浣紗相伴兒烹鯉一呼山魈啼稚子林狖挂山都産¶
業論蠶蛹孶生計鴨雛泉巖雪飄灑苔壁錦糢糊堰限¶
<pb:KR2k0044_WYG_279-9a>¶
舟航路隄通車馬途耶溪岸回合禹廟徑盤紆洞穴何¶
因鑿星槎誰與刳石凹仙藥臼峰峭佛香爐去為投金¶
簡來因挈玉壺貴仍招客宿健未要人扶聞望賢丞相¶
儀形美丈夫前車駐旌斾偏坐列笙竽刺史旟翻隼尚¶
書履曵鳬學禪超後有觀妙造虛無髻裏傳僧寳環中¶
得道樞登樓詩八詠置硯賦三都捧擁羅將綺趨蹌紫¶
與朱廟謨藏稷卨兵略貯孫吴令下三軍整風髙四海¶
趨千家得慈母六郡事嚴姑重士過三哺輕財扺一銖¶
<pb:KR2k0044_WYG_279-9b>¶
道觥歌宛轉嘲妓笑盧胡佐飲時炮鼈蠲酲數鱠鱸醉¶
鄉雖咫尺樂事亦須臾若不中賢聖何由分智愚伊予¶
一生志俄爾百年軀江上三千里城中十二衢出多無¶
伴侶歸只對妻孥白首青山約抽身去得無¶
　　東樓南望八韻　　　　　　　(唐/)白居易¶
不厭東南望江樓對海門風濤生有信天水合無痕鷁¶
帶雲帆動鷗和雪浪翻魚鹽聚為市烟火起成村日脚¶
金波碎峰頭鈿㸃繁送秋千里雁報暝一聲猿已豁煩¶
<pb:KR2k0044_WYG_279-10a>¶
襟悶仍開病眼昏郡中登眺處無勝此東軒¶
　　寄題餘杭郡樓兼呈裴使君　　(唐/)白居易¶
官厯二十政宦游三十秋江山與風月最憶是杭州北¶
郭沙隄尾西湖石岸頭緑觴春送客紅燭夜廻舟不敢¶
言遺愛空知念舊游憑君吟此句題向望濤樓¶
　　送王協律游杭越十韻　　　　(唐/)元　稹¶
去去莫悽悽餘杭接㑹稽松門天竺寺花洞若耶溪浣¶
渚逄新豔蘭亭識舊題山經秦帝望壘辨越王棲江樹¶
<pb:KR2k0044_WYG_279-10b>¶
春常早城樓月易低鏡呈湖面出雲疉海潮齊章甫官¶
人戴蓴絲姹女提長干迎客閙小市隔烟迷紙亂紅藍¶
壓甌凝碧玉泥荆南無底物來日為儂攜¶
　　酬樂天早春閒游西湖頗多野趣恨不能與㣲之¶
　　　同賞因思在越官重事殷鏡湖之游或恐未暇¶
　　　因成十八韻見寄樂天前篇到時適㑹予亦宴¶
　　　鏡湖南亭因述目前所睹以成酬荅末章少示¶
　　　暇誠則勢使之然亦欲粗為恬養之贈耳¶
<pb:KR2k0044_WYG_279-11a>¶
　　　　　　　　　　　　　　　(唐/)元　稹¶
雁使欲回賔風聲乍變新各攜紅粉妓俱伴紫垣人水¶
面波疑縠山腰虹似巾柳條黄大帶茭葑緑文茵雪盡¶
纔通屐汀寒未有蘋向陽多曬羽依岸小游鱗浦嶼﨑¶
嶇到林園次第廵墨池憐嗜學舟井羡登真雅欲游方¶
盛聊非意所親白頭辭北闕滄海是東鄰問俗煩江界¶
蒐畋想渭津故交音訊少歸夢往來頻獨喜同門舊皆¶
為列郡臣三刀連地軸一葦礙車輪尚阻青天霧空曕¶
<pb:KR2k0044_WYG_279-11b>¶
白玉塵龍因雕字識犬為遞書馴勝事無窮境流年有¶
限身嬾將閒氣力爭鬬野塘春¶
　　渡西陵十六韻(并序/)　　　　　(唐/)李　紳¶
　七年冬十有三日早渡浙江寒雨方霖軍吏悉在江¶
　次越人年榖未成霪雨不止田畝浸溢水不及穗者¶
　數寸余至驛命押衙裴行宗先齎祝辭東望拜大禹¶
　廟且以百姓請命雨收雲息日朗者三旬有五日刈¶
　穫皆畢有以見神之不欺也¶
<pb:KR2k0044_WYG_279-12a>¶
雨送奔濤逺風收駭浪平截流張斾影分岸走鼙聲獸¶
軸衝波湧龜艨噴櫂輕海門凝霧暗江渚濕雲横雁翼¶
看舟子魚鱗辨水營騎交遮戍合戈簇擁沙明謬履千¶
夫長將詢百吏情下車占黍稷冬雨害粢盛望禱依前¶
聖垂休冀厚生半江猶慘澹全野已澄清愛景三辰朗¶
祥農萬庾盈浦程通曲嶼海邑媚重城弓日鞬櫜動旗¶
風虎豹爭及郊揮白羽入里卷紅旌愷悌思陳力端莊¶
冀表誠臨人與安俗非止奉師貞¶
<pb:KR2k0044_WYG_279-12b>¶
　　杭州觀潮　　　　　　　　　(唐/)姚　合¶
樓有樟亭號濤來自古今勢連滄海濶色比白雲深怒¶
雪驅寒氣狂雷散大音浪髙風更起波急石難沈鳥懼¶
多遥過龍驚不敢吟坳如開玉穴危似走瓊岑但禠千¶
人魄那知伍相心岸催連古道洲漲踣叢林跳沫山皆¶
濕當江日半隂天然與禹鑿此理向誰尋¶
　　題杭州天竺寺　　　　　　　(唐/)張　祜¶
西南山最勝一界是諸天上路穿巖竹分流入寺泉躡¶
<pb:KR2k0044_WYG_279-13a>¶
雲丹井畔望月石橋邊洞壑江聲逺樓臺海氣連塔明¶
春嶺雪鐘散暮松烟何處去猶恨更看峰頂蓮¶
　　題杭州靈隠寺　　　　　　　(唐/)張　祜¶
峰巒開一掌朱檻幾環延佛地花分界僧房竹引泉五¶
更樓下月十里郭中烟後塔聳亭後前山横閣前溪沙¶
涵水靜澗石㸃苔鮮好是呼猿久西巖深響連¶
　　杭州盧録事山亭　　　　　　(唐/)朱慶餘¶
山色滿公署到來詩景饒解衣臨曲榭隔竹見紅蕉清¶
<pb:KR2k0044_WYG_279-13b>¶
漏焚香夕輕嵐視事朝靜中看鎖印髙處見迎潮曵履¶
庭蕪近當身樹葉飄傍城餘菊在歩入一仙瓢¶
　　和處州韋使君新開南溪　　　(唐/)朱慶餘¶
地理光圖䜟樵人共説深悠然想髙躅坐使變荒岑疎¶
鑿因殊舊亭臺亦自今靜容猿暫下閒與鶴同尋轉斾¶
馴禽起搴帷瀑溜侵石稀潭見底嵐暗樹無隂躋險難¶
通屐攀栖稱抱琴雲風開物意潭水識人心攜榼廵花¶
徧移舟惜景沈世嫌山水僻誰伴謝公吟¶
<pb:KR2k0044_WYG_279-14a>¶
　　嘉興縣内池閣　　　　　　　(唐/)方　干¶
指畫應心成周廻氣象清牀前沙鳥語案下錦鱗驚細¶
柳風吹旋新荷露壓傾㣲芳緑岸落迸筍入波生舴艋¶
舟中醉莓苔徑上行髙人莫歸去此處勝蓬瀛¶
　　寄獻湖州從叔員外　　　　　(唐/)鄭　谷¶
顧渚山邊郡溪將罨畫通逺看城郭裏全在水雲中西¶
閣歸何晩東吴興未窮茶香紫筍露洲迥白蘋風歌緩¶
眉低翠杯明蠟翦紅政成尋徃事輟棹問漁翁¶
<pb:KR2k0044_WYG_279-14b>¶
　　和睦州盧中丞題茅堂十韻　　(唐/)吴　融¶
有士當今重忘情自古稀獨開青嶂路閒掩白雲扉石¶
累千層險泉分一帶㣲棟危猿競下簷迥鳥爭歸烟冷¶
茶鐺靜波香蘭舸飛好移鍾阜蓼莫種首陽薇樹密含¶
輕霧川空漾薄暉芝泥看只障蕙帶且休圍東郭鄰穿¶
履西林近衲衣瓊瑶一百字千古見清機¶
　　上已飲於湖上　　　　　　　(宋/)孔平仲¶
城南春已老湖上雨初晴草作忘憂緑風為解愠清楊¶
<pb:KR2k0044_WYG_279-15a>¶
花輕欲下菱葉細方生酒影低雲木歌聲伴畵鶯賞心¶
殘蘂在幽曲小舟横却笑蘭亭㑹吟詩半不成¶
　　寄沈少㣲金華山隠居　　　　(元/)楊　載¶
巖前通細路嶺外接危峰梯磴踰千級烟霞過萬重縁¶
崖收異荈步壑數長松隔屋號朱虎當牕現黑龍蘅蘭¶
爭酷烈桃李角鮮穠隠士多相過仙人庶可逄第能安¶
性命何患改顔容煉鼎丹砂熟傾壺白酒醲㣲茫追絶¶
響瀟灑振孤踪鄉里宜同好他年必子從¶
<pb:KR2k0044_WYG_279-15b>¶
　　和黄晉卿北山紀遊韻　　　　(元/)吴師道¶
三洞金華北蒼蒼夾徑松瀉空噴百澗㧞地立千峰林¶
石欹還整巖梯絶復通向田瑶草碧隠樹晩花紅嵌竇¶
推舟入椒庭載酒從洗觥忙羽士捧研喜山童陟嶺驚¶
逾峻沿流竟莫窮千年杳仙鹿兩寺互僧鐘擘裂森開¶
峽傳聞舊化龍轉霆奔雪浪禜旱却玲瓏水際朱藤䕃¶
巖阿青桂叢亭荒餘磊磊雲出正濛濛蘭若知何許芙¶
蓉復在東五盤隨屈曲一路聼琤琮山㫁俄為野湍平¶
<pb:KR2k0044_WYG_279-16a>¶
不見空暮房深榻靜朝磬小樓重傳玩遺髹鉢興嗟對¶
殯宫拂衣登嶺去穿棘少人逄飛殿仍遥峙重闗故不¶
封歸尋草堂卷坐戀水軒風兩紀三人合相看一笑中¶
孤蹤忻影逐薄技愧才雄别袂分殘雨衡門翳野蓬後¶
游寜未卜思劇謾憧憧¶
　　謁禹陵　　　　　　　　　　(明/)俞安期¶
水土開荒服憂勤任聖躬八年忘内顧四載畢前功厯¶
數虞咨及廵游夏諺同㑹稽臨絶徼道里記方中玉帛¶
<pb:KR2k0044_WYG_279-16b>¶
諸侯集梯航萬國通重輝扶舜日後至戮防風論德人¶
無間傳家祚莫終寢園非逺隧祠廟異卑宫祭本酬天¶
孝民猶俗尚忠穴深藏詭物石立窆神工祕守元夷使¶
竒探太史公為魚心感嘆酌水意尊崇草莽成臣禮精¶
靈鑒鄙衷願為松柏樹朝暮䕶青蔥¶
　　遊玉笥山　　　　　　　　　(明/)傅汝舟¶
玉笥開山逺金壇瞰谷重靈光流世界瑞氣渾春冬險¶
澀千盤磴參差百轉峰宿雲長抱殿遊鶴不歸松虎澗¶
<pb:KR2k0044_WYG_279-17a>¶
泉為雨鯨樓石作鐘韭抽堯葉淨桃發漢花濃道士隨¶
黄犢仙人駕赤龍丹爐七焰滅瓊籙九霞封亂竹通飛¶
佩繁枝礙放笻愧為福地客叨躡羡門蹤¶
　　遊雲棲寺　　　　　　　　　(明/)陳子龍¶
昔賢開寳地駐錫此何年獨剪鼪鼯境還依薜荔天曬¶
經丹樹杪杵米白雲邊制虎移新穴驅神鑿舊泉吴山¶
襟壯氣越國面晴川花㲲殊方貢珠幢上苑傳鹿仙參¶
玉座龍女墜金鈿超乗人皆學焚修可自堅西歸無了¶
<pb:KR2k0044_WYG_279-17b>¶
義東度即因縁化域空三界門徒落四禪青菰成宿飽¶
翠竹冷餘烟更禮支公墖鐘聲起暮蟬¶
國朝¶
　　餘姚縣城十四韻　　　　　　　蔣平階¶
　　太傅歸田後端居問海籌餘姚虞庶子丞相漢通¶
　　侯比屋開新邑重闗枕上游一時勞版築百里固¶
　　金甌萬户歌鐘遶千巖睥睨收城形雙望合橋勢¶
　　㫁虹浮紫陌雞人唱青門鶴市留風烟含越郡雨¶
<pb:KR2k0044_WYG_279-18a>¶
　　雪洗明州夜瞰魚龍窟晴看鴈鶩洲吴雲連白馬¶
　　南斗入牽牛桐嶺將飛舄蓬山可放舟鶯花當日¶
　　夢𤇺火隔年愁水落津亭晩牕虛洞壑秋披圖論¶
　　設險清歗滿江樓¶
　　范季友邀飲吼山陶園　　　　　蔣平階¶
　　花塢陶公築蘭舟范叔移川原於越地風物永和¶
　　時畵出丹青壯山增斧鑿竒劈天開絶壁疏澗引¶
　　洪池洞古龍常蟄臺空鳥自窺百年新締構一代¶
<pb:KR2k0044_WYG_279-18b>¶
　　舊招提峻閣凴霄迥雕闌依石危辟疆名不忝沁¶
　　水事堪追㸃綴誇神手登臨妙合機尊罍傾北海¶
　　詞賦溢南皮萬壑當牕見千巖向晩披拂雲歌去¶
　　緩坐月酒行遲支遁情彌切劉伶死不辭人從花¶
　　底散路入夢中疑何日滄洲興重來倒接䍦¶
　　舟過馬涇謁曹武惠王廟　　　　彭孫貽¶
　　夾馬真人出江東覇氣銷至慈皈佐命偃甲並還¶
　　朝草木金陵潤烟花燕子飄宫鶯吟左纛街孺拜¶
<pb:KR2k0044_WYG_279-19a>¶
　　前鑣計日開吴㑹仁風動浙潮詎勞謨算舉坐入¶
　　版圖遥使相功何伐黎元福重徼錦衣收石鏡黄¶
　　鉞定陳橋俗自祠諸葛民猶愛鄭僑麟圖貴臣像¶
　　花插侍中貂山鬼疑司户神巫更下招原蠶爭卜¶
　　繭屠豕競迎貓冶女矜紅粉妖姬盼彩橈爐香晴¶
　　若霧蘚壁畵長凋幽客多題句村兒半賣簫古涇¶
　　環夏屋芳醑薦春椒歎息懐遺烈雲霓已寂寥惟¶
　　留宋時碣大樹日蕭蕭¶
<pb:KR2k0044_WYG_279-19b>¶
　　游蘭亭　　　　　　　　　　　吴　沐¶
　　衣冠開晉代山水擅蘭亭萬壑三春碧千峰上已¶
　　青橋横銜畵舫簾捲敞疎櫺揮麈談何綺抛絃響¶
　　暫停花叢留蛺蝶荇簇趂蜻蜓繞砌團紅藥飛觴¶
　　泛緑萍惠風披曲檻淑氣轉遥汀竹下書金薤松¶
　　間采茯苓前山疑帶雨歸路欲侵星祓禊仍如昨¶
　　花香吹酒醒¶
　　西湖讌集二十韻　　　　　　　陸世楷¶
<pb:KR2k0044_WYG_279-20a>¶
　　海内同文日湖濵祓禊年盍簪皆勝侣載筆有新¶
　　篇令序春王始雄風大國先雞壇誰執耳燕社共¶
　　隨肩門第東南盛英才吴㑹偏敦槃修舊典冠劍¶
　　跂羣賢徳里荀陳聚仙舟李郭聨裼裘神奕奕結¶
　　駟望翩翩入座紛如玉揮毫健似椽驚人詩思豔¶
　　擲地賦聲淵朱履空瑶席芳樽接綺筵問梅孤嶼¶
　　側待月六橋邊雪後松篁翠春來桃李妍風流誇¶
　　主客清淑羡山川絲竹何須奏瓊瑶自可鐫髙人¶
<pb:KR2k0044_WYG_279-20b>¶
　　仍皁㡌名士但青氊虛室披蘭簿荒帷理研田敢¶
　　辭金谷酒欲泛剡溪船把臂猶嫌晩彈冠媿未前¶
　　探驪寜有得附驥倘能傳¶
　　蘓隄同三宜上人俍亭法兄雅集　吴百朋¶
　　良夜秋風靜違時暫陸沈斷橋流水駛古塔䕶雲¶
　　深宿鳥聼清唄寒蟲助苦吟芰荷殘暑謝楓葉蚤¶
　　霜侵紅豆徴宫調青山出梵音桂飄髙樹馥月接¶
　　古亭隂欸乃烟波闊登臨松柏森六塵心未浮十¶
<pb:KR2k0044_WYG_279-21a>¶
　　地自當任慧逺新蘭若嵇康舊竹林愚菴堪學道¶
　　何必布黄金¶
　　送毛檢討竒齡還越　　　　　　朱彛尊¶
　　一舸全家去層闉别袂分孤生倚知已衰老感離¶
　　羣曉雨千門散新泉五牐聞花光晴澹沱峰翠逺¶
　　氤氲祖席愁帆影回塘蹙水紋語多兼往事觴罷¶
　　判斜曛少日偕簦笠遺書索典墳扇邀王内史舞¶
　　起謝將軍夢筆橋頭月捫蘿磴口雲徴歌依趙瑟¶
<pb:KR2k0044_WYG_279-21b>¶
　　漬墨灑羊裙午㸑柯亭竹秋眠蕙帳蚊俄驚鄰笛¶
　　弄頓使酒船焚失路栖淮浦逃名適汝濆易穿東¶
　　郭履慚勒北山文燒尾同華讌傳甘並紫帉四聲¶
　　研沈陸六義續河汾闌藥園官送朝衫小婦熏香¶
　　奩詞悵悵錦瑟涙紛紛為折章臺桞翻辭祕省芸¶
　　空林憶猿鶴舊社返榆枌到及湘蒓美閒看越鳥¶
　　耘朋箋存笥滿麴米注牀醺宰相陶𢎞景神仙鄭¶
　　巨君行藏應自料不用問靈氛¶
<pb:KR2k0044_WYG_279-22a>¶
　　宿雲門廣孝寺與南士分得灰字　毛竒齡¶
　　東晉標靈刹西王竪法臺山環雙樹入門傍五雲¶
　　開丹檻連峰落清溪逐路廻竹房懐舊蹟蓮葉得¶
　　新栽林下尋支遁橋邊遇辯才安禪聞不住妙義¶
　　見如來石乳傳甘露金堂認刼灰晩風吹擊鉢秋¶
　　月濯浮杯佛課稱三寳吾生賦七哀離家還楚豫¶
　　入社羡宗雷五術超凡諦諸縁盡聖財爐烟分𣺌¶
　　漫燈影共徘徊齋椀擎黄葛經筵坐緑苔宵深鐘¶
<pb:KR2k0044_WYG_279-22b>¶
　　磬寂相對果悠哉¶
　詩　　七言排律¶
　　花樓望雪　　　　　　　　　(唐/)白居易¶
連天際海白皚皚好上髙樓望一回何處更能分道路¶
此時兼不認樓臺萬重雲樹山頭翠百尺花樓江畔開¶
素壁聯題分韻句紅爐廵飲暖寒杯冰鋪湖水銀為面¶
風捲汀沙玉作堆絆惹舞人春豔曵勾留醉客夜徘徊¶
輪將虛白堂前鶴失却樟亭驛後梅别有故情偏憶得¶
<pb:KR2k0044_WYG_279-23a>¶
曽經窮苦照書來¶
　　重題别東樓　　　　　　　　(唐/)白居易¶
東樓勝事我偏知氣象多隨昏旦移湖卷衣裳白重疉¶
山張屏障緑参差海仙樓塔晴方出江女笙簫夜始吹¶
春雨星攢尋蟹火秋風霞颭弄濤旗宴宜雲髻新梳後¶
曲愛霓裳未拍時太守三年嘲不盡郡齋空作百篇詩¶
　　和樂天重題别東樓　　　　　(唐/)元　稹¶
山容水態使君知樓上從容萬狀移日映文章霞細麗¶
<pb:KR2k0044_WYG_279-23b>¶
風吹鱗甲浪參差鼓催潮户凌晨擊笛賽婆官徹夜吹¶
喚客潛揮逺紅袖賣壚髙挂小青旗賸鋪牀席春眠處¶
乍捲簾帷月上時光景無因將得去為郎鈔在和郎詩¶
　　遊雁蕩　　　　　　　　　　(元/)桞　貫¶
盤盤古蕩倚蒼穹勢壓坤輿距海東異境從真三島外¶
羣山呈技五雲中玲瓏勝插連星斗杳𣺌神鼇戴華嵩¶
香霧千屏金沆瀣煖霞萬簇錦芙蓉峰停玉女螺鬟軃¶
瀑㵼冰簾雨氣濃怪底雙巒翔彩鳯嶄然絶壁挂蒼龍¶
<pb:KR2k0044_WYG_279-24a>¶
展旗輕颺神僧洞天柱相髙玉筍叢偃蓋紫芝當錦帳¶
挺標卓筆對天聰北瞻瑞鹿晴嵐薄西遡飛泉紫翠重¶
鉅宦來觀留好句名才遠訪暢幽悰躋攀適帶琴尊並¶
嘯覽紛陪杖履同倦客豈知今再到老僧能記昔相逄¶
冰盤昔脆傳秋果芳飣新柔薦晩菘逺社飛杯深繾綣¶
贊房對榻重從容晃衣楓錦飄階葉吹佩松濤度曲風¶
悟趣只知元圃近探幽擬與虎溪通挂巾五老窺靈穴¶
脱屐常雲濯劍鋒涵日影摇臨水塔破烟聲度隔林鐘¶
<pb:KR2k0044_WYG_279-24b>¶
十年記載文光爛數日盤桓目力窮鐫石題詩收不盡¶
徧圖勝槩貯詩筒¶
　　九里松下　　　　　　　　　(明/)吴太沖¶
入山十里計山程九里髙松送客行千尺虬鬚横古道¶
百圍馬鬛蓋春城蕭疎欲映峰腰斷磥砢如當石齒生¶
碧落風雷相戞擊翠㣲星斗漫支撐天隂怒逼蛟龍鬬¶
日靜喧聞鸛鶴嗚禿頂晝掀臺閣動空心秋裂土沙平¶
開花香細衣裳卷擲子寒隨履舄輕倒瀉銀河收隠現¶
<pb:KR2k0044_WYG_279-25a>¶
催鋪璧月示虧盈曽聞雲轡持符去似見飈輪建節迎¶
濤引羣真延鼓角露遲逸士奏簫笙累朝剪伐申嚴禁¶
内使栽培勒舊名深寺薜蘿藏殿宇虛庭蟋蟀閙簷楹¶
閒游洗滌煩襟斷獨徃消除俗慮清最愛細車逢扇箔¶
偏宜壚肆漾帘旌貪眼麋鹿金毛變長嘯猿猱紺眼驚¶
三日歸來雙耳䀨塵埃都作海潮聲¶
國朝¶
　　法相寺正月六日作　　　　　　吴農祥¶
<pb:KR2k0044_WYG_279-25b>¶
　　法相禪闗古徑幽新春各繫紫驊騮市童逐隊朝¶
　　吹笛官妓分曹醉打毬雷走車聲迷碧霧風開簾¶
　　影漾清油鮫珠落處難尋覓風帕遺來逺不收芳¶
　　草未齊探錫杖寒花初謝滿銅溝山家椒酒迎髙¶
　　㑹水閣蘭蔬足勝游鐘磬烟深仍顧盼幡幢雪淨¶
　　許淹留明朝佳節逄人日襁褓生兒字阿侯¶
　詩　　五言絶句¶
　　寄天台司馬道士　　　　　　(唐/)沈如筠¶
<pb:KR2k0044_WYG_279-26a>¶
河洲花豔爚庭樹光彩蒨白雲天台山可思不可見¶
　　送張十八歸桐廬　　　　　　(唐/)劉長卿¶
歸人乗野艇帶月過江村正落寒潮水相隨夜到門¶
　　初下浙江舟中口號　　　　　(唐/)孟浩然¶
八月觀潮罷三江越海潯回瞻魏闕路空復子牟心¶
　　浣紗石上女　　　　　　　　(唐/)李　白¶
玉面耶溪女青娥紅粉粧一雙金齒履兩足白如霜¶
　　送人入金華　　　　　　　　(唐/)嚴　維¶
<pb:KR2k0044_WYG_279-26b>¶
明月雙溪水清風八詠樓昔年為客處今日送君游¶
　　永嘉　　　　　　　　　　　(唐/)顧　况¶
東甌傳舊俗風日江邊好何處樂神聲清歌出烟島¶
　　臨平湖　　　　　　　　　　(唐/)顧　况¶
采藕平湖上藕泥封藕節船影入荷香莫衝蓮柄折¶
　　送客徃睦州　　　　　　　　(唐/)楊　凌¶
水闊盡南天孤舟去𣺌然驚秋路傍客日暮數聲蟬¶
　　剡溪看花　　　　　　　　　(唐/)楊　凌¶
<pb:KR2k0044_WYG_279-27a>¶
花落千迴舞鶯聲百囀歌還同異方樂不奈客愁多¶
　　宿樟亭驛　　　　　　　　　(唐/)向居易¶
夜半樟亭驛愁人起望鄉月明何所見潮水白茫茫¶
　　湖上夜飲　　　　　　　　　(唐/)白居易¶
郭外迎人月湖邊醒酒風誰留使君飲紅燭在舟中¶
　　天台獨夜　　　　　　　　　(唐/)徐　凝¶
銀地秋月色石梁夜溪聲誰知屐齒盡為破烟苔行¶
　　别杭州　　　　　　　　　　(唐/)姚　合¶
<pb:KR2k0044_WYG_279-27b>¶
醉與江濤别江濤惜我游他年婚嫁了終老此江頭¶
　　七里瀬漁家　　　　　　　　(唐/)張　祜¶
七里垂釣叟還傍釣臺居莫恨無名姓嚴陵不賣魚¶
　　思天台　　　　　　　　　　(唐/)許　渾¶
赤城雲雪深山客負歸心昨夜西齋宿月明琪樹隂¶
　　題西施浣紗石　　　　　　　(唐/)胡幽貞¶
一朝入紫宮萬古遺芳塵至今溪邊花不敢嬌青春¶
　　和晏相公湖上四首　　　　　(宋/)韓　維¶
<pb:KR2k0044_WYG_279-28a>¶
霧霽山髙牖天寒水落沙試披深岸草往往見黄花¶
穫水登紅稻篙舟割紫菱盃盤見秋物江海思飛騰¶
風枝挂危葉飛動夕陽中莫遣兒童撼留看著露紅¶
折葦隨風色枯荷盡雨聲平波極眼淨好放畫船行¶
　　泊上虞驛來日行　　　　　　(宋/)陳　造¶
梁湖莽蒼外後去未云遲縣市容吾戀江潮不汝期¶
　　書壽昌驛　　　　　　　　　(宋/)程　俱¶
歲暮白日速風髙黄葉稀歸心與寒鴈一夜向南飛¶
<pb:KR2k0044_WYG_279-28b>¶
　　人日出游湖上　　　　　　　(宋/)楊萬里¶
去時數㸃雨歸時數片雪雨雪多不多山路雙清絶¶
城中雪一尺山中雪一丈地上都已消却在松梢上¶
去歲游春屐苔痕故可尋人家隨岸逺墖影落湖深¶
　　友人自杭回建寄别三首　　　(宋/)謝　翺¶
同來不同去離别暗消魂閩浙若同水扁舟送到門¶
潮信到嚴瀨水色過衢城寄潮不寄水潮去有回程¶
水到衢城盡梅花上嶺生不如寄明月步步送君行¶
<pb:KR2k0044_WYG_279-29a>¶
　　蘓隄　　　　　　　　　　　(元/)宋　旡¶
漢苑花何處唐陵柏已空相逢大隄栁令我憶蘓公¶
　　寳林八詠為别峰同禪師賦　　(元/)納　延¶
　　　飛來峰¶
千仞瑯琊石飛來鎮越州江波欲浮動還被白雲留¶
　　　應天墖¶
獨上峰顛墖秋清曙色開憑闌望東北潮向海門來¶
　　　大布衣¶
<pb:KR2k0044_WYG_279-29b>¶
大布僧伽衲流傳六百年攜來香滿袖猶是御爐烟¶
　　　鐵鉢盂¶
鐵鉢溪頭洗冰花六月寒山僧偶彈舌引得老龍蟠¶
　　　羅漢泉¶
錫杖虛空落靈泉發地中忽看流菜葉始信石橋通¶
　　　霛鰻尹¶
甃石瀦山溜蜿蜒竹色青風來忽凉冷雨氣隔林腥¶
　　　深竹堂¶
<pb:KR2k0044_WYG_279-30a>¶
一笏清凉地森森萬玉齊月明時倚杖閒看鳯來棲¶
　　　盤翠軒¶
石磴藤花落山牕嵐氣浮晩來髙樹暝一榻似新秋¶
　　湖上感事漫成　　　　　　　(元/)楊維楨¶
湖水碧於天湖雲薄似烟鴛鴦不驚亂飛過岳墳前¶
　　月夜湖上　　　　　　　　　(明/)周　鼎¶
移舟烟水上吹笛藕花前衣薄露如雨杯空月在天¶
　　石門曲　　　　　　　　　　(明/)周　鼎¶
<pb:KR2k0044_WYG_279-30b>¶
採桑復採桑蠶長桑葉齊妾住石門東郎住石門西¶
　　冷泉亭　　　　　　　　　　(明/)王穉登¶
暮瀑浮花急春流飲鹿渾潺湲一片雨終日在山門¶
　　越溪女　　　　　　　　　　(明/)宋登春¶
越溪素足女婉笑春眉揚泛水采芙蓉歸來衣更香¶
　　和陳伯孺西湖十詠二首　　　(明/)桞應芳¶
偶向武林游曽於天竺住明日欲離山晴霞故變雨¶
夜半髙峰望㣲茫海日光下方未覺曉應是蔽扶桑¶
<pb:KR2k0044_WYG_279-31a>¶
　　游弁山　　　　　　　　　　(明/)范　汭¶
一峰際蒼蒼遐矚了無礙湖色上人顔崖隂落鳥背¶
　　嚴陵　　　　　　　　　　　(明/)袁宏道¶
谿深六七尋山高四五里縱有百尺鈎豈能到潭底¶
國朝¶
　　石門縣　　　　　　　　　　　王士禄¶
　　落日石門路語溪明夕波女牆纔幾尺一半入藤¶
　　蘿¶
<pb:KR2k0044_WYG_279-31b>¶
　　縉雲雜詠　　　　　　　　　　朱彛尊¶
　　　羅鷗灘¶
　　灘上羣鷗鳥還應日日來來時看野老百過莫相¶
　　猜¶
　　　西巖¶
　　朝聞谷口猿暝宿崖上月夜乆天風吹西巖桂花¶
　　發¶
　　　仙巖寺¶
<pb:KR2k0044_WYG_279-32a>¶
　　咫尺仙巖寺雲峰望轉親夕陽鐘磬發猶有未歸¶
　　人¶
　　　積翠亭¶
　　孤亭雲木暝衆壑哀猿嘯空翠濕衣裳夕陽忽來¶
　　照¶
　　永嘉雜詩　　　　　　　　　　朱彛尊¶
　　　斜川¶
　　九曲斜川水分流到海濵金釵河上月留照浣紗¶
<pb:KR2k0044_WYG_279-32b>¶
　　人¶
　　　青牛塢¶
　　我行白鹿城曉入青牛塢長嘯不逢人松門已亭¶
　　午¶
　　　東山¶
　　判向花前醉何難解緼袍江南春可樂䇿馬自蘭¶
　　臯¶
　　　南亭¶
<pb:KR2k0044_WYG_279-33a>¶
　　薄雲雨初霽返照南亭夕如逢秋水生我亦西歸¶
　　客¶
　　　北亭¶
　　日落空水深潮迴春岸白時有看山人江南望江¶
　　北¶
　　　花桞塘¶
　　山雪初消盡春塘亂水喧州人還幾日相見樂游¶
　　原¶
<pb:KR2k0044_WYG_279-33b>¶
　　　華嚴山¶
　　聞昔華嚴寺頻經逸少過洮河流石研未若此中¶
　　多¶
　　　上戍渡¶
　　月露下檣烏天風靜江樹何處夜歸人厯厯沙中¶
　　語¶
　詩　　七言絶句¶
　　送道士入天台　　　　　　　(唐/)薛　曜¶
<pb:KR2k0044_WYG_279-34a>¶
洛陽陌上多離别蓬萊山下足波濤碧海桑田何處在¶
笙歌一聽一遥遥¶
　　回鄉偶書二首　　　　　　　(唐/)賀知章¶
少小離鄉老大回鄉音難改鬢毛衰兒童相見不相識¶
笑問客從何處來¶
離别家鄉歲月多近來人事半銷磨惟有門前鏡湖水¶
春風不改舊時波¶
　　送陶十赴杭州攝掾　　　　　(唐/)劉長卿¶
<pb:KR2k0044_WYG_279-34b>¶
莫嘆江城一掾卑滄洲未是阻心期浙中山色千萬狀¶
門外潮聲朝暮時¶
　　渡浙江問舟中人　　　　　　(唐/)孟浩然¶
潮落平江未有風扁舟共濟與君同時時引領望天末¶
何處青山是越中¶
　　送賀賔客歸越　　　　　　　(唐/)李　白¶
鏡湖流水漾清波狂客歸身逸興多山隂道士如相見¶
應寫黄庭換白鵝¶
<pb:KR2k0044_WYG_279-35a>¶
　　越中覽古　　　　　　　　　(唐/)李　白¶
越王句踐破吴歸義士還鄉盡錦衣宮女如花滿春殿¶
只今惟有鷓鴣飛¶
　　發桐廬寄劉員外　　　　　　(唐/)嚴　維¶
處處雲山無盡時桐廬南望轉參差舟人莫道新安近¶
欲上潺湲行自遲¶
　　從剡溪至赤城　　　　　　　(唐/)顧　况¶
靈溪宿處接靈山窈映髙樓向月閒夜半鶴聲殘夢裏¶
<pb:KR2k0044_WYG_279-35b>¶
猶疑琴曲洞房間¶
　　蘭溪棹歌　　　　　　　　　(唐/)戴叔倫¶
凉月如眉挂桞灣越中山色鏡中看蘭溪三日桃花雨¶
半夜鯉魚來上灘¶
　　天台道中示同行　　　　　　(唐/)章八元¶
八重巖㟧疉晴空九色烟霞遶洞宮仙道多因迷路得¶
莫將心事問撨翁¶
　　戲贈天竺靈隠二寺寺主　　　(唐/)權德輿¶
<pb:KR2k0044_WYG_279-36a>¶
石路泉流兩寺分尋常鐘磬隔山聞山僧半在中峰住¶
共占青巒與白雲¶
　　湖州貢焙新茶　　　　　　　(唐/)張文規¶
鳯輦尋春半醉迴仙娥進水御簾開牡丹花笑金鈿動¶
傳奏吴興紫筍來¶
　　宿天竺寺寄靈隠寺僧　　　　(唐/)張　籍¶
夜向靈溪息此身風泉竹路淨衣塵月明石上堪同宿¶
那作山南山北人¶
<pb:KR2k0044_WYG_279-36b>¶
　　虛白堂　　　　　　　　　　(唐/)白居易¶
虛白堂前衙退後更無一事到中心移牀就日簷間臥¶
臥詠閒詩側枕琴¶
　　候仙亭同諸客醉作　　　　　(唐/)白居易¶
謝安山下空攜妓桞惲洲邊只賦詩爭及湖亭今日會¶
嘲花詠水贈蛾眉¶
　　湖中自照　　　　　　　　　(唐/)白居易¶
重重照影看容鬢不見朱顔見白絲失却少年無處覓¶
<pb:KR2k0044_WYG_279-37a>¶
泥他湖水欲何為¶
　　樟亭雙櫻樹　　　　　　　　(唐/)白居易¶
南館西軒兩樹櫻春條長足夏隂成素華朱實今雖盡¶
碧葉風來别有情¶
　　處州月夜穆中丞席和主人　　(唐/)劉言史¶
羌竹繁弦銀燭紅月光初出桞城東忽見隠侯裁一詠¶
還須書向郡樓中¶
　　觀浙江濤　　　　　　　　　(唐/)徐　凝¶
<pb:KR2k0044_WYG_279-37b>¶
浙江悠悠海西緑驚濤日夜兩翻覆錢塘郭裏看潮人¶
直至白頭看不足¶
　　嘉興寒食　　　　　　　　　(唐/)徐　凝¶
嘉興郭裏逢寒食落日家家拜埽回惟有縣前蘓小墓¶
無人送與紙錢來¶
　　憶四明山泉　　　　　　　　(唐/)施肩吾¶
愛彼山中石泉水幽深夜夜落空裏至今憶得臥雲時¶
猶自涓涓在人耳¶
<pb:KR2k0044_WYG_279-38a>¶
　　晩春送王秀才游剡川　　　　(唐/)施肩吾¶
越山花落剡藤新才子風光不厭春第一莫尋溪上路¶
可憐山水愛迷人¶
　　春日錢塘雜興二首　　　　　(唐/)施肩吾¶
酒姥溪頭桑褭褭錢塘郭外桞毶毶路逢鄰婦遥相問¶
小小如今學養蠶¶
西鄰年少問東鄰桞岸花隄幾處新昨夜雨多春水濶¶
隔江桃葉喚何人¶
<pb:KR2k0044_WYG_279-38b>¶
　　寄四明山人　　　　　　　　(唐/)施肩吾¶
髙棲只在千峰裏塵世望君那得知長憶去年風雨夜¶
向君牕裏聴猿時¶
　　遇越州賀仲宣　　　　　　　(唐/)施肩吾¶
君在鏡湖西畔住四明山下莫經春門前幾箇采蓮女¶
欲泊蓮舟無主人¶
　　宿於越亭　　　　　　　　　(唐/)施肩吾¶
琵琶洲上行人絶於越亭中客思多月滿秋江山冷落¶
<pb:KR2k0044_WYG_279-39a>¶
不知誰問夜如何¶
　　越溪懷古　　　　　　　　　(唐/)施肩吾¶
憶昔西施人未求浣紗曽向此溪頭一朝得侍君王側¶
不見玉顔空水流¶
　　游天台上方　　　　　　　　(唐/)姚　合¶
曉上上方髙處立路人羡我此時身白雲向我頭上過¶
我更羡他雲路人¶
　　杭州開元寺牡丹　　　　　　(唐/)張　祜¶
<pb:KR2k0044_WYG_279-39b>¶
濃豔初開小藥欄人人惆悵出長安風流却是錢塘寺¶
不踏紅塵見牡丹¶
　　過耶溪　　　　　　　　　　(唐/)朱慶餘¶
春溪繚繞出無窮兩岸桃花正好風恰是扁舟堪入處¶
鴛鴦飛起碧流中¶
　　寄桐江隠者　　　　　　　　(唐/)許　渾¶
潮去潮來洲渚春山花如繡草如茵嚴陵臺下桐江水¶
解釣鱸魚有幾人¶
<pb:KR2k0044_WYG_279-40a>¶
　　婺州宴上留别　　　　　　　(唐/)趙　嘏¶
雙溪雲影向空橫歌舞髙臺晩更清獨自下樓騎痩馬¶
摇鞭重入亂蟬聲¶
　　宿杭州虛白堂　　　　　　　(唐/)李　郢¶
秋月斜明虛白堂寒蛩唧唧樹蒼蒼江風徹曉不得睡¶
二十五聲秋㸃長¶
　　天竺寺八月十五日夜桂子　　(唐/)皮日休¶
玉顆珊珊下月輪殿前拾得露華新至今不會天中事¶
<pb:KR2k0044_WYG_279-40b>¶
應是嫦娥擲與人¶
　　越中贈别　　　　　　　　　(唐/)張　喬¶
東越相逢幾醉眠滿樓明月鏡湖邊别離吟斷西陵渡¶
楊桞秋風兩岸蟬¶
　　出東陽道中作　　　　　　　(唐/)方　干¶
馬首寒山黛色濃一重重盡一重重醉醒已在他人界¶
猶憶東陽昨夜鐘¶
　　題寶林寺禪者壁　　　　　　(唐/)方　干¶
<pb:KR2k0044_WYG_279-41a>¶
邃巖喬木夏藏寒牀下雲溪枕上看臺殿漸多山更重¶
却令飛去即應難¶
　　鏡湖雪霽貽方干　　　　　　(唐/)崔道融¶
天外曉嵐和雪望月中歸棹帶冰行相逢半醉吟詩苦¶
應抵寒猿褭樹聲¶
　　宿天竺寺　　　　　　　　　(唐/)陳　陶¶
一宵何期此靈境五粒松香金地冷西僧示我髙隠心¶
月在中峰葛洪井¶
<pb:KR2k0044_WYG_279-41b>¶
　　越溪怨　　　　　　　　　　(唐/)冷朝光¶
越王宮裏如花人越水溪頭采白蘋白蘋未盡人先盡¶
誰見江南春復春¶
　　秀州通越門外八九里臨水多佳木茂樹以便風¶
　　　不得停舟一賞愴然為詩　　(宋/)蘓舜欽¶
密樹重蘿覆水光珍禽無數語琅琅驚帆瞥過如飛鳥¶
回首風烟空斷腸¶
　　對雪憶往歲錢塘西湖訪林逋三首¶
<pb:KR2k0044_WYG_279-42a>¶
　　　　　　　　　　　　　　　(宋/)趙　抃¶
昔乗野艇向湖上泊岸去尋髙士初折竹壓籬曽礙過¶
却穿松下到茅廬¶
旋燒枯栗衣猶濕去愛峰前有徑開日暮更寒歸欲嬾¶
無端撩亂入船來¶
樵童野犬迎人後山葛棠梨案酒時不畏尖風吹入牖¶
更教牀畔覔䲭夷¶
　　孤山隱居書壁　　　　　　　(宋/)林　逋¶
<pb:KR2k0044_WYG_279-42b>¶
山水未深猿鳥少此生猶擬别移居直過天竺溪流上¶
獨樹為橋小結廬¶
　　葑田　　　　　　　　　　　(宋/)林　逋¶
淤泥肥黑稻秧青濶蓋深流旋旋生擬倩湖君書版籍¶
水仙今佃老農耕¶
　　題翠峰院(范蠡舊宅/)　　　　　(宋/)范仲淹¶
翠峰高與白雲閒吾祖曽居水石間千載家風應未墜¶
子孫還解愛青山¶
<pb:KR2k0044_WYG_279-43a>¶
　　釣臺　　　　　　　　　　　(宋/)范仲淹¶
漢包六合網英豪一箇𡨕鴻惜羽毛世祖功臣三十六¶
雲臺爭似釣臺高¶
　　過方處士舊隠留題　　　　　(宋/)范仲淹¶
　仲淹景祐初典桐廬郡有七里灘子陵之釣臺在以¶
　從事章岷往構堂而祠之召會稽僧悦躬圖其像於¶
　堂洎守姑蘓道出其下登臨徘徊見東嶽絶壁白雲¶
　徐生云方干處士之廬遂訪焉其家子孫尚多儒服¶
<pb:KR2k0044_WYG_279-43b>¶
　有楷者新䇿名而歸因留二十八言又圖處士像於¶
　嚴堂之東壁楷請刊詩於其左¶
風雅先生舊隠存子陵臺下白雲村唐朝三百年冠蓋¶
誰聚詩書到子孫¶
　　寄林處士　　　　　　　　　(宋/)范仲淹¶
片心髙與月徘徊豈為千鍾下釣臺猶笑白雲多事在¶
等閒為雨出山來¶
　　六月二十七日望湖樓醉書五首(宋/)蘓　軾¶
<pb:KR2k0044_WYG_279-44a>¶
黑雲翻墨未遮山白雨跳珠亂入船卷地風來忽吹散¶
望湖樓外水如天¶
放生魚鼈逐人來無主荷花到處開水枕能令山俯仰¶
風船解與月徘徊¶
烏菱白芡不論錢亂繋青菰裹緑盤忽憶嘗新㑹靈觀¶
滯留江海得加餐¶
獻花游女木蘭橈細雨斜風濕翠翹無限芳洲生杜若¶
吴兒不識楚辭招¶
<pb:KR2k0044_WYG_279-44b>¶
未成小隠聊中隠可得長閒勝暫閒我本無家更安往¶
故鄉無此好湖山¶
　　夜泛西湖二絶　　　　　　　(宋/)蘓　軾¶
蒼龍已没牛斗橫東方芒角升長庚漁人收筒及未曉¶
船過惟有菰蒲聲¶
湖光非鬼亦非仙風恬浪靜光滿川須臾兩兩入寺去¶
就視不見空茫然¶
　　望海樓晩景二絶　　　　　　(宋/)蘓　軾¶
<pb:KR2k0044_WYG_279-45a>¶
海上濤頭一綫來樓前相顧雪成堆從今潮上君須上¶
更看銀山十二回¶
青山斷處塔層層隔岸人家喚欲譍江上秋風晩來急¶
為傳鐘鼓到西興¶
　　與莫同年雨中飲湖上　　　　(宋/)蘓　軾¶
到處相逢是偶然夢中相對各華顛還來一醉西湖雨¶
不見跳珠十五年¶
　　予去杭十六年而復來留二年而去平生自覺出¶
<pb:KR2k0044_WYG_279-45b>¶
　　　處老少粗似樂天雖才名相逺而安分寡求亦¶
　　　庶幾焉三月六日來别南北山諸道人與下天¶
　　　竺惠淨師話舊　　　　　　(宋/)蘓　軾¶
當年衫鬢兩青青强説重臨慰别情衰髮秖今無可白¶
故應相對話來生¶
　　七年九月自廣陵召還復館於浴室東堂八年六¶
　　　月乞會稽將去汶公乞詩乃復用前韻¶
　　　　　　　　　　　　　　　(宋/)蘓　軾¶
<pb:KR2k0044_WYG_279-46a>¶
乞郡三年字半斜廟堂傳笑眼昏花上人問我遲留意¶
待賜頭綱八餅茶(尚書學士得賜頭綱龍茶/一觔八餅今年綱到最遲)¶
夢遶吴山却月廊白梅盧橘覺猶香(杭州梵天寺有月/廊數百間寺中多)¶
(白梅/盧橘)會稽且作須臾意從此歸田䇿最良¶
東南此去幾時歸倦鳥孤雲豈有期斷送一生消底物¶
三年光景六篇詩¶
　　十八日觀潮　　　　　　　　(宋/)陳師道¶
一年壯觀盡今朝水伯何知故晩潮海浪肯隨山俯仰¶
<pb:KR2k0044_WYG_279-46b>¶
風帆長共客飄摇¶
　　霅溪道至四安鎮　　　　　　(宋/)張　耒¶
苕霅清秋水底天夜帆燈火客髙眠江東可但鱸魚美¶
一看溪山直萬錢¶
　　湖上雜詠　　　　　　　　　(宋/)鄒　浩¶
何處清風作晩凉解衣相與面滄浪青萍紫荇令人恨¶
遮却琉璃萬頃光¶
　　定海甲寅口號七首　　　　　(宋/)陳　造¶
<pb:KR2k0044_WYG_279-47a>¶
長官清苦舊傳聞檢放禾苗近四分畢竟不縁胥吏手¶
旱頭科斂枉紛紜¶
田租有約不相違比着豐年勝已虧一飽分明郎首賜¶
幾曽刺口問抽卑¶
已鈔口數報隅官歲後朝餔定不難且願眼前强健在¶
趂坊討海過冬寒¶
水泛溝塍意欲饜凌晨還復雨廉纖早秧未頷猶須揷¶
晩穀無多不更㘱¶
<pb:KR2k0044_WYG_279-47b>¶
父子分頭上海船今年海熟勝常年官中可但追呼少¶
不質田輸折米錢¶
人家兩兩捉春歸笑語相過復歎咨共説颶頭前後作¶
幾人莆網罣流尸¶
連宵飛雨喜滂流已入梅天過麥秋二十年前如此晩¶
金城地抱却全收¶
　　暮春泛西湖　　　　　　　　(宋/)陳　造¶
矲矮欄干錦繡筵欄邊仍泊女郎船憑欄笑指元真子¶
<pb:KR2k0044_WYG_279-48a>¶
不是詩仙是酒仙¶
　　四月望再游西湖　　　　　　(宋/)陳　造¶
春光陸續委東流看到湖邊安石榴更與蘓隄鷗鷺約¶
辦舟來賞牡丹秋¶
　　憶錢塘江　　　　　　　　　(宋/)李　覯¶
昔年乗醉舉高隠隠隠前山日半銜好是滿江涵返照¶
水仙齊着淡紅衫¶
　　過嘉禾野塘　　　　　　　　(宋/)沈與求¶
<pb:KR2k0044_WYG_279-48b>¶
木末孤烟起夕炊茅簷直下釣魚磯蒼茫逺水連天碧¶
一葉短篷何處歸¶
　　望道場山塔　　　　　　　　(宋/)孫　覿¶
碧玉旋螺插暮烟遥看桂子蕩僧前試尋白水田頭路¶
一葦橫江浪接天¶
　　過七里灘　　　　　　　　　(宋/)楊　時¶
拂雲髙鴈倚風摶下視平湖萬里寛搔首扁舟又東去¶
錢塘江上看波瀾¶
<pb:KR2k0044_WYG_279-49a>¶
　　石門寺四首　　　　　　　　(宋/)朱　松¶
橘刺藤梢罥客衣直縁㣲禄得奔馳懸知投老歸田味¶
只似登山困睡時¶
行穿蒼麓瞰平岡踏破青鞋到上方城市紛紛足機穽¶
却從山路得康莊¶
林棲相喚出幽谷我亦欲起天未明枕中決決響出溜¶
一似江城長短更¶
真功那復歎蒸沙靜笑飢腸日夜譁老衲不須供茗粥¶
<pb:KR2k0044_WYG_279-49b>¶
朝餐吾已辦丹霞¶
　　武林　　　　　　　　　　　(宋/)朱　熹¶
春風不放桃花笑隂雨能生客子愁只我無心可愁得¶
西湖風月弄扁舟¶
　　吳山髙　　　　　　　　　　(宋/)朱　熹¶
行盡吳山見越山白雲猶是幾重關若尋汗漫相期處¶
更在孤鴻滅没間¶
　　甲午出知漳州晩發船龍山暮宿桐廬¶
<pb:KR2k0044_WYG_279-50a>¶
　　　　　　　　　　　　　　　(宋/)楊萬里¶
一席清風萬壑雲送將華髪得歸身海潮也怯桐江淨¶
不遣濤頭過富春¶
　　舟過德清　　　　　　　　　(宋/)楊萬里¶
人家兩岸桞隂邊出得門來便入船不是全無最佳處¶
何牕何户不清妍¶
　　明發三衢二首　　　　　　　(宋/)楊萬里¶
㧞盡新秧插盡田出城一眼翠無邊不關雨水愁行客¶
<pb:KR2k0044_WYG_279-50b>¶
政是年年雨水天¶
雲欲開時又不開問天覔陣好風催雨無多落泥偏滑¶
溪不勝深岸故頽¶
　　江山道中蠶麥大熟二首　　　(宋/)楊萬里¶
黃雲割路幾肩歸紫玉炊香一飯肥却破麥田秧晩稻¶
未敎水牯臥斜暉¶
新晴戸戸有歡顔曬繭攤絲立地乾却遣繅車聲獨急¶
今年不及去年閒¶
<pb:KR2k0044_WYG_279-51a>¶
　　上已同沈虞卿尤延之王順伯林景思游春湖上¶
　　　隨和韻得絶句呈同社　　　(宋/)楊萬里¶
搃宜亭子小如拳着得西湖不見痕湖上軒牕無不好¶
何須抵死揀名園¶
天色䰒鬆未肯收吾儕自樂不曽愁隨宜旋旋商量着¶
晴即行行雨即休¶
籃輿休上馬休騎濕却青鞋也不辭揀取雨絲疎處去¶
攜笻且謁水仙祠¶
<pb:KR2k0044_WYG_279-51b>¶
雨催杖履却須回捲上疎簾眼頓開十里湖光平似鏡¶
桞梢梢上一船來¶
岸上湖中各自竒山觴水酌兩相宜只言游舫渾如畫¶
身在畫中元不知¶
　　蘭溪解舟　　　　　　　　　(宋/)楊萬里¶
只愁灘淺閣行舟到得江深又不流水鳥避人飛不徹¶
看他没去看他浮¶
　　過臨平蓮蕩四首　　　　　　(宋/)楊萬里¶
<pb:KR2k0044_WYG_279-52a>¶
蓮蕩層層鏡様方春來嫩玉斬新黄角頭一一張蘆箔¶
不遣魚蝦過别塘¶
蓮蕩中央劣露沙上頭更着野人家籬邊隨處插楊桞¶
簷下小船縈釣車¶
朝來採藕夕來漁水種菱荷岸種蘆寒浪落時分作蕩¶
新流漲後合成湖¶
人家星散水中央十里芹羮菰飯香想得薰風端午後¶
荷花世界桞絲鄉¶
<pb:KR2k0044_WYG_279-52b>¶
　　嚴州　　　　　　　　　　　(宋/)范成大¶
城府黄塵撲馬鞍一篙重探水雲寒耳邊眼底無公事¶
睡過嚴州二百灘¶
　　餘杭　　　　　　　　　　　(宋/)范成大¶
春晩山花各靜芳從敎紅紫送韶光忍冬清馥薔薇醱¶
醺滿千村萬落香¶
　　鄉人或病余詩多道蜀中遨樂之盛適春日游鏡¶
　　　湖共請賦山隂風物遂即杯酒間作絶句當持¶
<pb:KR2k0044_WYG_279-53a>¶
　　　以誇西州故人也　　　　　(宋/)陸　游¶
嬾日輕雲淡沲天撲燈過後賣花前便從水閣杭湖去¶
捲起朱簾上畫船¶
舫子牕扉面面開金壺桃杏間尊罍東風空送笙歌近¶
一片樓臺泛水來¶
　　青田同七五兄作　　　　　　(宋/)薛季宣¶
為聞雙鶴訪青田便有孤雲竟目前灘水自鳴山自緑¶
短篷斜挂得酣眠¶
<pb:KR2k0044_WYG_279-53b>¶
烏雲送雨過前山白鳥將雛向逺灣獨立溪亭無箇事¶
湍流瀧石鎮潺潺¶
　　橘枝詞記永嘉土風　　　　　(宋/)葉　適¶
蜜滿房中金作皮人家短日挂疎籬判霜剪霧裝船去¶
不唱楊枝唱橘枝¶
　　鑑湖　　　　　　　　　　　(宋/)王　炎¶
𥻘𥻘萬頃碧玻璃今日耕鋤半稻畦菡蓞開時還自好¶
買舟一醉玉東西¶
<pb:KR2k0044_WYG_279-54a>¶
　　馮公嶺　　　　　　　　　　(宋/)翁　卷¶
亂峰千疉拂雲霓輻合坑崖立似梯曽向括州州裏望¶
衆山却是此山低¶
　　東陽路傍蠶婦　　　　　　　(宋/)翁　卷¶
兩鬢樵風一面塵採桑桑上露沾身相逢却道空辛苦¶
抽得絲來還别人¶
　　壽昌　　　　　　　　　　　(宋/)劉克莊¶
山路泥深雪未乾病身初怕浙西寒新年臺厯無人寄¶
<pb:KR2k0044_WYG_279-54b>¶
且就村翁壁上看¶
　　桐廬舟中即事　　　　　　　(宋/)劉克莊¶
車前彎㡌同聲散關外華簪一揖休惟有浙江潮好事¶
肯隨逐客到嚴州¶
　　過剡溪　　　　　　　　　　(宋/)劉　宰¶
青山疉疉水潺潺路轉峰回又一灣想見雪天無限好¶
不妨獨櫂酒船還¶
　　西湖春雪　　　　　　　　　(宋/)高　翥¶
<pb:KR2k0044_WYG_279-55a>¶
小艇沿湖看雪飛正當騎馬踏春時是誰乞與楊花舞¶
先占東風一月期¶
　　夜過鑑湖　　　　　　　　　(宋/)戴　昺¶
推篷四望水連空一片蒲帆正飽風山際白雲雲際月¶
子規聲在白雲中¶
　　泛剡　　　　　　　　　　　(宋/)許　棐¶
水濶無風似有風蘆花摇落櫓聲中鷗無一㸃驚猜意¶
認作當時載雪翁¶
<pb:KR2k0044_WYG_279-55b>¶
　　正元二日與菊莊湯伯起歸隠陳鴻甫泛舟湖上¶
　　　二首　　　　　　　　　　(宋/)武　衍¶
春雲漠漠雨疎疎小艇衝烟入畫圖除却淡粧濃抹句¶
更將何語説西湖¶
櫂轉逋山艤落暉春風深鎖恨依依松間一鶴俄飛起¶
疑是先生出未歸¶
　　過桐廬　　　　　　　　　　(宋/)姜　夔¶
横看山色仰看雲十幅風帆不藉人記取合江江畔樹¶
<pb:KR2k0044_WYG_279-56a>¶
他年此處好垂綸¶
　　越中士女春游二首　　　　　(宋/)姜　夔¶
秦山越樹兩依依閒倚欄干看落暉楊桞梢頭春又暗¶
玉簫聲裏夜游歸¶
箯輿軋軋過清溪溪上梅花壓水低月影漸收天半曉¶
兩山相對竹雞啼¶
　　湖上三首　　　　　　　　　(宋/)方　岳¶
今歲春風特地寒百花無賴已摧殘馬塍曉雨如塵細¶
<pb:KR2k0044_WYG_279-56b>¶
處處筠籃賣牡丹¶
連天芳草晩凄凄蹀躞花邊馬不嘶蜂蝶已歸絃管靜¶
猶聞人語畵樓西¶
游人抵死惜春韶風煖花香酒未消須向先賢堂上去¶
畵船無數泊長橋¶
　　過杭州故宫二首　　　　　　(宋/)謝　翺¶
禾黍何人為守閽落花臺殿暗消魂朝元閣下歸來燕¶
不見前頭鸚鵡言¶
<pb:KR2k0044_WYG_279-57a>¶
紫雲樓閣讌流霞今日凄凉佛子家殘照下山花霧散¶
萬年枝上挂袈裟¶
　　重過　　　　　　　　　　　(宋/)謝　翺¶
複道垂楊草欲交武林無樹着凌霄野猿引子移來往¶
覆盡花枝翡翠巢¶
　　餘杭樵歌　　　　　　　　　(宋/)謝　翺¶
樵斧丁丁響翠㣲頳肩半脱汗身衣因來避雨巖前洞¶
裹得山蜂和蜜歸¶
<pb:KR2k0044_WYG_279-57b>¶
　　艤舟江心寺　　　　　　　　(宋/)謝　翺¶
數聲清磬出晴暮落木人家散烟霧風送年年江上潮¶
白雲生根吹不去¶
　　錢塘晩望　　　　　　　　　(宋/)謝　翺¶
錢塘江上夜潮過秋靜寒烟白露多吴越青山明月裏¶
舟人齊唱異鄉歌¶
　　過崇德縣　　　　　　　　　(宋/)方　回¶
枯桞無風影不摇敗牆頽屋意蕭蕭忽然喚醒承平夢¶
<pb:KR2k0044_WYG_279-58a>¶
猶有紅闌夾畵橋¶
　　曉發富陽縣　　　　　　　　(宋/)方　回¶
長山礲石片帆斜小雨初晴日眩沙回首遥看富陽縣¶
青烟低罩一叢花¶
　　三天竺道中　　　　　　　　(宋/)方　回¶
三天竺路漸平登髙似雷峰墖幾層山到無人行處好¶
松隂萬樹立孤僧¶
　¶
<pb:KR2k0044_WYG_279-58b>¶
　¶
　¶
　¶
　¶
　¶
　¶
　¶
　浙江通志卷二百七十七¶
