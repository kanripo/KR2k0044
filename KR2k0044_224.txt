# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.019134
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR2k0044_WYG_224-1a>¶
欽定四庫全書¶
　浙江通志卷二百二十五¶
　祠祀(九/)¶
　　溫州府¶
　　　永嘉縣(附郭/)¶
　先農壇　在永寧門外十都¶
國朝雍正五年知縣羅秉禮奉文建立壇宇并置耤田¶
　　四畝九分¶
<pb:KR2k0044_WYG_224-1b>¶
　社稷壇　萬厯溫州府志立於迎恩門外(舊浙江通/志永嘉縣)¶
　　(附郭不别置葉適社稷壇記温州之社稷昔者莫/能詳矣嘉定四年守楊簡始加甓土上十年守鞏)¶
　　(嶸伉其大門改造齋房築牆百五十堵二公知以/義導其民矣古人必樹之木主各以其野之所宜)¶
　　(木永嘉之木莫宜於豫章豫雷出地奮也章章之/也皆甚美之名也數十百年其大百圍其崇干霄)¶
　　(無敢不肅也然後知古之治其國者/社稷之臣今之守其地者社稷之守)¶
　風雲雷雨山川壇　溫州府志立於永寧門外¶
　郡厲壇　永嘉縣志在來福門外西山¶
　城隍廟　溫州府志在府治西嵗以五月望日致祭¶
<pb:KR2k0044_WYG_224-2a>¶
　永嘉縣城隍廟　溫州府志在開元寺東舊在城南¶
　　廂久圯附祀於府明萬厯甲戍邑令劉三宅改縣¶
　　東倉故址為廟¶
　赤帝廟　永嘉縣志在海壇山麓¶
國朝康熈二十年知府王國泰建¶
　大禹王廟　萬厯溫州府志在鎮海門外海壇山下¶
　　永嘉縣志宋雍熈間建¶
　東甌王廟　嘉靖浙江通志在華盖山舊在海壇山¶
<pb:KR2k0044_WYG_224-2b>¶
　　成化間知縣文林徙今所(王叔杲重修東甌王廟/記按史王名搖姒姓騶)¶
　　(氏越王句踐七世孫越滅於楚王自王東甌為秦/所廢後從諸侯滅秦又從漢滅項籍至惠帝三年)¶
　　(舉髙帝時粤功曰閩君搖功多其民便附廼立搖/為東海王都東甌殁𦵏甌浦因立廟世稱永嘉地)¶
　　(主昭烈廣澤王洪武初詔定為漢東甌王俾有司/三月八日致祭廟新於萬厯八年庚辰余為之記)¶
　　(梅調元謁東甌王廟詩大禹神明胄炎劉佐命功/分封仍越土遺廟巋甌東寶扇開宮女雕梁拂彩)¶
　　(虹千秋存帝制奏格儼然同朱彝尊東甌王廟詩/九牧維揚外三江霸越餘入闗從漢約遵海裂秦)¶
　　(墟豪俊宜如此艱難氣不除策功夷項籍分壤接/無諸迹異尊黄屋忠能奉簡書長沙堪伯仲百濮)¶
　　(定何如萬古開王會孤城指帝車靈旂存髣髴過/客盡欷歔殿瓦年頻坼霜林日漸疎躨跜山鬼立)¶
<pb:KR2k0044_WYG_224-3a>¶
　　(苔蘚石堂虚側想風雲會乗時草/眛初逺塗今日暮下拜獨躊躇)¶
　闗帝廟　舊浙江通志一在平定倉後一在迎恩門¶
　　内一在譙樓東一在海壇山東¶
　横山周公廟　萬厯溫州府志在廣惠坊俗稱平水¶
　　王廟嵗二月朔致祭(宋濂横山周公廟碑神諱凱/字公武姓周氏世居臨海郡)¶
　　(之横陽臨海屬邑曰永寧曰安固曰横陽地皆瀕/海海水沸騰蛇龍雜居之民罹其毒神乃白於邑)¶
　　(長隨其地形鑿壅塞而疏之遂使三江東注於海/水性既順其土作又永康中三江逆流颶風挾怒)¶
　　(潮為孽邑將陸沉民咸懼為魚神奮然曰吾將以/身平之即援弓發矢大呼衝潮而入水忽裂開電)¶
<pb:KR2k0044_WYG_224-3b>¶
　　(光中見神乗白龍東去但聞海門有聲如雷而神/莫知所在矣俄而水勢平江禍乃絶邑長思其功)¶
　　(號其里曰平水且建祠尸祝之祠初在城之西郊/及更永寧為永嘉郡郭璞相土遷之於西洋遐邇)¶
　　(邀靈者無虚日神功益用赫著至於廟宇之建修/皆郡守任其責可考見者自陳毛喜逮元尊達納)¶
　　(實哩凡一/十三人云)¶
　郭記室祠　萬厯溫州府志在郭公山下初晉郭璞¶
　　卜城於溫立祠山下祀之塑白鹿銜花於側紀卜¶
　　城時瑞也今移祀於鎮東塔¶
　王謝祠　溫州府志在華盖山下祀晉郡守王羲之¶
<pb:KR2k0044_WYG_224-4a>¶
　　南宋郡守謝靈運(王叔杲王謝祠記吾甌山水郡右/也古昔吏甌者多名賢晉為王)¶
　　(軍南宋為謝康樂皆以治郡聞郡城之東里石墨/池故有右軍祠建自前守文公林嘉靖甲午㧞於)¶
　　(颶風將新之衆以其址隘弗稱先參議相地於華/盖山之麓重構祠專祀右軍仍故也迨前守龔公)¶
　　(秉徳廼合祀康樂榜曰王謝祠兩賢治郡之績世/逺雖莫詳而任敬序郡志嘗曰永嘉自東晉置郡)¶
　　(以來為之守者若王羲之治尚慈恵謝靈運招士/講書由是人知向學民風一變盖並以循吏稱而)¶
　　(聲蹟流播泉曰墨池堂曰夢草坊曰康樂民至於/今稱之合而祀之豈惟揚江左之英華於吾甌山)¶
　　(水亦尚有耀哉梅調元王謝祠詩前守推王謝荒/祠倚郡城千秋傳墨妙六代擅詩名沼古鵞還浴)¶
　　(塘春草自生風流今/古事俯仰一含情)¶
<pb:KR2k0044_WYG_224-4b>¶
　忠靖王廟　永嘉縣志一在八仙樓巷元延祐間建¶
　　一在華盖山下明洪武初建(宋濂溫忠靖王廟碑/王姓溫氏名瓊字永)¶
　　(清溫之平陽人父民望嘗中明經甲科年耄無嗣/與妻張道輝晝夜籲於上帝一夕張夢巨神手擎)¶
　　(火珠自天門飛下謂曰吾乃大火之精將降胎為/人張覺赤光被體中猶熹熹然因有姙以唐長安)¶
　　(二年五月五日午時生其左腋有震篆二十四右/半之七嵗習禹歩為罡十四通五經百氏及老釋)¶
　　(家言二十六舉進士不第撫几歎曰吾生不能致/君澤民死當為泰山神以除天下惡厲耳復制三)¶
　　(十六神符授人曰持此能主地上鬼神言已忽幻/藥又象屹立而亡蜀葉天師後用其符禜除沴氣)¶
　　(之為人菑者彷彿見王衣赭袍握寳劍乗追風駿/下之劾召之家遂皆祠王以祈靈響焉王初封翊)¶
<pb:KR2k0044_WYG_224-5a>¶
　　(靈昭武將軍正祐侯其曰正福顯/應威烈忠靖王則宋季之累加也)嘉靖三十四年¶
　　燬三十七年重建嵗於五月五日致祭¶
　顔氏雙忠祠　萬厯溫州府志在東北隅舊志慈湖¶
　　瞿溪諸鄉皆有顔魯公祠嵗久圯明成化間邑令¶
　　劉遜改東北隅永寧廟為公祠合恒山公祀焉裔¶
　　孫顔涘復修盖公後裔嘗居永嘉故祠於此¶
　龔將軍廟　溫州府志在集雲廂唐刺史韋庸浚城¶
　　南湖神時為部將督視遭仇甫之亂力戰溺死湖¶
<pb:KR2k0044_WYG_224-5b>¶
　　中郡人即其地立祠從祀翁蘇二將盖同死事者¶
　馮魯公祠　永嘉縣志在夾嶼公名守信滑州白馬¶
　　縣人宋真宗時捍邉及治河有功累進太師中書¶
　　令追封魯國公其孫成為岳飛裨將扈駕至温遂¶
　　居夾嶼因建祠焉¶
　四賢祠　萬厯溫州府志在鹿城書院中祀程明道¶
　　程伊川朱晦菴張南軒四先生旁列從祀諸賢徐¶
　　寓劉安節陳埴劉安上葉賀孫鮑若雨周恭叔沈¶
<pb:KR2k0044_WYG_224-6a>¶
　　躬行許景衡陳經正陳經邦謝天申包定周端朝¶
　　林武蔣叔䝉周僴黄顯子戴䝉曹叔逺錢木之沈¶
　　僴蔡譽錄林湜徐容潘旻戴述趙霄周去非葉味¶
　　道張楊卿薛洪林補凡三十三人皆四先生髙弟¶
　　也¶
　張忠惠侯廟　明一統志在府城南嘉靖浙江通志¶
　　侯名理宋宣和初睦寇至迎敵力戰橋陷與周承¶
　　已婁淵潘守真丁仲修死之郡為立廟吳山以四¶
<pb:KR2k0044_WYG_224-6b>¶
　　人配明𢎞治間知縣汪循徙瑞安門内¶
　忠烈廟　萬厯溫州府志在簡訟坊祀宋教授劉士¶
　　英諸生石礪學掾盧璿初建於宋郡守王定重建¶
　　於元邑令王安貞(林景熈忠烈廟記宣和間睦寇/猖獗蕩搖我境教授霅川劉公)¶
　　(士英與館下生石礪慷慨守禦行保伍法出竒計/數挫賊鋒全城以還天子上賞功劉通守太原會)¶
　　(金人犯城死於力戰石辭祿不居以布衣終賜廟/固宜嵗久榱桷毁圯奉神像遷於學大徳丙午八)¶
　　(月庚申廟成乃迎以歸予因/邦人之請為記以夀於石)¶
　　(謹按盧璿係學掾/亦同時禦敵者)¶
<pb:KR2k0044_WYG_224-7a>¶
　忠訓廟　明一統志在府城西三十里宋宣和中郡¶
　　人徐震率義兵禦寇死於難事聞贈忠訓郎郡人¶
　　為之立廟¶
　葉文定祠　永嘉縣志在金鑿石巷祀宋學士葉適¶
　　久圯¶
國朝康熙九年知縣陳聖俞重建¶
　陳潛室祠　嘉靖浙江通志在城西門外宋陳埴與¶
　　其兄增弟止先後舉進士郡舊立森桂祠成化十¶
<pb:KR2k0044_WYG_224-7b>¶
　　六年知縣劉遜以埴從學朱子所著述多道徳之¶
　　蘊而不以科第為榮改今額¶
　文丞相祠　江心寺志在沙門左祀宋右丞相文天¶
　　祥以台郡少卿杜滸永嘉正將徐臻配(趙寛重修/文丞相祠)¶
　　(記公脫身京口至於永嘉宿江心寺有詩成化中/縣令文林劉遜相繼訪公遺蹟刻公詩於石立祠)¶
　　(祀公𢎞治十三年庚申寛與同官林君偕來溫祗/謁公顧視祠宇庳隘弗稱林君曰是余責也郡守)¶
　　(鄧侯進曰淮嘗擇諸僧寮得其地矣往觀之在寺/之北陲倚巖臨流崇深虚明衆皆喜材用既儲工)¶
　　(役聿興林君為之區畫而郡守躬經營之祠遂以/成因考諸從公之士宜祀者得二人焉曰司農卿)¶
<pb:KR2k0044_WYG_224-8a>¶
　　(杜滸公脫鎮江滸之力公至永嘉滸實從又嘗以/佐府招集兵財來台溫焉曰正將徐臻溫人也以)¶
　　(筆札典軍府機宻小心精練從公北行備殫忠欵/既又得公之孫一人焉曰富在前元時嘗守溫冇)¶
　　(惠政遂以三/賢配享於公)¶
　黄文簡祠　溫州府志在幞頭河祀明大學士黄淮¶
　　祠為公故宅¶
　表忠祠　萬厯溫州府志在迎恩門内祀郡貳守贈¶
　　參議黄釧嘉靖三十一年禦倭陣亡嵗春秋致祭¶
　　萬厯己亥郡守林繼衡重修¶
<pb:KR2k0044_WYG_224-8b>¶
　褒忠祠　萬厯溫州府志一在瑞安門内祀都指揮¶
　　夏光嘉靖三十一年禦倭於王江涇死之一在興¶
　　文街祀贈太僕寺寺丞王沛嘉靖三十七年禦倭¶
　　陣亡¶
　旌忠祠　永嘉縣志在三港廟左祀明指揮祁嵩嘉¶
　　靖三十七年禦倭陣亡¶
　愍忠祠　永嘉縣志在康樂坊祀明僉事王徳嘉靖¶
　　三十七年禦倭陣亡¶
<pb:KR2k0044_WYG_224-9a>¶
　龎公祠　萬厯溫州府志在㢲吉山下祀明廵按御¶
　　史龎尚鵬(王諍龎公祠記溫州城南三里許孤髙/而特秀者㢲山也山之西有祠翬然有)¶
　　(像偉然而爼豆於其間者侍御龎公也祠之左右/髙掲而大書者公之奏例也公名尚鵬字少南廣)¶
　　(東南海人按兩浙在嘉靖四十四年初兩浙徴解/起存錢糧業有成䂓惟所謂里長雜辦者端緒最)¶
　　(多下莫周知吏胥乗以生奸小民困於供億公奉/命按浙深燭夙弊亟思釐正之與諸司往復叅酌)¶
　　(必求其當畝有定賦徴有定期官無横斂民無白/著名曰均平他如革庫子之供役而令該吏輪掌)¶
　　(免斗級之守支而令新役交代省館夫之支應而/令驛夫領辦懲有司之科斂而貪墨不得加派禁)¶
　　(舖行之需索而公私不得抑買吾溫自昔至今百/姓兆民莫不舉手加額頌公功徳萬厯三年春永)¶
<pb:KR2k0044_WYG_224-9b>¶
　　(嘉耆民蔡箎等請建公祠有司/以此為義舉也相與共成之)¶
　雙忠祠　在府城内大街¶
國朝康熈十三年溫處道陳丹赤永嘉縣知縣馬琾殉¶
　　閩逆之難三十五年浙江廵撫線一信題請建祠¶
　　崇祀奉¶
㫖允行¶
御書雙忠扁額(傳詳/名宦)¶
　忠義節孝祠　二祠俱在縣學東偏¶
<pb:KR2k0044_WYG_224-10a>¶
國朝雍正四年知縣羅秉禮奉文建¶
　　　樂清縣¶
　先農壇　在新城東門外一都¶
國朝雍正五年知縣唐傳鉎奉文建立壇宇并置耤田¶
　　四畝九分¶
　社稷壇　萬厯溫州府志在縣西北白鶴寺左¶
　風雲雷雨山川壇　溫州府志在縣西隅簫臺山趾¶
　邑厲壇　樂清縣志在東隅石塘嶴¶
<pb:KR2k0044_WYG_224-10b>¶
　城隍廟　樂清縣志舊在縣治東北明知縣張具瞻¶
　　移建於西隅仙隱坊萬厯溫州府志萬厯乙未令¶
　　張子埕撥義倉田十畝供祭事¶
　龍湫慈濟廟　雁蕩志在雁蕩山西谷¶
　忠烈侯廟　溫州府志在館頭神曰田居邰唐乾符¶
　　間王郢之亂僖宗詔十道兵討之田奉命行至象¶
　　浦猝遇寇力戰死邦人哀其義烈為祠祀之浙東¶
　　觀察使劉漢宏表其事贈中丞大順二年贈右驍¶
<pb:KR2k0044_WYG_224-11a>¶
　　衛將軍宋皇祐四年新其廟建炎四年又新之明¶
　　洪武初詔稱唐右驍衛將軍田公之神(樂清縣志神/兖州人與賊)¶
　　(戰時以子䂓早啼兵誤遂敗自後近山無子䂓啼/者鮑原𢎞謁廟詩横春渡頭象浦西將軍戰死鼔)¶
　　(聲低只今恨殺子䂓/烏飛過空山不敢啼)¶
國朝康熈十年重建¶
　王忠文祠　萬厯溫州府志在九牛山下嘉靖間改¶
　　東嶽廟祀宋學士王十朋以朱文簡配享後圯萬¶
　　厯間兵廵道吳自新檄令黄仁榮改建按察司廢¶
<pb:KR2k0044_WYG_224-11b>¶
　　址去舊址數十歩(何鏜王忠文祠記往余東遊鴈/蕩山過長徼原望梅溪先生故)¶
　　(里不一舍而近聞有祠在邑中冀一瞻拜乃至西/臯尋問其祠業圮廢矣乃遡流西歸惆然者久之)¶
　　(嵗戊寅兵廵道祁門吳公移鎮甌郡檄縣重建先/生専祠以風後人明年夏祠成先生祠祀自宋乾)¶
　　(道中奉勅建祠於郭路里地劉忠肅公請賜祭田/後且湮廢者數百年至嘉靖初冢宰朴溪潘公令)¶
　　(樂改建先生專祠給田編徭役稱備典矣踰三十/年以築城閡格而毁隆慶間侍御湛臺胡公為令)¶
　　(遷建三官廟址不數年又圮今改創城東為楹若云/干儀品咸秩盖三徙而康先生之靈為永永禋祀)¶
　三賢祠　嘉靖浙江通志在縣治南祀宋龍圖閣學¶
　　士王十朋及錢堯卿賈如規慶元六年建(葉適/有記)¶
<pb:KR2k0044_WYG_224-12a>¶
　旌忠廟　嘉靖浙江通志在瑞應鄉祀宋侯畐初畐¶
　　以武舉累官通判海州李松夀之亂闔門死之寶¶
　　祐五年詔祀於其鄉賜廟額¶
　章恭毅祠　溫州府志在東臯山下祀明尚書章公¶
　　綸(王瓉章恭毅公廟碑公字大經樂清人初景泰/中公在儀曹陳言修徳弭灾十四事㒺不痛切)¶
　　(時病其一曰惇孝義欲景帝朝兩宮以修問安之/禮朝南内以叙同氣之情復儲位以推猶子之義)¶
　　(忤㫖逮繫備極箠楚炮烙之刑慘酷萬狀天順改/元始釋還職又特加陞進以旌其忠而公之名益)¶
　　(著郡守鄧侯安濟既祠公郡城𢎞治壬戍春掌縣/事郡節推閩中何侯重器又作新廟於邑治之東)¶
<pb:KR2k0044_WYG_224-12b>¶
　　(以迓棲靈爽而廟/額則因其賜諡云)¶
　忠義節孝祠　忠義祠在學宮内東偏節孝祠在縣¶
　　前西隅¶
國朝雍正四年知縣唐傳鉎奉文建¶
　　　平陽縣¶
　先農壇　在城東南郭外舊倉基¶
國朝雍正五年知縣沈瑞鶴奉文建立壇宇并置耤田¶
　　四畝九分¶
<pb:KR2k0044_WYG_224-13a>¶
　社稷壇　萬厯溫州府志在縣治西北一里¶
　風雲雷雨山川壇　溫州府志在縣治南四里¶
　邑厲壇　平陽縣志在城北四至俱河¶
　城隍廟　平陽縣志在按察分司之西明洪武元年¶
　　同知李顯祖始建至宣徳九年令章恵成化二¶
　　十八年令劉清𢎞治十八年令李奎昭凡三次重¶
　　建萬厯庚寅令萬民華建寢殿并東西廡¶
國朝康熈年間重修另建廟門¶
<pb:KR2k0044_WYG_224-13b>¶
　西郭廟　溫州府志在錦屏山下相傳為漢諫議大¶
　　夫張堪素直諫常乗白馬號白馬生¶
　䕶國廟　萬厯平陽縣志在象山神姓古諱弼事北¶
　　魏太武數進直諫後拜立節將軍賜爵靈夀侯宋¶
　　淳祐間勅封䕶國威濟王¶
　靈䕶廟　萬厯溫州府志在新羅山山以神廟得名¶
　　昔新羅國太子因航海入覲溺焉顯靈兹山邑人¶
　　立祠祀之¶
<pb:KR2k0044_WYG_224-14a>¶
　惠民靈應廟　平陽縣志在金舟鄉神溥源林氏子¶
　　生而神靈每自稱曰十八州檢校使言人禍福輒¶
　　應沒即墓所立祠屢有靈蹟封惠民侯宋咸淳間¶
　　進封忠烈王¶
　史先生祠　萬厯溫州府志在前倉鎮令王約建祀¶
　　元史伯璿萬厯平陽縣志萬厯己丑知縣萬民華¶
　　樹坊城南題扁曰東海真儒平陽縣志又林史二¶
　　賢祠在文廟東偏祀元林景熈史伯璿¶
<pb:KR2k0044_WYG_224-14b>¶
　樞密周侯廟　平陽縣志在證真寺西隅祀元周誠¶
　　徳至正間侯守平有功後為方明善所執不屈而¶
　　死州人思其功徳立祠祀之¶
　王公祠　平陽縣志在北門外祀明𢎞治間知縣王¶
　　約嵗久圮¶
國朝康熈二十九年居民重構數椽肖像祀之¶
　忠烈儷美祠　萬厯溫州府志在縣治東萬厯甲辰¶
　　邑令汪寛為南康守吳寶秀建(蘇茂相題吳太守/忠烈儷美祠詩識)¶
<pb:KR2k0044_WYG_224-15a>¶
　　(君燕市日棘寺正持平為郡熊車去憂民虎尾嬰臣/心匡嶽屹婦志蠡湖明祠廟如賔處堦前蘭芷生)¶
　忠義節孝祠忠義祠在縣學頭門内節孝祠在西¶
　　門外白石河¶
國朝雍正五年知縣沈瑞鶴奉文建¶
　　　瑞安縣¶
　先農壇　在城東十二堡地方¶
國朝雍正五年知縣何詩奉文建立壇宇并置耤田四¶
　　畝九分¶
<pb:KR2k0044_WYG_224-15b>¶
　社稷壇　萬厯溫州府志在縣城北門外¶
　風雲雷雨山川壇　溫州府志在小東門外¶
　邑厲壇　瑞安縣志在清泉鄉北門外¶
　城隍廟　萬厯溫州府志在永豐廂白巖橋山嶼嶺¶
　　明嘉靖戊午倭寇燬辛酉重建隆慶壬申令杜時¶
　　登重修¶
國朝順治六年知縣譚希閔重修¶
　忠義廟　瑞安縣志在東北隅縣治後神姓蔡諱敬¶
<pb:KR2k0044_WYG_224-16a>¶
　　則漢末以里人起義兵禦寇有功授東部都尉進¶
　　爵安鄉侯鎮永寧立署於邵公嶼廟始建於公署¶
　　晉時遷署為縣改廟於東偏即神私第(黄思親忠/義廟記忠)¶
　　(義廟舊名東門廟在縣治邵嶼側𢎞治中邑令髙/君賓以廟偪邇治所遷崇福院廢基為之以神封)¶
　　(忠義應順輔正故掲首二字以為榜正徳壬申里/人又以委巷湫隘廟貌弗嚴乃聚金帛廣基址一)¶
　　(撤其舊而新之按志神鎮永寕城愛瑞安邵公嶼/之勝立署第於此政令明肅四境乂安時有虎害)¶
　　(民神即挺身入穴屠之及歸途遇老人從以修蟒/與語頃至署囑其民曰天今策我為佐兵使矣害)¶
　　(盈而福謙言畢立逝體汗凝為白乳目瞪不暝面/赭如生先一夕麾下吳九者為虎負去至是還跪)¶
<pb:KR2k0044_WYG_224-16b>¶
　　(死膝下民既徳而且神之故建/廟以祀又立摶虎祠於周嶴)¶
　聖井許真君祠　舊浙江通志在來暮鄉許峰山上¶
　忠烈武義侯廟　溫州府志在清泉鄉周湖神姓葉¶
　　名一源字九江邑人從征髙麗死事追諡武義立¶
　　廟祀之(葉適忠烈武義侯廟記忠烈武義侯葉公/一源貞觀二十二年太宗征髙麗檄令副)¶
　　(總管薛萬徹同往所向先登單騎陷陣斬首三十/餘級身中流矢馳歸卒狀奏帝憫之為輟食特詔)¶
　　(下其所居之里建祠追諡武義天后朝加封忠烈/故榜其廟曰忠烈武義侯嗚呼自唐迄今五百餘)¶
　　(載告䖍不絶詎偶然乎每旱潦禱輒應疵癘不作/嵗獲屢登邑人以為皆侯之賜相與率錢治其廟)¶
<pb:KR2k0044_WYG_224-17a>¶
　　(屬余記其事余惟侯生能致其身以報國死能以/利澤及於鄉黨何徳之盛歟遂書之以鑱於石)¶
　廣濟廟　瑞安縣志一在豐湖亭西一在城東門内¶
　　(曹睿廣濟廟記瑞安東郭廟神姓林名三益字友/直生於宋熙寧戊申五月初四日嘗憇永豐橋亭)¶
　　(面發赤汗流浹背人問其故乃曰吾方在海中捍/舶船勞甚數日後榕城舶商踵門以謝之人益信)¶
　　(其神一日忽語人曰可於許右丞閣上取團花錦/袍白玉帶皂帽來翌日吾其逝矣及期沐浴更衣)¶
　　(端拱而化鄉人異之告於長吏具實蹟上聞立廟/於東郭豐湖之南凡水旱疾疫隨禱即應咸淳初)¶
　　(封廣濟侯元至元丁丑隣寇剽掠勢張甚俄而神/威赫靈有大旗現於雲端居民鼓勇力戰賊黨奔)¶
　　(逃邑賴以寧至正戊申朔方流民假道入閩癘氣/傳染死者相枕藉鄉人憂懼禱於神獨吾邑獲免)¶
<pb:KR2k0044_WYG_224-17b>¶
　　(疾疫未幾海寇近境同知州事張成謁欵祠下而/賊鋒卒不敢犯後州倅李愷漕運出海遭風濤惡)¶
　　(甚愴惶呼號舟人仰祈於神浪平風滅遂得善達/朝廷聞之詔封昭恵廣濟公癸卯冬有虎入市人)¶
　　(莫敢攖頃間至廟側乃帖服受擒衆皆以為神力/知州趙榮祖以其事聞特封忠武孚佑昭恵廣濟)¶
　　(王由是靈異益彰邑人嵗時致祭/列拜庭下廟貌嚴肅過者起敬焉)¶
　顯佑廟　溫州府志在帆游鄉帆游山(秦激顯佑廟/記顯佑廟即)¶
　　(靈惠廟故在十二都陶公尖嘉靖己亥邑城火廟/在延燎中社人復請於前令安福吾厓王公即西)¶
　　(北隅浄土院廢址為廟以祀神按邑志神姓何名/敏字虚中父朴母葉氏以宋元豐八年九月朔旦)¶
　　(誕神於蘇公里異光燭幃帳暨長驍勇好義慷慨/多大畧政和壬辰八月八日早起與家人訣曰今)¶
<pb:KR2k0044_WYG_224-18a>¶
　　(上帝命吾司此土語畢即出門不知所向里人咸/異之後有見其早夜乗虎出入者遂以為神立廟)¶
　　(祀之咸淳中勅賜廟額正統間以隂兵翊贊殄滕/寇自是有司敬事惟恪旱潦祈禳多徴應則神之)¶
　　(於民也有禦災捍患功/社人以義祀之固宜)¶
　四賢祠　瑞安縣志在城西峴山舊係南山律院五¶
　　通廟¶
國朝康熈二十五年知縣范永盛改祀宋許景衡陳傅¶
　　良元髙明明卓敬額曰章安四賢祠¶
　陳止齋先生祠　萬厯溫州府志在仙巖宋陳公傅¶
<pb:KR2k0044_WYG_224-18b>¶
　　良嘗讀書於此故祠焉明𢎞治間邑令髙賓建嘉¶
　　靖甲寅令劉畿拓新之萬厯甲申令章有成改建¶
　　積翠峰下乙未令歐大成重修¶
　蔡文懿公祠　溫州府志在清泉鄉新城祀宋蔡幼¶
　　學¶
　卓忠貞祠　萬厯溫州府志在西峴山𢎞治中令髙¶
　　賓建祀户部侍郎卓敬隆慶壬申燬萬厯癸酉令¶
　　杜時登奉詔重建丙子以風壊庚辰令齊柯改建¶
<pb:KR2k0044_WYG_224-19a>¶
　　於新街官司廢址¶
　忠義節孝祠　二祠俱在城東北一堡學宮内¶
國朝雍正五年知縣何詩奉文建¶
　　　泰順縣¶
　先農壇　在東門外¶
國朝雍正五年知縣朱國源奉文建立壇宇并置耤田¶
　　四畝九分¶
　社稷壇　溫州府志在城西三里¶
<pb:KR2k0044_WYG_224-19b>¶
　風雲雷雨山川壇　泰順縣志在城南二里¶
　邑厲壇　泰順縣志在城北二里¶
　城隍廟　溫州府志在迎薫門内原在縣東隅明景¶
　　泰間令郭顯宗建天順甲戌推官溫儀改遷隆慶¶
　　辛未令王克家重建萬厯間令林繼志凃鼎鼐重¶
　　修¶
國朝康熈四十八年知縣曹紳重建雍正六年知縣朱¶
　　國源於大門内建樓臺一座并建東西兩廡塑六¶
<pb:KR2k0044_WYG_224-20a>¶
　　曹神增設山神土地二祠¶
　陶王廟　萬厯溫州府志在四都神姓陶名仁備洪¶
　　村人生而猛勇神靈年二十四遇紫陽真人授仙¶
　　訣其兄累罪獄中化像脫其難洪撫二州火神發¶
　　風雨救之雲中見大旗書安固陶二郎字宋元間¶
　　封猛將通天大使忠烈聖王¶
　崇報祠　溫州府志祀明尚書孫原貞(周光庭崇報/祠記泰順之)¶
　　(建尚書孫公祠也自景泰改元初閩寇鄧茂七於/兹倡亂時公為浙江右布政使帥師討平之復疏)¶
<pb:KR2k0044_WYG_224-20b>¶
　　(請置縣因分地為界縣實自公經始凡城池廨宇/庠校倉庾户口田賦一切規制悉公所裁定經今)¶
　　(二百餘年民享昇平而安於田里皆公之賜也顧/名宦有祠以崇位而列之庶竂則䙝專祠有室以)¶
　　(旁舍而隱之一隅則隘相度閒地得隂陽學舊址/正臨孔道位居向明宜為崇奉之所於是聚財僝)¶
　　(工造為正宇三楹庖湢守視之舍二楹/門樓一楹事竣奉公之主而尸祝焉)¶
　忠義節孝祠　二祠俱在學宮内右偏¶
國朝雍正五年知縣朱國源奉文建¶
　　處州府¶
　　　麗水縣(附郭/)¶
<pb:KR2k0044_WYG_224-21a>¶
　先農壇　在郡治東巖泉門外里許黑橋莊¶
國朝雍正五年知縣郭朝端奉文建立壇宇并置耤田¶
　　四畝九分¶
　社稷壇　括蒼彚紀在西郊半里許麗水附府省¶
　風雲雷雨山川壇　括蒼彚紀在南明門外溪南一¶
　　里許¶
　府厲壇　崇禎處州府志在北郊二里¶
　城隍廟　括蒼彚紀在城東南囿山下舊在分守道¶
<pb:KR2k0044_WYG_224-21b>¶
　　東明嘉靖三十六年知府髙超改建今地崇禎處¶
　　州府志崇禎四年重建¶
　旗纛廟　括蒼彚紀在府治西祀軍牙六纛之神¶
　麗陽廟　括蒼彚紀在府北五里許(張蟠麗陽廟記/白塔廟古有浮)¶
　　(圖云鎮地脉廟因取名自往及今多厯年所大中/四年今齊州刺史徐公戬理處之時日屬亢暘躬)¶
　　(酹此廟雨乃隨車公以邑有麗溪廟居其後遂改/為麗陽廟八年冬錄事參軍天水姜公肅知軍州)¶
　　(事麗水縣令滎陽鄭公全察相顧言曰郡邑無事/山廟可完齊州肇謀俾我繼作得不勉歟春三月)¶
　　(乃於舊廟之西剏殿焉其正位麗陽王盖北山之/神左則白塔王斯土地之主右則巨潭王乃北沼)¶
<pb:KR2k0044_WYG_224-22a>¶
　　(之靈夏五月十五日郡邑官/僚鄉里耆舊列筵以落之)¶
　闗帝廟　處州府志一在囿山今名圭山一在華祠¶
　　嶺一在茭山¶
國朝雍正六年知府姚鈴即圭山舊祠更新之前為正¶
　　殿後為寢殿查法喜廢寺田七十三畝給住持僧¶
　　以供香火修葺之費¶
　詹南二司馬廟　括蒼彚紀在府治西五十里祀梁開¶
　　通濟堰之神(闗景暉詹南二司馬廟記麗水縣皆/並山為田常患水之不足去縣而西)¶
<pb:KR2k0044_WYG_224-22b>¶
　　(五十里有堰曰通濟障松陽遂昌兩溪之水别為/大川分為四十八派析流畎澮注民田二千頃元)¶
　　(祐壬申堰壊命尉姚希治之明年帥羣官往視其/成功旁有廟曰詹南二司馬不知何神嘗詢諸故)¶
　　(老謂梁有司馬詹氏始謀為堰而請於朝又遣司/馬南氏共治其事是嵗溪水暴悍功久不就一日)¶
　　(有老人指之曰過溪北遇異物即營其地果見白/蛇自南山絶溪北營之始就明道中碑刻尚存云)¶
　五賢祠　明一統志在府學明倫堂東初祀宋孫沔¶
　　黄葆光吳戭後增王之望王公信為五賢祠¶
　忠節祠　崇禎處州府志郡守髙似孫建祀太原府¶
　　盂縣主簿祝公明忠翊郎姜綬義士章雲龍知雍¶
<pb:KR2k0044_WYG_224-23a>¶
　　州詹友四人並宋靖康建炎間殉難忠臣¶
　　(謹按祠址失考而髙似孫記有云一屋荒寂西/亞角樓則當時必在城西入元明而頽廢矣)¶
　清風祠　明一統志在麗水縣治南祀宋敷文閣待¶
　　制閭丘昕¶
　開國元勲祠　處州府志在府治南半里祀明誠意¶
　　伯劉基(潘潤請建祠疏洪惟太祖應天順人奄有/大業當時削平僭亂於外者有徐逹湯和)¶
　　(輩而察覩乾象運籌帷幄之内者惟劉基一人而/已𢎞治十五年禮科給事中吳仕偉請建祠於府)¶
　　(城前任知府梁宸嘗置官地一所於皇華舖前規/模窄狹尚未建立伏乞勅部於其祠宇稍加壯麗)¶
<pb:KR2k0044_WYG_224-23b>¶
　　(於其祭祀稍加豐隆則上副錫報元功之誠下/協天下臣民之論而抑有以勵人心於將來矣)¶
　三賢祠　括蒼彚紀在府治南祀明中丞章溢南陽¶
　　侯葉琛縉雲伯胡深¶
　泗國公祠　舊浙江通志在府城永豐倉西祀明耿¶
　　再成總制胡深知府程孔昭為立祠景泰中重建¶
　　(樊獻科泗國公祠堂記泗國武莊耿公死國之忠/具載宋太史濂碑中爵以上公開以泗國命塑像)¶
　　(於功臣廟勅𦵏於聚寶山建祠以祀於栝時方草/昧儀飾未詳是以祠雖建而祭典尚缺公六世孫)¶
　　(曰鏞者陳詞乞祭請援文成劉公縉雲胡公例一/體崇祀郡伯髙公超申監司得俞所請命歳祭二)¶
<pb:KR2k0044_WYG_224-24a>¶
　　(仲動支官銀又命以公/之子天璧配食公祠)¶
　二忠祠　崇禎處州府志在紫陽祠後祀死難叅議¶
　　耿定僉事王晟(勞堪二忠祠記正統十三年寇㧞/栝郡二大夫以封疆之臣率兵禦)¶
　　(之境上明年大戰於周垣兵潰二大夫被執不屈/死之余生平嚮慕忠節之士每一神交至願為之)¶
　　(執鞭乃今得死事如二大夫者顧俾其冺冺沒没/而弗爼豆於兹也其謂之何爰命有司設像祀之)¶
　郭公祠　處州府志在棗山廟左祀明郡守郭忠¶
國朝順治十六年知府周茂源建(周茂源郭公祠記公/長身鐵面嚴重有威)¶
　　(家視栝子視民凡可以去栝之疾苦而為其安全/計者莫不焦思畢力以圖終於形枯神斂以卒於)¶
<pb:KR2k0044_WYG_224-24b>¶
　　(位故其神依久弗去往往昭靈現像以警動於人/之耳目維治之北有隙地焉卜云其吉於是伐木)¶
　　(於山陶甓於冶鳩工飭役為/屋三楹爰作公主升之於座)¶
　忠義節孝祠　忠義祠在郡治中檡山文廟之東節¶
　　孝祠在郡治東南行春門内溪頭莊¶
國朝雍正五年知縣郭朝端奉文建¶
　　　青田縣¶
　先農壇　在東門外¶
國朝雍正五年知縣萬里奉文建立壇宇并置耤田四¶
<pb:KR2k0044_WYG_224-25a>¶
　　畝九分¶
　社稷壇　青田縣志在縣西一里¶
　風雲雷雨山川壇　括蒼彚紀在縣溪南三里北向¶
　邑厲壇　括蒼彚紀在縣西郊三里南向¶
　城隍廟　崇禎處州府志在縣西二里¶
　平成廟　括蒼彚紀在溪南祀大禹嵗以二月二日¶
　　居民設祭祀之(陳詔/有記)¶
　清溪廟　崇禎處州府志在溪北其神曰朱三府君¶
<pb:KR2k0044_WYG_224-25b>¶
　　唐時人好義樂施捨宅為崇道觀後人祠於觀西¶
　秦學士祠　廣輿記祀宋學士秦觀青田縣志在縣¶
　　西百四十里觀嘗監處州酒稅訪慈仁寺曇法師¶
　　有留别詩僧為立祠¶
　劉誠意伯廟　崇禎處州府志在縣北混元峯下祀¶
　　誠意伯劉基嘉靖間詔立靖難死節谷府長史劉¶
　　璟廟春秋祀之提學萬潮令縣立像配享誠意之¶
　　廟同日致祭(姚夔劉誠意伯廟記誠意伯劉公七/世孫五經博士祿自栝蒼來朝且言)¶
<pb:KR2k0044_WYG_224-26a>¶
　　(曰先臣基殁垂八十年舊有祠堂燬弗克稱者久/矣神無棲止祀㒺攸享荷國厚恩叨守宗祧敢請)¶
　　(詔可其奏下禮部移所在有司營建祠堂如制越/嵗告成屬夔為之記先生負豪傑之才以春秋學)¶
　　(登進士第世不能用遂隱括蒼山中以耕食為樂/盖元氏一遺民耳髙皇帝握真符而定金陵先生)¶
　　(慨然以天下為已任束幣朝臨而夕起一見之頃/首陳天命有在髙皇帝敬而信之自謂吾之子房)¶
　　(謀無不用用無不效卒成天下大業取天下於羣/雄之手非取於元氏也昔伊尹五就桀不能用退)¶
　　(而耕於有莘之野及遇成湯幡然而起以成佐商/之功聖賢所以汲汲於斯世者豈有他哉誠有畏)¶
　　(天命悲人窮不得已而然也先生之心其即伊/尹之心歟嗟夫如先生者雖百世祀之可也)¶
　忠義節孝祠　忠義祠在南門内節孝祠在西門内¶
<pb:KR2k0044_WYG_224-26b>¶
國朝雍正五年知縣萬里奉文建¶
　　　縉雲縣¶
　先農壇　在東郊距城五里¶
國朝雍正五年知縣戴世祿奉文建立壇宇并置耤田¶
　　四畝九分¶
　社稷壇　括蒼彚紀在縣北三里¶
　風雲雷雨山川壇　崇禎處州府志在縣治水南¶
　邑厲壇　縉雲縣志在縣北岱嶺¶
<pb:KR2k0044_WYG_224-27a>¶
　城隍廟　括蒼彚紀在縣治西二百歩舊在西谷唐¶
　　乾元二年縣令李陽冰祈雨有應遷今址(李陽冰/縉雲城)¶
　　(隍廟碑城隍神祀典無之吳越有之每水旱疾疫/必禱焉有唐乾元二年秋七月不雨八月既望縉)¶
　　(雲令李陽冰躬禱於神與神約曰五日不雨將焚/其廟及期大雨闔境告足具官與耆耋郡吏乃自)¶
　　(西谷遷廟於山/嶺以答神庥)¶
　　(謹按世傳李陽冰為江神渡江者祭而投/此碑文可免風濤故名此碑為定風碑)¶
　禹王廟　崇禎處州府志在縣東一百三十里¶
　卓侯廟　舊浙江通志在縣東五里祀漢褒徳侯卓¶
<pb:KR2k0044_WYG_224-27b>¶
　　茂¶
　潛尚書廟　崇禎處州府志在縣東七十里祀梁尚¶
　　書潛佶其子司徒進太保頴配¶
　胡公廟　縉雲縣志在雲臺巖神名胡則¶
　朱子祠　縉雲縣志在文廟後知縣霍維騰重建(李/用)¶
　　(勤朱子祠碑記縉邑舊有朱子祠然崇廣不踰歩/仞登降拜跪隘莫能容邑侯霍公曰未有榱桷几)¶
　　(筵不中儀式而可稱先賢祠宇者也乃廣舊址而/大之為門者一為講堂者一為寢廟者一周延四)¶
　　(阿環以廊廡翼然秩然閱數旬而告竣乃奉神主/於廟中南嚮而以髙弟陳伯明陳伯固兩先生之)¶
<pb:KR2k0044_WYG_224-28a>¶
　　(主東西/配焉)¶
　忠義節孝祠　忠義祠在縣北寺左節孝祠在北門¶
　　内¶
國朝雍正四年知縣田仲璞奉文建¶
　　　松陽縣¶
　先農壇　在東門外一都一啚黄灣¶
國朝雍正五年知縣楊國琦奉文建立壇宇并置耤田¶
　　四畝九分¶
<pb:KR2k0044_WYG_224-28b>¶
　社稷壇　松陽縣志在縣西北一里鳯臻門外¶
　風雲雷雨山川壇　括蒼彚紀在縣東南二里¶
　邑厲壇　崇禎處州府志在縣北三里朝天門外¶
　城隍廟　松陽縣志在縣東南舊為長松臺改建明¶
　　萬厯二十四年知縣周宗邠重建崇禎十六年知¶
　　縣張建髙重建¶
國朝康熈年間重葺¶
　白龍瑞現夫人祠　崇禎處州府志在百仞山下(松/陽)¶
<pb:KR2k0044_WYG_224-29a>¶
　　(縣志夫人姓周氏未笄時至江邉汲水得一物如/日感觸有孕父母惡之夫人誓以天日奔走巖穴)¶
　　(以自絶於人世既而生一兒蜿蜒倐霍風電震赫/夫人驚死石晉時松旱縣令陳時禱雨於百仞山)¶
　　(忽白龍見於山上大雨如注表於朝賜名白/龍山因之立廟祀夫人為龍母又名太婆廟)¶
　戴火仙廟　崇禎處州府志在縣西南十七里遇旱¶
　　禱雨以見火為䜟里人祠之¶
　貞女祠　處州府續志在鸚鵡墓後準提閣前祀元¶
　　貞女張玉娘(傳詳/列女)¶
國朝順治年間學博孟稱舜建¶
<pb:KR2k0044_WYG_224-29b>¶
　葉公廟　松陽縣志在縣治左祀明靖難忠臣葉希¶
　　賢¶
　魏公祠　松陽縣志在縣東南三里祀明縣令魏良¶
　　弼(何鏜魏公祠記監察御史豫章謝公按部浙東/次於括蒼延見吏民父老㢘察吏治御史者魏)¶
　　(公里人也父老遂問魏公安否且曰自公去松四/十五年我民無日不思嘗記公時育子不祿瘞在)¶
　　(郊坰邑人嵗時封植今墓木且拱矣我民保視奚/啻廿棠哉宜於墓旁建祠肖像庶得世世伏臘不)¶
　　(忘御史曰唯唯於是攝邑事秦君郡守陳君各捐/俸錢二千緡用備丹雘更請析田一十二畝以租)¶
　　(入贍/祀事)¶
<pb:KR2k0044_WYG_224-30a>¶
　忠義節孝祠　忠義祠在學宮内西偏節孝祠在學¶
　　宮外一都一啚¶
國朝雍正五年知縣楊國𤦺奉文建¶
　　　遂昌縣¶
　先農壇　在東門外雙溪橋頭¶
國朝雍正六年知縣許鼎奉文建立壇宇并置耤田四¶
　　畝九分¶
　社稷壇　遂昌縣志在朝天門外一里¶
<pb:KR2k0044_WYG_224-30b>¶
　風雲雷雨山川壇　括蒼彚紀在縣南一里¶
　邑厲壇　崇禎處州府志在縣北一里¶
　城隍廟　遂昌縣志在邑東迎恩門内明洪武間建¶
　　嘉靖二十八年知縣洪先志重建兩廊隆慶元年¶
　　知縣池浴徳修萬厯十九年知縣萬邦獻重建¶
國朝康熙四十二年知縣蘇嵏重建¶
　溥濟廟　舊遂昌縣志在邑北二十里即三井龍湫¶
　　祠自宋以來禱雨響應紹興己未賜額屢著靈異¶
<pb:KR2k0044_WYG_224-31a>¶
　葉天師廟　崇禎處州府志在縣東五十里牛頭山¶
　　縣南及東泉三都鄭村俱有遂昌縣志祀葉法善¶
　　真人鄉人稱為天師凡遇災旱祈禱輙應¶
　華使君廟　遂昌縣志在邑東十餘里神名造唐景¶
　　福間處州刺史死於賊鄉人立廟祀之¶
　吳僕射廟　崇禎處州府志在大柘溪東神名珂唐¶
　　末為保義鎮遏使黄巢犯京師四方雲擾羣盜蝟¶
　　興盧約陷處州董昌攻越珂集義勇積糧糗守禦¶
<pb:KR2k0044_WYG_224-31b>¶
　　一方以功拜檢校工部尚書既沒為神祈禱即應¶
　　(張翼吳僕射廟詩沉沙鐵㦸皆銷歇愚智猶瞻/僕射祠欲識精英千載色石屏雲斷葉殘時)¶
　尹堯庵先生祠　崇禎處州府志在儒學東萬厯初¶
　　提學道蘇濬建祠祀宋儒尹起莘¶
　湯段二公祠　遂昌縣志在報願寺東¶
國朝康熙五十一年建祀知縣湯顯祖段𢎞璧(繆之弼/重建顯)¶
　　(祖湯公祠記臨川湯若士先生萬厯間成進士由/博士轉祠部郎以言謫尉旋遷令故平昌得有先)¶
　　(生之迹先生之文其精瑩足以華國先生之學其/綜該足以經世而屈以百里之寄置於萬山之麓)¶
<pb:KR2k0044_WYG_224-32a>¶
　　(且使之鬱鬱久居兹土其所遇異乎不異乎乃先/生獨不以此介懐治績日懋暇則與士君子課文)¶
　　(較射優游自適復何容心於當年之華膴與後世/之思慕耶獨是余與先生生同鄉志同道官同方)¶
　　(未獲親承下風然幸去先生之世僅百有餘嵗況/遂人士在今日心焉繋之口能道之惜當日所構)¶
　　(之射堂付之蔓草秖得瞻拜其肖像於義學中其/祠也亦寄焉而已然則庀材鳩工用妥厥靈非余)¶
　　(之責而誰責與金壇段公𢎞璧踵先生後而至者/其治績政聲大都與先生相頡頏原有祠寖久而)¶
　　(廢今合而祠/之於是乎記)¶
　忠義節孝祠　忠義祠在學宮前節孝祠在縣城之¶
　　西街¶
<pb:KR2k0044_WYG_224-32b>¶
國朝雍正五年知縣許鼎奉文建¶
　　　龍泉縣¶
　先農壇　在東郊十九都九姑山下¶
國朝雍正五年知縣孟燿奉文建立壇宇并置耤田四¶
　　畝九分¶
　社稷壇　括蒼彚紀在縣西四百歩¶
　風雲雷雨山川壇　龍泉縣志在縣南四百歩¶
　邑厲壇　崇禎處州府志去縣北一里許¶
<pb:KR2k0044_WYG_224-33a>¶
　城隍廟　括蒼彚紀在縣西五百歩¶
　歐冶子廟　明一統志在縣治南劍池湖前相傳歐¶
　　冶子嘗鑄劍於此¶
　昭應廟　崇禎處州府志在延慶鄉查田市神姓蔣¶
　　名超兄弟三人宋宣和間方臘犯州境大顯靈異¶
　　境賴以安¶
　王先生祠　嘉靖浙江通志在縣西五十里扁曰旌¶
　　賢(王禕旌賢祠記先生諱毅字剛叔别以木訥自/號夙負異秉篤志於學早從上饒鄭君原善游)¶
<pb:KR2k0044_WYG_224-33b>¶
　　(而聞聖賢求仁之方及登金華文懿公之門得理/一分殊之旨所學粹然一出於正教授里中户外)¶
　　(之屨至無所容至正甲午盜起旁縣先生領鄉兵/往禦之里井恃以為安夫何遺孽未殄者隂設狡)¶
　　(謀而先生遇害先生殁門人胡君深既勒兵討賊/申復讐之大義而章君溢等復即先生所居盖竹)¶
　　(里為祠以祀之則禮以義起者也祠之建在戊戌/嵗居室規制完飭具美且合財置田用其入為嵗)¶
　　(時享祭/之需焉)¶
　忠賢祠　嘉靖浙江通志在縣南二里明宣徳四年¶
　　建祀行省叅政胡深御史中丞章溢¶
　華公祠　龍泉縣志在縣東崇因寺下祀明知縣華¶
<pb:KR2k0044_WYG_224-34a>¶
　　廷詔殁於任士民懐徳立像春秋祀之(傳詳/名宦)¶
　忠義節孝祠　忠義祠在學宮内西偏節孝祠在鼓¶
　　樓前¶
國朝雍正五年知縣孟燿奉文建¶
　　　慶元縣¶
　先農壇　在東門外¶
國朝雍正五年知縣徐羲麟奉文建立壇宇并置耤田¶
　　四畝九分¶
<pb:KR2k0044_WYG_224-34b>¶
　社稷壇　括蒼彚紀在縣雲龍門外半里¶
　風雲雷雨山川壇　括蒼彚紀在縣濟川門外一里¶
　邑厲壇　崇禎處州府志在仁豐門外¶
　城隍廟　慶元縣志在豐山門外儒學右明洪武十¶
　　四年知縣董大本建萬厯三年知縣沈維龍重修¶
國朝康熈元年知縣髙嶙改建¶
　三官廟　慶元縣志在石龍山明天啓間知縣樊鑑¶
　　建¶
<pb:KR2k0044_WYG_224-35a>¶
　順濟行祠　崇禎處州府志在四都慶元縣志今在¶
　　西門内祀順濟夫人¶
國朝康熙四年邑人季烺周亶明季灴重修(季灴順濟/行祠記順)¶
　　(濟夫人閩古田陳氏女也行十四生於李唐之大/厯精巫咸術活人最多沒更靈異祀之臨水至宋)¶
　　(封為順懿夫人不獨八閩之人祀之即吾浙之窮/鄉僻塢莫不崇奉而余城西之行祠髙敞獨為羣)¶
　　(廟冠自辟邑來凡疾疫或作雨𤾉或愆無不於夫/人是禱禱則未嘗不應祠創自何年不得而攷詢)¶
　　(之故老亦鮮有能言者僅傳以為重修於萬厯之/二十七年則其祀之久可知己康熙乙巳秋鳩工)¶
　　(庀材以始其事/丙午七月告成)¶
<pb:KR2k0044_WYG_224-35b>¶
　白將軍廟　慶元縣志在九都竹口神姓白為錢鏐¶
　　將閩越王僣號白將兵討之開此地死後常有白¶
　　氣出沒土人立廟祀之¶
　忠義節孝祠　忠義祠在東闗外明倫堂側節孝祠¶
　　在東闗外文昌祠側¶
國朝雍正五年知縣徐羲麟奉文建¶
　　　雲和縣¶
　先農壇　在坊都一啚¶
<pb:KR2k0044_WYG_224-36a>¶
國朝雍正六年知縣孫廷楷奉文建立壇宇并置耤田¶
　　四畝九分¶
　社稷壇　括蒼彚紀在縣西一里許¶
　風雲雷雨山川壇　括蒼彚紀在縣南一里許¶
　邑厲壇　雲和縣志在縣東一里¶
　城隍廟　雲和縣志在縣西一里嵗久將頽¶
國朝康熙二十八年知縣林汪逺重修¶
　福勝侯廟　崇禎處州府志在黄溪坪禦災捍患屢¶
<pb:KR2k0044_WYG_224-36b>¶
　　有靈驗¶
　顧侯祠　括蒼彚紀在縣東南祀明知縣顧立(李東/陽顧)¶
　　(侯祠記𢎞治庚戌冬處州雲和民走告於府曰吾/邑故侯顧姓者有功於民四十年矣吾父老屢欲)¶
　　(建祠祀之而地小力綿又多歉嵗弗能集事今官/府無事而嵗適告登思有以畢吾志時雲和丞王)¶
　　(言方在謁知府傅公鼐諭之曰此義舉也汝其為/民倡之丞歸以告知縣諶宜紳奉諾惟勤乃率僚)¶
　　(屬捐貲相地於縣治之東南為堂三間髙丈有八/尺深畧稱廣倍之題主其中繪事蹟於左右壁令)¶
　　(民以時祭祀侯諱立字成夫蘇州常熟人景泰庚/午處州賊起都御史軒公輗置侯幕下既平時雲)¶
　　(和新置乃以屬侯至則摧強扶弱構廨建學置驛/𫝊立壇壝百務咸備東有雲壇山險阻民病樵採)¶
<pb:KR2k0044_WYG_224-37a>¶
　　(侯刋木薙草闢為夷途民甚利之都御史韓公雍/巡撫江西以其可領府事與守臣交章薦上適侯)¶
　　(入覲命下而卒嗟夫仕者之譽或可釣而得惟民/不容偽縱或偶獲焉至去而思死而哀為之祠以)¶
　　(衆著不忘則斷斷乎非可偽為也後之官兹土蒞/斯民者稽事考蹟惟力之弗繼是懼則侯之祠利)¶
　　(於人/大矣)¶
　去思祠　崇禎處州府志在縣東賓陽門内為知縣¶
　　陳思順立(傳詳/名宦)¶
　忠義節孝祠　忠義祠在學宮内東偏節孝祠在學¶
　　宮外縣治側¶
<pb:KR2k0044_WYG_224-37b>¶
國朝雍正正五年知縣孫廷楷奉文建¶
　　　宣平縣¶
　先農壇　在學宮外東偏¶
國朝雍正六年知縣孫烔奉文建立壇宇并置耤田四¶
　　畝九分¶
　社稷壇　括蒼彚紀在縣西二里許¶
　風雲雷雨山川壇　括蒼彚紀在縣西二里許¶
　邑厲壇　崇禎處州府志在縣北門外二里許¶
<pb:KR2k0044_WYG_224-38a>¶
　城隍廟　括蒼彚紀在迎恩門外¶
　三真君祠　明一統志在宣平縣西一十五里名勝¶
　　志宣平榲様山之中峰有三真君祠相傳周厲王¶
　　時諫臣唐宏葛雍周武也諫王不聽奔此後殁為¶
　　神血食於此¶
　靈顯章侯廟　崇禎處州府志在縣東南六十里侯¶
　　諱承趨唐中和間黄巢亂鄉民推為部領捍禦有¶
　　功沒而為神宋淳祐六年封仁烈侯妻呂氏封助¶
<pb:KR2k0044_WYG_224-38b>¶
　　順夫人四壻丁鄂王修蔡禋鮑麃配食¶
　報徳祠　舊浙江通志在縣總舖東祀明縣丞徐黼¶
　　(黄中報徳祠記贈少傅思復徐公以𢎞治辛酉自/華亭來丞括之宣平滿九載又移丞江西之寧都)¶
　　(迄今六十年矣宣之父老猶能道其徳政如昨日/事嘉靖丙辰電白任君良翰令兹邑三年政成諸)¶
　　(父老以徐公祠白之遂相地得徐公舊宅之南鳩/工運木以某月日經始焉諸父老樂報典之有緒)¶
　　(而子來恐後不數月落成榜之曰報徳考正徳間/葉宗留據險稱亂東南驛騷踰年礦賊復嘯聚莫)¶
　　(敢誰何時公視邑篆單騎入賊壘曉諭禍福數千/人咸感拜且曰敢不惟命四方遂以寜謐昔稱銷)¶
　　(兵潢池賣劍買/犢真不是過也)¶
<pb:KR2k0044_WYG_224-39a>¶
　忠義節孝祠　忠義祠在學宮内東偏節孝祠在縣¶
　　前坊¶
國朝雍正五年知縣于樹範奉文建¶
　　　景寧縣¶
　先農壇　在縣北八里油田地方¶
國朝雍正四年知縣髙棠萼奉文建立壇宇并置耤田¶
　　四畝九分¶
　社稷壇　栝蒼彚紀在縣北八十歩¶
<pb:KR2k0044_WYG_224-39b>¶
　風雲雷雨山川壇　崇禎處州府志在縣西南一里¶
　邑厲壇　景寧縣志在縣北六十餘歩¶
　城隍廟　括蒼彚紀在縣北四十歩明景泰三年立¶
　　嘉靖八年知縣程達重建隆慶壬申知縣陳嚴之¶
　　重修¶
　䕶國馬夫人廟　崇禎處州府志在柔逺鄉鸕鷀村¶
　　名勝志鸕鷀灘馬孝婦故居也家貧養姑甚孝既¶
　　殁後人立廟於其鄉(李陽冰䕶國馬夫人廟記䕶/國夫人馬氏括蒼下邑鸕鷀)¶
<pb:KR2k0044_WYG_224-40a>¶
　　(灘人也灘出鶴溪源深水紆山髙路阻猿猱紛紛/虎狼相尾自仙居之異獸屏踪仙跡既往而井存)¶
　　(焉肅宗上元間連嵗苦旱郡守太子率更令司馬/公遣吏與二老抵祠所致享禮吏未旋踵合境告)¶
　　(足公異之乃復命二老至黄堂問仙姑始終出處/之跡二老曰某兒時聞諸故老云仙家貧事姑孝)¶
　　(工䌟纑機杼事以致養其家距鶴溪百餘里晨往/夕返以羮與姑如始出釜甑然水潦泛溢船斷槳)¶
　　(摧輒倒持其傘以自載望之隱隱若雲霧間人莫/有知者後莫識其所往忽里人見之井所自言名)¶
　　(在仙籍隣邦令為我祠我其福汝由是里人共立/祠以祭之於時鄉人為戎卒者事仙益謹遂立邉)¶
　　(功得美官以隂府助國疏神善告諸當路者聞於/朝乃賜命䕶國夫人陽冰時為縉雲令并記之以)¶
　　(示不朽因為之歌曰鸕山蒼蒼鸕水茫茫隂府助/國兮於時彰彰福我隣邦兮民斯永康仙兮仙兮)¶
<pb:KR2k0044_WYG_224-40b>¶
　　(與日月/而齊光)¶
　潘公祠　景寧縣志在舊縣治西祀宋長興主簿潘¶
　　應芾暨子總管潘仲龍千户潘季龍雲和元和兩¶
　　鄉巡檢權知慶元縣事潘荀龍春秋仲戊日致祭¶
　忠義節孝祠　忠義祠在學宮明倫堂右節孝祠在¶
　　花田坪¶
國朝雍正六年知縣陳誠奉文建¶
　浙江通志卷二百二十五¶
