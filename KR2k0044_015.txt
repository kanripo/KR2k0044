# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.006646
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷十三
<pb:KR2k0044_WYG_012-1a>¶
欽定四庫全書¶
　浙江通志卷十三¶
　山川(五/)¶
　　寧波府(鄞縣/附郭)¶
　府山　成化四明郡志在府堂後假鄮山為名父老¶
　　相傳宋郡守胡榘取五方土積成此山以鎮郡城¶
　鎮明嶺　成化四明郡志在郡治南一里三十步髙¶
　　五丈乃郡之案山也宋天禧中李夷庚為守精地¶
<pb:KR2k0044_WYG_012-1b>¶
　　理之學以土增髙數丈後稍平焉(袁士元鎮明嶺/詩一嶺陂陀鎮)¶
　　(四明無風無水自天成閒看來/往登瀛客仿彿金鰲背上行)¶
　黌河　舊浙江通志在府治西北百步四周學宫¶
　黌池　舊浙江通志在學宫西¶
　昌黎泉　鄞縣志在縣治南二里南倉基内紹興間¶
　　郡守韓仲通建亭其上故名¶
　　　鄞縣(城外/山川)¶
　四明山　丹山洞天圖咏集在東海上山有四穴通¶
<pb:KR2k0044_WYG_012-2a>¶
　　光晷天宇澄霽望之一如户牖土人名之曰石牕¶
　　故山以名木𤣥虚云天下洞天三十有六四明第¶
　　九其號曰丹山赤水是也按山周三百八十里常¶
　　有雲氣覆冐於中凡二十里不絶名曰過雲南曰¶
　　雲南北曰雲北山隴行三十里有峰曰雲根石屋¶
　　有瀑布如懸河旁曰潺湲洞後漢劉綱為上虞令¶
　　棄官同妻樊雲翹居洞側得仙術上昇後人立祠¶
　　奉祀有榭曰樊榭梁隱者孔祐仍居之有鹿中箭¶
<pb:KR2k0044_WYG_012-2b>¶
　　來投祐祐為牧豢愈而去故祠側建鹿亭山之木¶
　　曰青櫺其實味甘而不可猝破山之獸曰鞠侯唐¶
　　咸通中謝遺塵隱此陸龜蒙皮日休往還各賦詩¶
　　九首舊浙江通志縣西南百五十里由天台山發¶
　　脉向東北一百三十里湧為二百八十峰中有三¶
　　十六峰周囬八百餘里綿亘鄞奉化慈谿及紹興¶
　　之餘姚上虞嵊台之寧海諸境上有方石四面如¶
　　窻中通日月星宿之光故曰四明山山為餘姚所¶
<pb:KR2k0044_WYG_012-3a>¶
　　轄東七十峰狀如驚浪郭璞言後五百年當立州¶
　　治至開元置明州適符其言山西連脊起峰狀如¶
　　奔牛曰奔牛山中有三朶峰鼎足以立漢張平子¶
　　居焉其支山為杖錫為石樓為松巖為雷峰為大¶
　　雷為雞籠為烽火樓為峒山為鼈山為西山(孟郊/送蕭)¶
　　(鍊師歸四明山詩閒於獨鶴心大於髙松年逈出/萬物表髙棲四明巔千尋直裂峰百尺倒瀉泉絳)¶
　　(雪為我飯白雲為我田靜言不語俗靈蹤時步天/劉長卿游四窻詩四明山絶竒自古説登陸蒼崖)¶
　　(倚天立覆石如覆屋玲瓏開户牖落落明四目箕/星分南野有斗挂&KR0585;北日月居東西朝昏互出没)¶
<pb:KR2k0044_WYG_012-3b>¶
　　(我來游其間寄傲巾半幅白雲本無心悠然伴幽/獨對此脱塵鞅頓忘榮與辱長嘯天地寛仙風吹)¶
　　(佩玉陸龜蒙四明山九題詩石窻石窻何處見萬/仞倚晴虚積靄迷青𤨏殘霞動綺疏山應列圓)¶
　　(嶠宫便接方諸只有三峰客時來校隱書過雲相/訪一程雲雲深路僅分嘯臺隨日辨樵斧帶風聞)¶
　　(曉看衣全濕寒衝酒不醺幾囬歸思靜彷彿見蘇/君雲南雲南更有溪丹礫盡無泥藥有巴賨賣枝)¶
　　(多越鳥啼夜清先月午秋近少嵐迷若得山頭住/芝菌手自擕雲北雲北近陽川人家洞壑連壇當)¶
　　(星斗下樓接翠㣲邊一半遙峰雨三條古井烟金/庭如有路應到左神天鹿亭鹿亭巖下置時引白)¶
　　(麑過草細眠應久泉香飲自多認聲來月塢尋路/到烟蘿早晚吞金液騎將上絳河樊□古榭何時)¶
　　(築人應白日飛至今山客説時駕玉麟歸乳蔕懸/松嫩芝臺出石微慿闌虚目斷不見羽華衣潺湲)¶
<pb:KR2k0044_WYG_012-4a>¶
　　(洞飛瀑瀉雲根潺潺萬古音似吹雙羽管如奏落/霞琴倒穴漂龍沫穿松濺鶴襟何人乗月弄應作)¶
　　(上清吟青櫺子山實號青櫺環岡次第生外形堅/綠殻中味敵瓊英墮石樵兒拾敲林宿鳥驚亦應)¶
　　(仙吏守時取薦層城鞠侯何事鞠侯名先封在四/明但為連臂飲不作斷腸聲野蔓垂纓細寒泉碾)¶
　　(玉清滿林游宦子誰與作公卿孫元實游丹山詩/四明洞天居第九巨靈劈石開窗牖捫蘿陟巘不)¶
　　(憚勞同行况遇忘年友老苔䕶石蒼虎閒飛瀑懸/巖玉龍吼豁然人與境俱勝醉歌拍缶忘升斗固)¶
　　(知壺中别冇天未必醉翁眞在酒徘徊步月憺忘/歸世事浮雲竟何有馬廼賢游丹山詩城居久憶)¶
　　(洞天名春日登臨杖履輕山雨晴時崖瀑冷巖花/落盡石窗明黃冠白髪情偏古野水閒雲意自清)¶
　　(便欲去尋劉縣令願擕妻子學長生戴表元四明/山中喜晴詩一岡一澗一瀠洄新歲新晴始此迴)¶
<pb:KR2k0044_WYG_012-4b>¶
　　(莎坂南風寅蛤出茅簷西日乙禽來人迷白石羊/羣路水卷青天雪裏雷猶是深山有寒食梨花無)¶
　　(數繞/巖開)¶
　龍山　嘉靖寧波府志在縣東三十里與定海陳山¶
　　界狀如遊龍故名四明山發脉迤邐自南而東北¶
　　至此¶
　鹿山　鄞縣志距城三十里名勝志相傳昔有鮑郎¶
　　射鹿於此及視之乃石也因名¶
　陽堂山　延祐四明志俗曰青山縣東四十九里四¶
<pb:KR2k0044_WYG_012-5a>¶
　　面懸絶下有鮑郎廟¶
　鄮山　延祐四明志在縣東三十里按十道四蕃志¶
　　云海人持貨貿易於此故名鄮縣在鄮山之隂乃¶
　　加邑為鄮¶
　同谷山　成化四明郡志在縣東四十五里嶄㟧崔¶
　　嵬融結靈秀玉几左肱太白右股大涵靈峰居其¶
　　前後¶
　阿育王山　阿育王山志山去府治四十里其源始¶
<pb:KR2k0044_WYG_012-5b>¶
　　於天台以太白山為近祖有涌現巖乃塔涌之所¶
　　西晉太康間有劉薩訶者神人指示云會稽有阿¶
　　育王寶塔汝往頂禮於是薩訶精誠敬禮至於鄮¶
　　山忽一夜寶塔從地涌出舍利騰輝阿育王造八¶
　　萬四千塔此其一也(劉仁本游育王山詩古鄮名/山控海涯諸天深䕶梵王家)¶
　　(一峰横玉前陳几七井沉金下涌沙鐘磬隔林囬/鸛鶴松杉夾道走龍蛇明朝更上磐陀石遙睇祥)¶
　　(光燭海霞裕嚕布哈游育王山詩育王名刹古流/傳燈火於今幾百年舍利有光垂半榻雨花無數)¶
　　(散諸天鐵輪髙揭晴軒外玉几端臨寶閣/前最憶能吟澹游叟東湖先渡月波船)¶
<pb:KR2k0044_WYG_012-6a>¶
　大涵山　成化四明郡志在縣東三十五里瀕水而¶
　　秀天霽風晴則水光山色上下相映¶
　西亭山　嘉靖寧波府志在縣東三十里層巒聳秀¶
　　下瞰深淵人擬赤壁之勝竝山而居者多髙錢二¶
　　姓又名髙錢山¶
　青山　嘉靖寧波府志在西亭山南三里許峰巒叠¶
　　翠春時臙紅粉白如圖畫¶
　白石山　鄞縣志距城四十里名勝志玲瓏峭拔上¶
<pb:KR2k0044_WYG_012-6b>¶
　　有神仙石棋枰一名火石海舶見者以為光怪¶
　筲箕山　鄞縣志距城五十里名勝志山即小白嶺¶
　　元朝請大夫盧元因眈太白之勝結廬居焉¶
　跘跨山　成化四明郡志在縣東五十五里瀑布懸¶
　　崖山有鬼谷先生祠¶
　太白山　延祐四明志在縣東六十里視諸山為最¶
　　髙巔有龍池旱暵必禱焉或曰山以太白星得名¶
　　又曰近有小白嶺故此為大白非太白也(舒亶太/白山詩)¶
<pb:KR2k0044_WYG_012-7a>¶
　　(千峰下視盡兒孫仙事寥寥不可聞/長作人間三月雨請看膚寸嶺頭雲)¶
　玉几山　延祐四明志在阿育王山前自寺視之橫¶
　　陳如几(袁桷望玉几山詩玉几峰橫寶塔前彌天/消息是真傳蒲團禆板都忘却似笑當年)¶
　　(手指/天)¶
　天童山　天童寺志在縣東六十五里晋永康中僧¶
　　義興結廬感太白星為童子給侍故名有佛跡石¶
　　玲瓏巖龍隱潭諸勝(王安石游天童山溪丄詩溪/水清漣老樹蒼行穿溪樹踏)¶
　　(春陽溪深樹密無尋䖏唯有幽花度水香范成大/自育王過天童松林三十里詩竹輿窈窕入蕭森)¶
<pb:KR2k0044_WYG_012-7b>¶
　　(逗雨梳風冷客襟翠錦屠蘇三十里不知脚底白/雲深葉茵天童山詩著足萬松闗東州第一山聽)¶
　　(泉窮地脉歴棧近天顔奎畫疎烟外鐘聲逺樹間/衲翁曾冇約分我片時閒屠隆玲瓏巖詩巖前老)¶
　　(樹挂枯藤辟榖仙人苦行僧四壁/秋蛩霜外杵一床黄葉雨中燈)¶
　杖錫山　成化四明郡志在縣西南一百二十里前¶
　　有七峰上有四明山心四漢𨽻字唐僧紀飛錫至¶
　　此故名(陳萻同黄東發提舉游杖錫山詩十八盤/頭翠碧函參差簷棟倚巖嶄桑根已換如)¶
　　(來座峰頂猶存太白巖地有栗泥堪當飯山無松/木獨宜杉半天圖畫風塵外我有新題居士銜)¶
　梨花山　月波山　百步尖山　延祐四明志皆在¶
<pb:KR2k0044_WYG_012-8a>¶
　　東錢湖¶
　亶洲山　太平寰宇記在縣東北近海岸¶
　動石山　太平寰宇記山有堅石髙五六丈下有小¶
　　石支之暴風雨則其石自動行於山者聞隆隆作¶
　　聲¶
　靈山　太平寰宇記郡國志云山有石鼓臨澗若鳴¶
　　則野雉翔鳴故曰靈山¶
　五臺山　輿地紀勝在鄞縣上有開元寺内有六子¶
<pb:KR2k0044_WYG_012-8b>¶
　　院¶
　佛隴山　嘉靖寧波府志在天童山西南二里¶
　隱學山　延祐四明志在東錢湖其下有栖真寺放¶
　　生池徐偃王隱學於此¶
　陶公山　名勝志在縣東南四十五里東錢湖中世¶
　　傳陶朱公常隱於此有釣魚磯在焉(洪性登陶公/山詩霸越平)¶
　　(吳此息機蓑衣終日坐魚磯一竿風月髙名在千/古江山舊事非春雨荒臺蒼蘚合夕陽古渡釣船)¶
　　(歸探奇欲試登臨興/流水無情白鷺飛)¶
<pb:KR2k0044_WYG_012-9a>¶
　它山　舊浙江通志在縣南五十里(四明它山水利/備覽大溪之南)¶
　　(流皆下其北則皆平地至是始有小山/虎踞岸旁以其無山相接故謂它山)¶
　大梅山　霏雪錄在縣東南七十里梅子真隱處石¶
　　洞仙井丹竈藥爐猶存鄞縣志山有獨秀峰其支¶
　　隴延結為象峰下有保慶寺(朱祐秋日游大梅山/詩秋日籃輿度翠微)¶
　　(大梅山色碧成圍仙人汲井留丹汞禪老紉荷製/衲衣龍䕶法幢天女現經歸寶藏雨花飛此行直)¶
　　(欲探幽蹟更入前峰叩石扉劉鼎大梅山詩大梅/山下神仙窟與客來遊得遍觀尚有松花留宿供)¶
　　(已無藥竈覔靈丹峰巒環遶三摩地澗水盤廽/百折湍竹杖芒鞋應不倦題詩日日記清歡)¶
<pb:KR2k0044_WYG_012-9b>¶
　五峰山　嘉靖寧波府志在縣東南四十五里¶
　金峨山　輿地紀勝在縣南八十里州之控山也鄞¶
　　縣志其山自道陳嶺分界東屬於鄞西屬奉化(朱/祐)¶
　　(金峨山詩金峨山勢自天來雨後岡巒綠似苔隱/隱鼓鐘空谷裏重重臺殿白雲隈青鞵布襪真吾)¶
　　(志野草靈苗盡藥材聞説溪/山更深處老僧竹屋傍巖開)¶
　厲山　延祐四明志在縣南三十五里¶
　姜山　延祐四明志在縣南八十里平原崛起有石¶
　　洞三其一最大曰後巖中可坐數十人洞後又有¶
<pb:KR2k0044_WYG_012-10a>¶
　　一小洞上有小穴形圓如月可仰窺天里人祠神¶
　　像於巖中¶
　茆山　延祐四明志在縣南五十里與姜山對峙名¶
　　勝志上有一井以竿測之其深無底(張樞茅山詩/今古茅山是)¶
　　(勝游秀峰突兀繞滄洲雲含老樹迷還散石擁甘/泉咽復流未見巖風晨下鶴祇聞澗月夜鳴蜩道)¶
　　(人不是悲秋客黄/菊丹楓相對愁)¶
　塔嶺山　嘉靖寧波府志在縣南四十里蒼翠峭立¶
　　四面環列二十三峰¶
<pb:KR2k0044_WYG_012-10b>¶
　錫山　延祐四明志在縣西南五十里常產錫故名¶
　建嶴山　鄞縣志距城五十里名勝志峰巒十五矗¶
　　立於前狀如列㦸鬰然深秀下有寶嚴寺¶
　清秀山　鄞縣志距城六十五里上有三十六峰清¶
　　奇秀麗故名¶
　銀山　延祐四明志在縣西南五十里常產銀故名¶
　天井山　四明龍薈在縣西南七十里有五井一巖¶
　　突然而出者下嵌百仞之淵地僅容側足緣蘿可¶
<pb:KR2k0044_WYG_012-11a>¶
　　行至下井之旁石皆光潔又行三里為中井又三¶
　　里則上井愈入愈險餘二井益險絶人跡罕到旱¶
　　暵祈禱得金線蜥蜴或蛇蠏之類自下山望之奕¶
　　奕有光雨輙應(張瓚天井山詩緣蘿躡磴共躋攀/水色山光逺近間五井龍蟠通海)¶
　　(窟半空猿嘯隔塵寰石壇雲冷人稀到溪路苔/深馬倦還駐節相看秋社散夕陽簫鼓度前山)¶
　灌頂山　延祐四明志在縣西南七十里其山直上¶
　　二十里方至頂有普淨禪院歲納學租宋有採鐵¶
　　於此者朝㫖禁之¶
<pb:KR2k0044_WYG_012-11b>¶
　唐嶴山　寧波府志在縣西南五十里¶
　雪頭山　嘉靖寧波府志在縣西南八十里上有龍¶
　　湫名胡家聖井¶
　蜜巖山　鄞縣志距城六十里巖上常產仙密下承¶
　　深淵人不得取¶
　陸嶴山　寧波府志在縣西五十里¶
　翠巖山　嘉靖寧波府志在縣西五十里有秦王石¶
　　版弓箭洞葛仙翁以泥封之遺跡猶存¶
<pb:KR2k0044_WYG_012-12a>¶
　武陵山　鄞縣志距城四十里嘉靖寧波府志舊傳¶
　　劉阮采藥於此至今桃花萬樹春月盛開如錦綺¶
　聖公山　鄞縣志距城四十里壁立千仞石室虚明¶
　　相傳朱彥誠常遇仙於此¶
　白鶴山　嘉靖寧波府志在縣西四十里¶
　前嶴山　嘉靖寧波府志在縣西四十六里羣峰起¶
　　伏靈秀盤結¶
　楊嶴山　成化四明郡志在縣西三十五里峰巒環¶
<pb:KR2k0044_WYG_012-12b>¶
　　拱竹木森然¶
　蔡家山　嘉靖寧波府志在縣西三十五里¶
　望春山　嘉靖寧波府志在縣西三十里與白鶴山¶
　　對峙為邑西小朶¶
　魯嶴山　成化四明郡志在縣西三十里¶
　岐山　嘉靖寧波府志在縣西三十里相傳常有異¶
　　鳥集此又名旗山以張循王陳兵於此¶
　大慈山　延祐四明志在東錢湖下水嶴宋丞相史¶
<pb:KR2k0044_WYG_012-13a>¶
　　魯公葬母於此(戴良游大慈山詩水行境謂盡陸/出路旋通乃即蒼松徑步入青連)¶
　　(宫連嶂既崷崒密林亦蔥巃地涉清淨界身游紫/翠重臨流玩廣沼企石眺奇峯寒鏡湛秋夕碧玉)¶
　　(劃晴空蘭若與巖峻象筵緣教崇謁祠嘅卿相尋/僧叩禪宗契理已無像觀念豈有窮願絶區中緣)¶
　　(永依塵外踪嗒然遺/身世年齊天地終)¶
　躊蹰嶺　嘉靖寧波府志在縣南一百十里名勝志¶
　　山路險峻過者躊蹰故名(王梴躊蹰嶺詩秋日澹/平蕪登扳興不孤祗疑)¶
　　(盤谷道還是輞川圖嵐氣諸峯合溪容衆壑殊何/人乘欵叚四顧為躊蹰陳著躊蹰嶺詩石路崔巍)¶
　　(雲上頭北雲南雪此鴻溝誰人/題作躊蹰嶺不到山心不當游)¶
<pb:KR2k0044_WYG_012-13b>¶
　石城嶺　寧波府志在縣東四十里即同谷山石城¶
　　落¶
　大嵩嶺　嘉靖寧波府志在縣東七十里¶
　慈雲嶺　鄞縣志距縣東南六十里在大慈山之南¶
　　接東淘嶺¶
　菩提嶺　嘉靖寧波府志在縣東南七十里通奉化¶
　黄官嶺　寧波府志在縣南六十五里¶
　稠嶺　嘉靖寧波府志在縣西四十五里嶺為鄞慈¶
<pb:KR2k0044_WYG_012-14a>¶
　　兩縣之界嘉靖間海道副使李文進命於此設寨¶
　大皎嶺　鄞縣志在縣西七十里¶
　響巖　嘉靖寧波府志在縣西南五十五里壁立下¶
　　浸江水水折作聲則巖中答之故名唐賀知章常¶
　　隱於此¶
　北巖　延祐四明志在縣南五十里巖中可容百人¶
　　暑月清凉¶
　丹霞嶼　王穉登客越志在東湖中有補陀洞天史¶
<pb:KR2k0044_WYG_012-14b>¶
　　丞相浩大母葉目盲欲浮海叅大士史虞涉險鑿¶
　　此洞待葉來游紿云普陀因名¶
　南滄嶴　嘉靖寧波府志在縣東五十里太白山之¶
　　南¶
　綠野嶴　鄞縣志在縣東四十五里¶
　水簾洞　嘉靖寧波府志在縣東五十五里太白山¶
　　之南¶
　江北墩　嘉靖寧波府志在縣北三里桃花渡北其¶
<pb:KR2k0044_WYG_012-15a>¶
　　地天成髙阜九十九獨一墩半入於江蓋望氣者¶
　　故破壞之¶
　鄞江　寧波府志在縣東北二里即甬江也南接奉¶
　　化江西接慈谿江三江同會鎮海之大浹江東入¶
　　於海¶
　蕙江　嘉靖寧波府志在縣南六十里水出大晦山¶
　　踰江口會於句章鄉三港口抵它山堰沙明卉茂¶
　　奄山原而環之若帶¶
<pb:KR2k0044_WYG_012-15b>¶
　蘭江　寧波府志在縣南六十里¶
　日湖　四明它山水利便覽在城西南隅唐地理志¶
　　載鄮縣下注云南二里有小江湖太和中令王元¶
　　暐置小江湖即日湖也(名勝志一名細湖周圍二/百五十丈有奇其源與月)¶
　　(湖俱出四明山一自他山堰經仲夏堰入南門為/日湖又名南湖一自大雷山經十字港滙望春橋)¶
　　(入西門為月/湖又名四湖)¶
　月湖　輿地紀勝在州南湖中有汀洲島嶼凡十曰¶
　　桞汀雪汀芳草洲芙蓉洲菊花洲月島松島花嶼¶
<pb:KR2k0044_WYG_012-16a>¶
　　竹嶼烟嶼四時之景不同而士女游賞特盛於春¶
　　夏飛蓋成隂畵船漾影無虚日也四明它山水利¶
　　便覽湖之支渠繚繞城市往往家映修蕖人酌清¶
　　沚有旱則引它山之水入月湖以濟一城之用¶
　廣德湖　唐書地理志縣西十二里(詳見水利曾鞏/廣德湖記源出)¶
　　(四明山西七鄉之田水注之者此湖也產有鳬雁/魚鱉菱蒲葭菼葵蓴蓮芡之饒舊名鶯脰湖今名)¶
　　(大歴八年令儲仙舟之所更也貞/元二年刺史任侗又治而大之)¶
　東錢湖　至正四明續志在縣東二十五里一名萬¶
<pb:KR2k0044_WYG_012-16b>¶
　　金湖以其為利重也唐天寶三年縣令陸南金開¶
　　廣之屢經浚治周囬八十里(詳見水利袁士元和/嵊縣梁公輔夏夜泛)¶
　　(東湖詩短棹乘風湖上游湖光一鑑湛於秋小橋/夜静人横笛古渡月明僧喚舟鴛浦藕花初過雨)¶
　　(漁家燈影半臨流酒闌興盡/歸來後依舊青山遶客樓)¶
　馬湖　嘉靖寧波府志在縣南五十里相傳賀知章¶
　　洗馬池¶
　小江湖　嘉靖寧波府志在縣西南三十五里唐令¶
　　王君照修(詳見/水利)¶
<pb:KR2k0044_WYG_012-17a>¶
　月兒灣　嘉靖寧波府志在縣東三十五里包家橋¶
　　形如新月月出泉即吐湧不絶月中即止¶
　文溪　戴表元文溪記明之北四十里有溪曰文溪¶
　　郡志以為山水掩映碧而成文名之也¶
　横溪　嘉靖寧波府志在縣東南四十五里源出乾¶
　　坑流至横溪河¶
　小溪　寧波府志在縣西南五十里地名童家坂今¶
　　為沙塞¶
<pb:KR2k0044_WYG_012-17b>¶
　錫山龍潭　四明龍薈在縣西南五十里宋淳祐有¶
　　白龍顯於此又名龍竅屈曲而下莫測其厎¶
　綵戲橋潭　四明龍薈在縣東五里舊有龍窟廣袤¶
　　十餘丈深不可測至今甚旱不涸¶
　金沙井　四明龍薈在縣東五十里阿育王寺東一¶
　　里許兩山夾路隂沉可畏有龍井七舊名瑞井又¶
　　名聖井又名鰻井二鰻游泳來去無常邦人禱雨¶
　　累騐宋元祐元年賜靈淵廟額¶
<pb:KR2k0044_WYG_012-18a>¶
　虎跑泉　嘉靖寧波府志在縣東六十五里天童山¶
　西山雙乳泉　寧波府志在縣西三十五里資教寺¶
　　北味甘色白¶
　蛟池　嘉靖寧波府志在縣北二里¶
　蜃池　嘉靖寧波府志在縣西北一里¶
　蓮花池　寧波府志在縣西三十五里資教寺内其¶
　　花四色又有雙頭白蓮¶
　放生池　嘉靖寧波府志在縣東南五十里隠學寺内¶
<pb:KR2k0044_WYG_012-18b>¶
　海　嘉靖寧波府志環府境東際鄞之嶦﨑湖¶
　　頭蔡家墩東北際定海之招寶山後海塘西北際¶
　　慈谿之觀海龍山東南際象山之爵溪東門奉化¶
　　之鮚埼裏港海潮自定海入鄞江六十里至府城¶
　　東北分為二江西北通慈谿東南通奉化潮汐往¶
　　來各有其候¶
　　　慈谿縣¶
　浮碧山　名勝志縣治負焉北西東三面瀦為湖山¶
<pb:KR2k0044_WYG_012-19a>¶
　　浮其上故名(馮叔吉縣治記浮碧山峛崺中突起/其餘髙以尋計者可百許兩江襟其)¶
　　(前望中數百里形/勝以兹山收之)¶
　大蓬山　延祐四明志在縣東北三十里又名達蓬¶
　　山上有巖髙四五丈巖上有三佛跡秦始皇東游¶
　　欲自此入蓬萊故名(周鍔游大蓬山詩靈山名大/蓬香水靄簷蔔龍祗乆覆䕶)¶
　　(雲物翳深谷拂衣向刼中神斧斫蒼玉至今天上/尊靈跡印金粟頗聞開士䜟飛錫隱巖麓坐令湖)¶
　　(海間香供走川陸巍巍䖍報地色相儼金屋緬想/舊巾缾猶能慰心目籃輿訪蓮社一笑欣自足撫)¶
　　(事動幽尋疇能念榮辱松爐裊孤烟餘/力付棋局更覺夢中身翛然百無欲)¶
<pb:KR2k0044_WYG_012-19b>¶
　香山　嘉靖寧波府志在縣東北三十里即大蓬山¶
　　支隴唐常寂大師建寺於此名智度今名香山寺¶
　　(范成大香山詩抖擻軒裳一閧塵任教空翠/滴烏巾老身已到藍輿上處處青山是故人)¶
　驃騎山　晏公類要在縣南二十里接會稽典錄云¶
　　漢世祖時張意為驃騎將軍其子齊方厯中書郎¶
　　曾隱於此山因名¶
　城門山　成化四明郡志在縣西南十五里上有宋¶
　　城門校尉會稽從事陳詠墓故名¶
<pb:KR2k0044_WYG_012-20a>¶
　朱墓山　成化四明郡志在縣西六十里宋台州刺¶
　　史朱䕫卜居此山因葬焉故名¶
　闞峰山　成化四明郡志在縣東北一十里吳太子¶
　　太傅闞澤居其下故名¶
　石柱山　慈谿縣志在縣東北二十里¶
　亶洲山　嘉靖寧波府志在縣東北三十五里¶
　塔山　延祐四明志在縣東南三里隂陽家謂之青¶
　　龍山¶
<pb:KR2k0044_WYG_012-20b>¶
　九峰山　慈谿縣志在縣東北六十里¶
　横山　嘉靖寧波府志在縣南十里¶
　獅子山　寧波府志在縣東南一十里¶
　赭山　嘉靖寧波府志在縣南十里土色赤絶頂有¶
　　龍湫¶
　大寶山　延祐四明志在縣西南二里隂陽家謂之¶
　　白虎山¶
　雙頂山　嘉靖寧波府志在縣西南七里¶
<pb:KR2k0044_WYG_012-21a>¶
　釣魚山　成化四明郡志在縣西南二十五里上有¶
　　釣臺相傳謝靈運常釣於此¶
　青木山　舊浙江通志在縣西南二十五里¶
　蘆山　成化四明郡志在縣西南二十五里推青擁¶
　　翠秀拔鶴洲鳬渚之上東南一峰名烏石尖上有¶
　　龍湫名烏石潭¶
　黄墓山　成化四明郡志在縣西南三十五里一名¶
　　覆船山山平坦狀如覆船相傳上有漢黄公墓¶
<pb:KR2k0044_WYG_012-21b>¶
　大隱山　成化四明郡志在縣南三十里晉虞喜常¶
　　隱於此三召不起遂名焉元豐九域志夏侯曾先¶
　　地志云大隱山口南入天台北峰為四明東足乃¶
　　謝康樂煉藥之所洞天福地記大隱山第六十三¶
　　福地在明州慈谿縣天寶觀¶
　戍溪山　延祐四明志在縣西南三十五里晉孫恩¶
　　盧循入㓂劉牢之禦之屯兵於此故以戍名¶
　東澄山　嘉靖寧波府志在縣西南三十五里江水¶
<pb:KR2k0044_WYG_012-22a>¶
　　映帶其左¶
　車廐山　名勝志在縣西南四十里會稽記云越王¶
　　句踐於此置廐停車秣馬遺跡猶存¶
　句餘山　嘉靖寧波府志在縣西南四十里句章之¶
　　西餘姚之東(山海經句餘之山無草木多金/玉郭璞曰山在餘姚南句章北)¶
　虎胛山(舊志胛/作脾悞)　延祐四明志在縣西三十里山形¶
　　聳踞如虎胛隋大業間常鑿山西南斷跡猶存¶
　鳳凰山　延祐四明志在縣西四十五里丈亭之上¶
<pb:KR2k0044_WYG_012-22b>¶
　　其形如鳳與龍山對峙(桂彥良鳳凰山詩鳳凰山/下路縈紆老衲幽棲雪滿)¶
　　(顱三十六池春水活/年來還有鳳雛無)¶
　三過山　輿地紀勝在縣南山勢孤峻臨江潮水縈¶
　　回舟人理棹雖一過猶三過焉¶
　石門山　嘉靖寧波府志在縣西南五十里上有峭¶
　　壁如門¶
　白巖山　嘉靖寧波府志在縣西南六十里山麓石¶
　　臺三層髙五丈其中虚擎如鼎足狀旁石間有膝¶
<pb:KR2k0044_WYG_012-23a>¶
　　印又有五指足跡苔蘚莫能蝕相傳昔有仙人以¶
　　肩正石臺中添一小石柱以支之因名鄉為石臺¶
　　鄉¶
　五馬山　慈谿縣志在縣西南六十里¶
　岡山　嘉靖寧波府志在縣西南六十里平曠深邃¶
　　地多異茗¶
　石魚山　名勝志在縣西五里又五里為石櫃山俱¶
　　以形似而名¶
<pb:KR2k0044_WYG_012-23b>¶
　雲山　慈谿縣志在縣西十五里¶
　仙雞山　成化四明郡志在縣西二十里旁有石雞¶
　抱子山　輿地紀勝在縣東南十里山勢宛轉盤泊¶
　　如龍蛇抱子之狀故名¶
　雨微山　延祐四明志在縣西五十里舊名龍山上¶
　　有雲氣即雨或云雨徵山¶
　漁溪山　成化四明郡志在縣西五十里石磯枕水¶
　　彷彿富春¶
<pb:KR2k0044_WYG_012-24a>¶
　夜飛山　延祐四明志在縣西四十五里相傳此山¶
　　自蜀中夜飛來蜀客識之¶
　太平山　嘉靖寧波府志在縣西六十里下有村與¶
　　湖皆名太平¶
　埋馬山　延祐四明志在縣西六十里夏侯曾先地¶
　　志云秦始皇游海至此馬斃埋之故名¶
　石塘山　嘉靖寧波府志在縣北四十五里¶
　五峰山　名勝志在縣西北三十五里山有五峰亭¶
<pb:KR2k0044_WYG_012-24b>¶
　　亭相峙其下兩崖屹立如門¶
　五磊山　延祐四明志在縣西北三十五里五峰累¶
　　累相比¶
　隱山　嘉靖寧波府志在縣西北六十里鄞令方軫¶
　　隱於此故名¶
　鳴鶴山　輿地紀勝在縣西北六十里昔有鶴棲於¶
　　此一旦飛鳴冲天而去今有鳴鶴鹽場即此¶
　浪港山　嘉靖寧波府志在縣西北七十里觀海衞¶
<pb:KR2k0044_WYG_012-25a>¶
　　城負焉¶
　瓜誓山　桑嶼山　箬嶴山　廟山　嘉靖寧波府¶
　　志俱縣西北七十里大海中¶
　向頭山　延祐四明志在縣西北八十里亦名西龍¶
　　尾東望伏龍山龍頭以東屬定海龍尾以西屬餘¶
　　姚二山捍潮其中漲塗漸與山相接古有海塘閘¶
　　柱屹然今為魚鹽之地¶
　大忌山　成化四明郡志在縣西北八十里下有暗¶
<pb:KR2k0044_WYG_012-25b>¶
　　石為舟航往來所忌嘉靖寧波府志舊在大海中¶
　　今近岸¶
　小忌山　成化四明郡志與大忌山對峙¶
　泥橫山　嘉靖寧波府志在縣西北一百里俗名掘¶
　　泥山在大海中今連大岸¶
　東向山　算嶴山　黄牛山　延祐四明志俱縣北¶
　　六十里¶
　雁門嶺　嘉靖寧波府志在縣東北四十里通龍山¶
<pb:KR2k0044_WYG_012-26a>¶
　　千户所¶
　長溪嶺　嘉靖寧波府志在縣西北六十五里溪行¶
　　可五六里許北通鳴鶴鄉¶
　石剌嶺　寧波府志在縣北一里石磴蟠紆迤邐接¶
　　縣治¶
　靈巖　天啟慈谿縣志在縣東北十五里石巖髙峻¶
　　俗呼為望海尖¶
　慈谿江　名勝志源自紹興餘姚之太平諸山至丈¶
<pb:KR2k0044_WYG_012-26b>¶
　　亭乃岐而為二大江由車廐歴西渡經府城之北¶
　　至大浹口入於海小江從東南貫縣城中由驄馬¶
　　橋出東郭一名管山江¶
　慈湖(一名普/濟湖)　嘉靖寧波府志在縣東北一里唐開¶
　　元間縣令房琯鑿廣袤一百五十畆因縣名曰慈¶
　　以吳太子太傅闞澤舊居呼為闞湖(至正四明續/志普濟湖在)¶
　　(縣東北一里吳太子太傅闞澤徳潤居之謂之徳/潤湖後因寶謨閣學士楊簡敬仲居之謂之慈湖)¶
　　(劉振之闞湖即事詩秋容到處好碧水湛清輝嶺/樹隂逾密湖雲濕不飛亭虚山易入野曠鵲忘歸)¶
<pb:KR2k0044_WYG_012-27a>¶
　　(户外塵雖滿那能上芰衣謹按楊敬仲以慈/湖自號非湖以敬仲所居始名至正志悞也)¶
　白洋湖　寧波府志與杜湖相連西界餘姚(詳見/水利)¶
　花嶼湖　至正四明續志在縣東南一十里古有塘¶
　　瀦水唐貞觀十年刺史任侗修築計一十七頃四¶
　　十餘畝湖中有小墅春花明媚多於衆山故名¶
　杜湖　嘉靖寧波府志在縣西北五十里唐刺史任¶
　　侗重加浚築宋慶厯初主簿周常築塘修閘(詳見/水利)¶
　西羅浦　天啟慈谿縣志在縣西南二十六里羅仲¶
<pb:KR2k0044_WYG_012-27b>¶
　　舒先生所居¶
　松浦　嘉靖寧波府志在縣西北五十里¶
　古窰浦　寧波府志在縣西北六十里¶
　鷄鳴浦　嘉靖寧波府志在縣西二十里¶
　黃家浦　嘉靖寧波府志在縣西南二十里¶
　慈溪　名勝志舊名大隱在縣西南三十里純德錄¶
　　漢董黯早孤事母惟謹母疾思大隱溪水遠莫時¶
　　至乃築室溪濵板輿就養疾瘳乃歸因名慈溪¶
<pb:KR2k0044_WYG_012-28a>¶
　文溪　嘉靖寧波府志在縣東十五里受衆山之水¶
　　(互見/鄞縣)¶
　漁溪　輿地紀勝在縣西四十五里清潭澈底鱗介¶
　　不潛¶
　永昌潭　四明龍薈在縣西南四十四里舊名廣澤¶
　　潭唐天寶二年常遣使至潭投金龍密以朱筆記¶
　　其左肋繼而雨降明皇目暏行雨龍左肋上有朱¶
　　畫及有大寶永昌四字遂賜宫名大寶潭名永昌¶
<pb:KR2k0044_WYG_012-28b>¶
　獅子潭　成化四明郡志在縣西南四十五里上有¶
　　石室三層髙數丈及獅子足跡仙人藥臼¶
　石人潭　成化四明郡志在縣西南三十五里¶
　¶
　¶
　¶
　¶
　浙江通志卷十三¶
