# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.562103
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百四十六
<pb:KR2k0044_WYG_145-1a>¶
欽定四庫全書¶
　浙江通志卷一百四十六¶
　名宦¶
　　召棠郇雨具載風詩蓋遺愛在民歴久而不能忘¶
　　也兩浙仕宦後先相望而樹德建功光昭竹帛者¶
　　正復指不勝屈凛遵¶
聖諭矢公矢慎逺稽近考不敢有善而失載尤不敢無¶
　　美而濫登至前代有以浙人仕浙者其政績具見¶
<pb:KR2k0044_WYG_145-1b>¶
　　人物門無庸複出志名宦¶
　　總轄¶
　周¶
　范蠡(史記越王句踐世家蠡事越王句踐苦身戮力/與句踐深謀二十餘年滅吳報會稽之恥北渡)¶
　　(兵於淮以臨齊晉號令中國以尊周室句踐以霸/蠡稱上將軍還反國蠡以為大名之下難以久居)¶
　　(乃乗舟浮海以行/自號鴟夷子皮)¶
　　(謹按史記索隐注蠡字少伯楚宛/三户人舊浙江通志作吳人非是)¶
　計然(史記貨殖𫝊越王句踐困于會稽之上乃用計/然計然曰知鬬則修備時用則知物二者形則)¶
<pb:KR2k0044_WYG_145-2a>¶
　　(萬貨之情可得而觀已平糶齊物闗市不乏治國/之道也論其有餘不足則知貴賤貴上極則反賤)¶
　　(賤下極則反貴貴出如糞土賤取如珠玉財幣欲/其行如流水修之十年國富厚賂戰士赴矢石如)¶
　　(渇得飲遂報强吳觀兵中國注徐廣/曰計然葵邱濮上人姓辛氏字文子)¶
　秦¶
　王翦(史記本傳平陽東鄉人少好兵事秦始皇乘勝/畧定荆地城邑因南征百越之君始皇二十六)¶
　　(年盡并天下/王氏功為多)¶
　　(謹按秦始皇本紀二十五年翦遂定荆江南地降/越君置會稽郡於浙有平定功當入名宦後灌嬰)¶
　　(倣/此)¶
<pb:KR2k0044_WYG_145-2b>¶
　漢¶
　灌嬰(漢書本傳睢陽販繒者也髙祖為漢王嬰以御/史大夫將車騎别追項籍渡江定吳會稽郡漢)¶
　　(王即帝位剖符食潁隂/二千五百戸諡懿侯)¶
　魏相(漢書本傳字弱翁濟隂定陶人舉賢良以對䇿/髙第為茂陵令遷揚州刺史考按郡國守相多)¶
　　(所貶退丙吉與相書曰朝廷已深知弱翁治行方/且大用矣願少慎事自重藏器于身相心善其言)¶
　　(為霽威嚴居部二嵗徵為諫大/夫宣帝即位為丞相封髙平侯)¶
　　(謹按漢之揚州刺史及東漢初之揚州牧皆統轄/浙郡者也如魏相鮑永諸人舊浙江通志皆失載)¶
　　(今補/録焉)¶
<pb:KR2k0044_WYG_145-3a>¶
　黄霸(漢書本傳字次公淮陽陽夏人舉賢良為揚州/刺史三嵗宣帝下詔曰制詔御史其以賢良髙)¶
　　(第揚州刺史霸為潁川太守霸以外寛内明得吏/民心治為天下第一五鳳三年代丙吉為丞相封)¶
　　(建成侯自漢興言/治民吏以霸為首)¶
　何武(漢書本傳字君公蜀郡郫縣人舉賢良方正徵/對策拜為諫大夫遷揚州刺史所舉奏二千石)¶
　　(長吏必先露章服罪者為虧除免之而已不服極/法奏之抵罪其餘賢不肖敬之如一是以郡國各)¶
　　(重其守相州中清平行部必先即學官見諸生試/其誦論問以得失然後入𫝊舍出記問墾田頃畝)¶
　　(五穀美惡已乃見二千石以為常為刺史五嵗入/為丞相司直綏和元年為御史大夫更為大司空)¶
　　(封汜/鄉侯)¶
<pb:KR2k0044_WYG_145-3b>¶
　鮑永(後漢書本傳字君長上黨屯留人光武即位遷/揚州牧時南土尚多㓂暴永以吏人痍傷之後)¶
　　(乃緩其衘轡示誅强横而鎮撫/其餘百姓安之後為兖州牧)¶
　張禹(後漢書本傳字伯達趙國襄國人舉孝亷建初/中拜揚州刺史當過江行部中土民皆以江有)¶
　　(子胥之神難于濟涉禹將渡吏固請不聴厲言曰/子胥如有靈知吾志在理察枉訟豈危我哉遂鼓)¶
　　(楫而過厯行郡邑深幽之處莫不畢到親録囚徒/多所明舉吏民希見使者民懐喜恱怨德美惡莫)¶
　　(不自歸焉入為/大司農拜太尉)¶
　馮緄(後漢書本傳字鴻卿巴郡宕渠人舉孝亷順帝/以緄持節督揚州諸郡軍事與中郎將滕撫擊)¶
　　(破羣賊後為/廷尉卒于官)¶
<pb:KR2k0044_WYG_145-4a>¶
　劉祐(後漢書本傳字伯祖中山安國人舉孝亷為揚/州刺史時會稽太守梁旻大將軍冀之從弟也)¶
　　(祐舉奏其罪旻坐/徵遷祐河東太守)¶
　臧旻(後漢書臧洪𫝊洪廣陵射陽人父旻有幹事才/熹平元年會稽妖賊許昭起兵句章自稱大將)¶
　　(軍攻破城邑衆以萬數拜旻揚州刺史旻率丹陽/太守陳夤擊昭破之昭遂復更屯結大為人患旻)¶
　　(等進兵連戰三年破平之/獲昭父子斬首數千級)¶
　三國吳¶
　蔣欽(吳志本傳字公奕九江夀春人孫䇿東渡拜别/部司馬遷西部都尉會稽冶賊吕合秦狼等為)¶
　　(亂欽將兵討擊遂擒合狼/五縣平定徙討越中郎將)¶
<pb:KR2k0044_WYG_145-4b>¶
　吕岱(吳志本傳字定公廣陵海陵人孫權召署録事/出補餘姚長召募精健得千餘人會稽東冶五)¶
　　(縣賊吕合秦狼等為亂以岱為督軍校尉與將軍/蔣欽等將兵討之遂擒合狼五縣平定拜昭信中)¶
　　(郎將嘉禾四年廬陵賊李桓路合會稽東冶賊隨/春南海賊羅厲等一時並起權復召岱督劉纂唐)¶
　　(咨等分部討擊春首降岱/拜春偏將軍使領其衆)¶
　晉¶
　周筵(晉書周處傳處義興陽羡人子札札兄子筵卓/犖有才幹拜吳興太守遷太子右衛率王敦作)¶
　　(難加冠軍將軍都督會稽吳興義興晉陵東陽軍/事率水軍三千人討沈充未發聞其叔札開城納)¶
　　(敦憤咤慷慨形/于辭色尋遇害)¶
<pb:KR2k0044_WYG_145-5a>¶
　王舒(晉書本傳字處明瑯琊臨沂人丞相導之從弟/成帝時授撫軍將軍會稽内史在郡二年而蘇)¶
　　(峻作逆假節都督行揚州刺史事庾冰奔舒舒率/衆俱渡浙江顧衆顧颺等起義軍以應舒吳興太)¶
　　(守虞潭率所領屯烏苞亭不敢進舒遣子允之以/精鋭三千邀賊于武康破之時臨海新安諸山縣)¶
　　(並應賊舒分兵討之陶侃立行臺上舒監浙江東/五郡軍事賊平以功封彭澤縣侯卒贈車騎大將)¶
　　(軍儀同三/司諡曰穆)¶
　顧衆(晉書本傳字長始吳郡吳人成帝時為義興太/守蘇峻反衆還吳潛圖義舉時吳國内史庾冰)¶
　　(奔于會稽峻以蔡謨代之前陵江將軍張悊為峻/收兵于吳衆遣人喻悊悊從之衆遣郎中徐機告)¶
　　(謨謨檄衆為本國督䕶會稽内史王舒吳興内史/虞潭並檄衆為五郡大督䕶統諸義軍潭遣將姚)¶
<pb:KR2k0044_WYG_145-5b>¶
　　(休為衆前鋒與賊戰没衆還守紫壁時賊黨方鋭/人咸勸衆過浙江衆曰不然今保固紫壁可得全)¶
　　(錢唐以南五縣若越他境便為寓軍控引無所非/長計也臨平人范明亦謂衆曰此地險要可以制)¶
　　(冦不可委也衆乃版明為叅軍復進討賊峻/平論功封鄱陽縣伯卒贈光禄大夫諡曰靖)¶
　蔡謨(晉書本傳字道明陳留考城人舉秀才元帝辟/為掾轉叅軍後為中書侍郎厯義興太守遷侍)¶
　　(中蘇峻搆逆吳國内史庾冰出奔會稽乃以謨為/吳國内史謨既至與張闓顧衆顧颺等共起義兵)¶
　　(迎冰還郡峻平復為侍中賜爵濟陽男康帝即位/代殷浩為揚州刺史卒贈侍中司空諡曰文穆)¶
　何充(晉書本傳字次道廬江灊人成帝時拜散騎常/侍出為東陽太守除建威將軍會稽内史在郡)¶
　　(甚有德政薦徵士虞喜㧞郡人謝奉魏顗等以/為佐吏後去郡除丹陽尹建元初領揚州刺史)¶
<pb:KR2k0044_WYG_145-6a>¶
　王述(晉書本傳字懷祖太原晉陽人少襲父爵出補/臨海太守遷建威將軍會稽内史蒞政清肅終)¶
　　(日無事代殷浩/為揚州刺史)¶
　郄愔(晉書郄鑒傳鍳髙平金鄉人子愔字方囘為臨/海太守在郡復㳺頗稱簡黙簡文帝輔政徵為)¶
　　(光禄大夫除太常深抱沖退樂補逺郡出為會稽/内史桓温遷愔都督徐兖青幽揚州諸軍事轉會)¶
　　(稽内史簡文帝踐阼加都督浙江軍五郡軍事以/年老乞骸骨因居會稽徵拜司空詔書優美敦奬)¶
　　(慇懃固/辭不起)¶
　王薈(晉書王導傳導子薈字敬文少厯清宦除吏部/郎侍中吳國内史時年饑粟貴人多餓死薈以)¶
　　(私米作饘粥以飼餓者所濟活甚衆徴拜尚書領/中䕶軍復為吳國内史轉督浙江東五郡左將軍)¶
<pb:KR2k0044_WYG_145-6b>¶
　　(會稽内史加散騎常侍/  按薈瑯琊臨沂人)¶
　劉牢之(晉書本傳字道堅彭城人孫恩陷會稽牢之/遣將桓寶率師救三吳復遣子敬宣為寳後)¶
　　(繼率衆東討至吳與衛將軍謝琰擊賊屢勝徑臨/浙江進拜前將軍都督吳郡諸軍事時謝琰屯烏)¶
　　(程遣司馬髙素助牢之牢之率衆軍濟浙江恩懼/逃于海牢之還鎮恩復入會稽牢之進號鎮北將)¶
　　(軍都督會稽五郡率衆東征屯上虞/分軍戌諸縣及恩死牢之威名轉振)¶
　南北朝¶
　蔡興宗(宋書本傳世祖時為臨海東陽太守遷會稽/太守加都督會稽東陽新安永嘉臨海五郡)¶
　　(諸軍事會稽多諸豪右又幸臣近習叅半宫省封/畧山湖妨民害治興宗皆以法繩之會土全實民)¶
<pb:KR2k0044_WYG_145-7a>¶
　　(物殷阜王公妃主邸舍相望大為民患子息滋長/督責無窮興宗悉啟罷省乂陳原諸逋負解遣雜)¶
　　(役並見從三吳舊有鄉射禮久不復修興宗行之/禮儀甚整尋任荆州刺史封樂安縣伯  按興宗)¶
　　(濟陽考城/人廓子)¶
　蕭子良(南史本傳字雲英武帝第二子宋昇明三年/為會稽太守都督五郡封聞喜公子良敦義)¶
　　(愛古郡人朱百年有至行朱卒賜其妻米百斛蠲/一人給其薪夏禹廟盛有禱祀子良曰禹泣辜表)¶
　　(仁菲食旌約服玩果粽足以致誠使嵗獻扇簟而/已時有山隂人孔平詣子良訟嫂市米負錢不還)¶
　　(子良歎曰昔髙文通與寡嫂訟田義異于此/乃賜米錢以償平武帝即位封竟陵郡王)¶
　蕭映(南史本傳字宣光髙帝第三子仕宋位給事黄/門侍郎南兖州刺史髙帝踐阼改都督揚州刺)¶
<pb:KR2k0044_WYG_145-7b>¶
　　(史莅事聰敏府州曹局皆重足以奉/禁令永明元年為侍中驃騎將軍)¶
　蕭景(南史本傳字子照梁武帝從父弟也仕齊為永/寜令政為百城最永嘉太守范述曾居郡號稱)¶
　　(亷平雅服景為政乃榜郡門曰諸縣有疑滯者可/就永寜令決以疾去官永嘉人胡仲宣等千人詣)¶
　　(闕表請景為郡武帝踐阼封吳平縣侯天監十五/年詔景為安右將軍監揚州置佐史在州尤稱明)¶
　　(斷符教嚴整有田舍老姥訴得符還至縣縣吏未/即發姥語曰蕭監州符如火汝手何敢留之其為)¶
　　(人所畏/敬如此)¶
　程靈洗(陳書本傳字元滌新安海寜人以勇力聞梁/末侯景據有新安湘西侯蕭𨼆奔靈洗靈洗)¶
　　(奉以主盟劉神茂自東陽建義靈洗與神茂相應/元帝授持節通直散騎常侍都督新安郡諸軍事)¶
<pb:KR2k0044_WYG_145-8a>¶
　　(景敗進軍建德擒賊帥率所部下揚州助王僧辯/鎮防遷吳興太守陳紹㤗元年授信武將軍封遂)¶
　　(安縣/侯)¶
　賀若弼(隋書本傳字輔伯河陽雒陽人髙祖拜弼為/吳州總管委以平陳之事開皇九年大舉伐)¶
　　(陳以弼為行軍總管平陳後帝勞之曰克/定三吳卿之功也加上柱國封宋國公)¶
　楊素(隋書本傳字處道𢎞農華隂人為行軍總管浙/江賊帥髙智慧自號東揚州刺史船艦千艘屯)¶
　　(據要害兵甚勁素擊之自旦至申苦戰而破智慧/逃入海素躡之從餘姚泛海趣永嘉智慧來拒戰)¶
　　(素擊走之擒獲數千人賊帥汪文進據東陽進討/悉平之又破永嘉賊帥沈孝徹于是步道向天台)¶
　　(指臨海郡逐捕遺逸冦前後百餘戰智慧遁守閩/越詔令馳𫝊入朝素以餘賊未殄恐為後患又自)¶
<pb:KR2k0044_WYG_145-8b>¶
　　(請行乃下詔任以大兵總為元帥素復乗傳至會/稽汎海追捕執智慧斬于泉州自餘支黨悉来降)¶
　　(附江南/大定)¶
　來䕶兒(隋書本傳字崇善江都人平陳之役有功進/位上開府從楊素擊髙智慧于浙江而賊據)¶
　　(岸為營周亘百餘里船艦被江鼓譟而進素令䕶/兒率數百輕艓徑登江岸直掩其營破之智慧窮)¶
　　(蹙遁走進/位大將軍)¶
　　(謹按舊浙江通志名宦總部自周至隋共一十六/人重加考訂陳惲當入杭州嚴州祠祀志髙史君)¶
　　(當入嘉興陸慧曉當入紹興劉裕即宋武帝不當/列于名宦江子一慕容三藏並無政績孫韶係孫)¶
　　(䇿之屬籍及沈懷文周文育俱浙江人當入/人物志兹從諸史舊志採録凡三十一人)¶
<pb:KR2k0044_WYG_145-9a>¶
　唐¶
　李大亮(唐書本傳京兆涇陽人大亮有文武才畧髙/祖擢越州都督貞觀八年為劍南道巡省大)¶
　　(使性忠謹外若不能言而内剛烈不可干以/非義在越州冩書數百卷及去留都督署)¶
　龎玉(萬厯紹興府志京兆涇陽人魁梧有力明軍法/仕隋為監門直閣率萬騎降髙祖以隋舊臣禮)¶
　　(之授領軍武衛二大將軍加越州都督威望甚著/盗不敢入境卒贈幽州都督工部尚書越人思其)¶
　　(遺澤祠為/城隍之神)¶
　狄仁傑(唐書本傳字懷英并州太原人髙宗時拜冬/官侍郎持節江南巡撫使吳楚俗多滛祠仁)¶
　　(傑一禁止凡毁千七百房止留夏禹吳太伯季札/伍員四祠而已轉文昌左丞中宗贈司空封梁國)¶
<pb:KR2k0044_WYG_145-9b>¶
　　(公/)¶
　李濬(舊唐書良吏傳濬隴西人開元初置諸道按察/使盛選能吏以濬為江南東道按察使封真源)¶
　　(縣子濬誠信待物稱為良吏去/職有遺愛贈戸部尚書諡曰成)¶
　齊澣(嘉靖浙江通志字洗心定州義豐人開元二十/六年為江南東道採訪使先是廢鄞州為鄮縣)¶
　　(隸越州澣始奏請復為州以境内有四明山故號/為明州招集流民五百户安輯之天寶初召為太)¶
　　(子詹/事)¶
　劉晏(唐書本傳字士安曹州南華人天寶末拜度支/郎中兼侍御史領江淮租庸事晏至吳郡而永)¶
　　(王璘反採訪使李希言假晏守餘杭晏因發義兵/堅壁王聞晏有備遂自晉陵西走終不言功代宗)¶
<pb:KR2k0044_WYG_145-10a>¶
　　(時拜御史大夫領江淮轉運使移書元載陳四利/四病載以漕事委晏晏盡其才嵗輸至天子勞曰)¶
　　(卿朕酇侯也凡嵗致四十萬斛初晏分置諸道租/庸使慎簡臺閣士専之皆新進鋭敏盡當時之選)¶
　　(趣督倚辦/故能成功)¶
　王栖曜(舊唐書本傳濮州濮陽人上元元年王嶼為/浙東節度使奏為馬軍兵馬使廣德中衮晁)¶
　　(亂台州盡有浙江之地御史中丞袁傪東討奏栖/曜為偏將連日十餘戰生擒袁晁收復郡邑授浙)¶
　　(江都知/兵馬使)¶
　李栖筠(唐書本傳字貞一世為趙人舉進士代宗時/平盧行軍司馬許杲恃功擅留上元有窺江)¶
　　(吴意拜栖筠浙西都團練觀察使圖之栖筠至張/設武備遣辨士厚齎金幣抵呆軍賞勞使士歆愛)¶
<pb:KR2k0044_WYG_145-10b>¶
　　(奪其謀杲懼悉衆渡江乂増學廬表宿儒河南褚/沖吳何員等超拜學官為之師身執經問義逺邇)¶
　　(趨慕至徒數百人又奏部豪姓多徙貫京兆河南/規脱徭科請量産出賦以杜姦謀詔可尋拜御史)¶
　　(大/夫)¶
　韓滉(舊唐書本傳字太沖京兆長安人大厯十二年/拜浙江東西都團練觀察使尋加鎮海軍節度)¶
　　(使滉安輯百姓均其租税未及踰年境内稱理涇/師之亂滉以兵三千人臨金山江南兩浙轉輸粟)¶
　　(帛府無虚月朝廷賴焉興元二年特封晉國公上/以滉浙江東節度素著威名加江淮轉運使尋加)¶
　　(度支諸道轉/運鹽鐵等使)¶
　李若初(冊府元龜趙郡人貞元中為浙西觀察使善/於吏道時錢少貨輕州縣禁錢不出境商賈)¶
<pb:KR2k0044_WYG_145-11a>¶
　　(不通若初始奏縱錢以起萬貨詔/可而性剛嚴强力東下吏人畏服)¶
　皇甫政(嘉泰會稽志貞元三年自權知宣州刺史授/浙東觀察使紹興府志政在鎮十年多惠蹟)¶
　　(修治水利開鑿玉山朱儲二/斗門以時蓄洩民甚德之)¶
　王緯(唐書本傳字文卿并州太原人德宗進緯給事/中浙西觀察使缺宰相李泌擬緯帝曰黄門要)¶
　　(地獨不留議事耶對曰浙西賊入尤劇緯清而忠/能惠養民故請遣之制可初州縣有韓滉時罰錢)¶
　　(未入者十八萬緡府吏請裒為進奉緯上疏願蠲/以紓民詔聴之貞元十年加御史大夫兼諸道鹽)¶
　　(鐵轉/運使)¶
　裴肅(舊唐書裴休傳休河南濟源人父肅貞元中越/州刺史浙東團練觀察等使時山賊栗鍠誘山)¶
<pb:KR2k0044_WYG_145-11b>¶
　　(越為亂陷浙東郡縣肅帥台州兵討平之/因紀其事號平戎記上之德宗嘉賞焉)¶
　閻濟美(舊唐書良吏傳濟美登進士第貞元末自婺/州刺史為浙西觀察使以簡澹為理常賦之)¶
　　(外不知其他入/拜右散騎常侍)¶
　薛戎(舊唐書本傳字元夫河中寶鼎人閻濟美為福/建觀察使奏充副使又隨濟美移鎮浙東累改)¶
　　(衢湖常三州刺史遷浙東觀察使所莅皆以政績/聞檢身處約不務虚名俸入之餘散于宗族身殁)¶
　　(之後人無譏焉唐書本傳所部州觸酒/禁者死橘未貢先鬻者死戎弛其禁)¶
　楊於陵(唐書本傳字達夫𢎞農人貞元末進浙東觀/察使越人饑請出米三十萬石撫贍貧民政)¶
　　(聲流聞入為京兆尹/以尚書左僕射致仕)¶
<pb:KR2k0044_WYG_145-12a>¶
　李遜(舊唐書本傳字友道趙郡人元和初為衢州刺/史以政績殊尤遷越州刺史兼御史大夫浙東)¶
　　(都團練觀察使先是貞元初皇甫政鎮浙東福建/兵亂逐觀察使吳詵政以所鎮實壓閩境請權益)¶
　　(兵三千俟賊平而罷賊平三十年而所益仍舊遜/視事數日舉奏停之遜為政以均一貧富扶弱抑)¶
　　(强為已任故所至稱理長慶/元年進位檢校吏部尚書)¶
　孟簡(嘉靖浙江通志字幾道德州平昌人舉進士為/睦州刺史元和中進浙東觀察使于山隂縣北)¶
　　(開新河又于縣西北開運道/塘與韓愈友善以文學名)¶
　竇易直(唐書本傳字宗元京兆始平人元和中為浙/西觀察使長慶二年江淮旱漕物淹積不能)¶
　　(前部將王國清指漕貨激衆謀亂易直知之械國/清送獄其黨數千羣讙入獄簒取之欲大剽易直)¶
<pb:KR2k0044_WYG_145-12b>¶
　　(登樓令曰能誅亂者一級賞千萬衆喜反縳為亂/者三百餘人易直悉斬之入為户部侍郎同平章)¶
　　(事諡/恭恵)¶
　薛苹(舊唐書良吏傳河東寶鼎人遷浙江東道觀察/使以理行遷浙江西道觀察使廉風俗守法度)¶
　　(人甚安之理身儉薄常衣緑袍十餘年不易/因加賜朱紱然後解去除左散騎常侍致仕)¶
　元稹(白居易元君墓誌字㣲之河南人穆宗時拜浙/東觀察使先是明州嵗進海物其程日馳百里)¶
　　(稹至郡奏罷之辨沃瘠察貧富均勞逸以完税籍/冬築陂塘春貯雨水夏溉旱苗農人賴之無餓殍)¶
　　(會稽山水竒秀所辟幕職皆當時文士鏡湖秦望/之㳺諷詠詩什動盈卷帙副使竇鞏與之酬唱最)¶
　　(多至今稱蘭亭絶唱在越八載政成課/髙加檢校禮部尚書入為尚書左丞)¶
<pb:KR2k0044_WYG_145-13a>¶
　陸亘(唐書本傳字景山蘇州吳人浙東觀察使文明/嚴重以善政稱温州瀕海經賊亂奪官吏半禄)¶
　　(代民租後相沿更以為奸亘還/官全廪繩贓罪吏畏而賴之)¶
　崔郾(舊唐書本傳字廣畧清河武城人舉進士敬宗/時浙江西道都團練觀察使用寛政安疲人清)¶
　　(簡少事財用有餘卒/贈吏部尚書諡曰德)¶
　丁公著(唐書本傳字平子蘇州吳人舉明經髙第穆/宗授浙西觀察使徙為河南尹治以清靜聞)¶
　　(長慶中浙中災厲拜觀察使詔賜米/七萬斛使賑饑民久之入為太常卿)¶
　李德裕(舊唐書本傳字文饒趙郡人穆宗即位召入/翰林充學士後為浙西觀察使儉于自奉留)¶
　　(州所得盡以贍軍俗信巫祝惑鬼怪冇父母兄弟/厲疾者舉室棄之而去德裕擇鄉人之有識者諭)¶
<pb:KR2k0044_WYG_145-13b>¶
　　(之以言繩之以法弊風頓革屬郡祠廟按方志前/代名臣賢后則祠之除滛祠一千一十所人樂其)¶
　　(政敬宗即位詔浙西造銀盝子粧具二十事進内/又詔進可幅盤絛繚綾一千匹徳裕具論奏罷優)¶
　　(詔報之德裕身居㢘鎮傾心王室遣使獻丹扆箴/宵衣正服罷獻納誨辯邪防㣲六首帝手詔答焉)¶
　　(文宗即位加儉校禮部尚書德裕在浙西八年雖/逺闕廷每上章言事文宗素知忠藎採朝論徵之)¶
　　(太和八年改鎮海軍節度蘇常杭潤觀察等使九/年授太子賔客分司明年復浙西觀察使凡三鎮)¶
　　(浙西前後十餘年武宗即/位授門下侍郎同平章事)¶
　敬晦(唐書本傳字日彰河中河東人進士及第大中/中浙西觀察使時南方連饉有詔弛榷酒茗官)¶
　　(用告□晦處身儉勤貲/力遂充徙兖海節度使)¶
<pb:KR2k0044_WYG_145-14a>¶
　王式(唐書本傳太原人大中中劇賊裘甫亂明越觀/察使鄭祗德不能討宰相選式往代懿宗問方)¶
　　(畧對曰苐假臣兵寇不足平也詔益許滑淮南兵/式發自光福里第麾幟皆東靡獵獵有聲喜曰是)¶
　　(謂得天時矣聞賊用騎兵乃閲所部得土畨囘鶻/遷𨽻數百發龍陂監牧馬起用之集土團諸兒為)¶
　　(鄉導擒甫斬之加檢校右散騎常侍餘姚民徐澤/専魚鹽之利慈谿人陳瑊冐名仕至縣令皆豪縱)¶
　　(不能制式曰甫竊發不足畏若澤瑊乃巨猾也/窮治其姦皆榜死咸通三年徙武寜節度使)¶
　王龜(册府元龜字大年太原人咸通中為浙東觀察/使凡天下有倉庫羡餘皆隸于本州名曰賞設)¶
　　(庫以備地主之費龜則有給于公者給之或逰客/故人皆以已俸奉之初龜為同州刺史有恵政浙)¶
　　(人聞其至懽迎焉/卒贈工部尚書)¶
<pb:KR2k0044_WYG_145-14b>¶
　裴璩(嘉靖浙江通志絳州聞喜人乾符四年為浙江/鎮海節度使值浙西狼山鎮遏使王郢作亂璩)¶
　　(宻招其黨朱實降之散其徒六七千人郢奔明州/五年曹師雄冦湖州璩遣兵擊破之官至太子太)¶
　　(師/)¶
　　(謹按舊通志名宦總部唐代一十八人重加考訂/汪華當入祠祀李緯當入衢州趙𨼆政績未善而)¶
　　(洪經綸臣于朱泚劉巨容髙駢在藩鎮中尤稱悖/逆特為刪去又于唐書中補採一十五人共得二)¶
　　(十九人蓋髙宗時之江南道𤣥宗時之江南東道/肅宗代宗時之江淮轉運使浙江固在統轄内也)¶
　五代¶
　元德昭(吳越備史字明逺撫州南城人姓危氏武肅/更曰元起家鎮東軍節度巡官錢塘縣令累)¶
<pb:KR2k0044_WYG_145-15a>¶
　　(授睦州軍事判官知台州新亭監文穆襲國遂掌/文翰忠獻王時南閩用師凡兵機細務悉以委之)¶
　　(尋拜丞相德昭厚重多謀臨事不撓每屬嚴警議/者盈庭德昭至則他論皆息軍中有不識理者徳)¶
　　(昭以事諭之/無不聴服)¶
　饒景(十國春秋青州淄水人唐廣明時杭州建八都/景為唐山都將事武肅王為鎮海軍紫溪鎮遏)¶
　　(使累有/防禦功)¶
　郭師從(嘉靖浙江通志合肥人仕吳越為浙東馬步/都虞候從文穆王瓘破廣德征無錫皆有功)¶
　　(累遷浙西營田副使忠獻王/時以累勲拜同參相府事)¶
　　(謹按舊通志名宦總部五代共八人重加考訂黄/晟曹信曹仲達俱係浙人當入人物林鼎不當入)¶
<pb:KR2k0044_WYG_145-15b>¶
　　(名宦皮光業沈崧均無在任政/績可考故删去外増饒景一人)¶
　宋¶
　范旻(宋史本傳字貴參大名宗城人太平興國初錢/俶獻地以旻權知兩浙諸州軍事旻上言俶在)¶
　　(國日徭賦繁苛凡薪粒蔬果箕帚之屬/悉收算欲盡釋不取以蠲其弊從之)¶
　楊克讓(宋史本傳字慶孫同州馮翊人太平興國初/為兩浙西南路轉運使居官亷謹幹局有聲)¶
　　(每視事自旦至暮或通夕斷決/如流無有凝滯當時稱為能吏)¶
　翟守素(宋史本傳濟州任城人太平興國三年錢俶/獻浙右之地詔守素為兩浙諸州兵馬都監)¶
　　(安撫諸郡人心甚悦即以知杭州守素性謹慎寛/仁容衆凡斷大辟獄雖罪狀明白仍徧詢僚宷僉)¶
<pb:KR2k0044_WYG_145-16a>¶
　　(同而後決屬吏有過不面折必因公宴/援住事之相類者言其獲咎以微警之)¶
　周渭(宋史本傳字得臣昭州恭城人建隆初上書言/時務召試賜同進士出身太平興國中進殿中)¶
　　(侍御史改兩浙東路轉運使厯彰信軍節度副使/咸平二年真宗聞其清節召還卒貧不克葬賜賻)¶
　　(錢十/萬)¶
　樂史(嘉靖浙江通志字子正撫州宜黄人南唐進士/宋太宗時復登甲科累官兩浙巡撫使釋逋負)¶
　　(賑饑民著有太/平寰宇記諸書)¶
　李若拙(宋史本傳字藏用京兆萬年人舉進士淳化/二年為兩浙轉運使質狀魁偉尚氣有幹才)¶
　楊允恭(宋史本傳漢州綿竹人太宗時命督江南水/運以功轉江淮兩浙都大發運擘畫茶鹽捕)¶
<pb:KR2k0044_WYG_145-16b>¶
　　(賊事先是三路轉運使各領其職或廪庾多積而/軍士舟楫不給惟以官錢僱丁男挽舟土人憚其)¶
　　(役以是嵗上供米三百萬允恭盡籍三路舟卒與/所運物數令諸州擇牙吏悉集允恭乃辦數授之)¶
　　(江浙所運止于淮泗由淮泗輸京師行之一嵗上/供者六百萬咸平初命允恭為荆湖江浙都巡檢)¶
　　(使/)¶
　夏侯嶠(王惟儉宋史記字峻極鉅野人太平興國進/士咸平二年秋江浙饑命為江南巡撫使所)¶
　　(過疏理刑訟存問耆老務從寛簡人以為/便使還采病民二十餘事上之亟詔釐革)¶
　劉師道(宋史本傳字損之一字宗聖開封東明人雍/熙進士咸平三年為淮南江浙荆湖發運使)¶
　　(敏于吏事所至/有聲吏民畏愛)¶
<pb:KR2k0044_WYG_145-17a>¶
　孫冕(嘉靖浙江通志字伯純新淦人雍熙進士咸平/中為兩浙轉運使治獄不濫斷訟如神弛張在)¶
　　(已無所吐茹吏/畏而民愛之)¶
　任中正(東都事畧字慶之曹州濟隂人舉進士真宗/時擢兩浙轉運使民饑中正發官廪以賑之)¶
　　(累遷兵部尚/書諡康懿)¶
　李防(宋史本傳字智周大名内黄人舉進士累遷秘/書丞二浙民饑建言逃户田宜即召人耕種使)¶
　　(人不敗輕去甽畝而官賦常在又請京師置折中/倉聴人入粟以江浙荆湖物償之景徳初江南旱)¶
　　(與張知白分東西路安撫上言秦羲嘗增江淮兩/浙荆湖榷酟錢民頗煩擾詔悉罷之遂為江南轉)¶
　　(運累遷兵部郎/中擢諫議大夫)¶
<pb:KR2k0044_WYG_145-17b>¶
　曹克明(宋史本傳字堯卿為温台等七州都巡檢使/景德中改供備庫副使知邕州代還真宗問)¶
　　(南方事對稱㫖遷江淮兩浙都大提舉捉賊克明/使人捕賊輒出私錢資之以故人人盡力視賊中)¶
　　(趫勇者釋縳使還捕/其黨前後獲千餘人)¶
　陳堯佐(東都事畧字希元閬州閬中人舉進士為兩/浙轉運使錢塘江隄以竹籠石而潮齧之不)¶
　　(數嵗輒壞而復理堯佐議實薪土以易之或言其/不可後隄久不成仍用薪土景祐四年拜同中書)¶
　　(平章事/諡文惠)¶
　韓億(張方平韓億傳字宗魏真定靈夀人咸平進士/除殿中侍御史淮浙饑命億安撫所至先察吏)¶
　　(治宣布慈惠救荒之政畢/舉景祐二年授參知政事)¶
<pb:KR2k0044_WYG_145-18a>¶
　孫長卿(宋史本傳字次公揚州人天禧中官浙江荆/淮發運使嵗漕米至八百萬或疑其多長卿)¶
　　(曰吾非欲事羡贏以備饑嵗爾轉兵部侍郎長/卿長于政事為能臣性潔亷不以一毫取諸人)¶
　張傅(宋史本傳字巖卿毫州人進士第累遷兩浙轉/運使强力治事審覈簿書勾擿奸𨼆州縣憚之)¶
　　(傅曰奚為我憚哉吾所以事事致察者正所以愛/州縣也吏不敢慢則州縣不復犯法矣後以工部)¶
　　(侍郎/致仕)¶
　鍾離瑾(宋史本傳字公瑜廬州合肥人舉進士提㸃/兩浙刑獄衢州饑聚餓者食之頗廢農作請)¶
　　(發米二萬斛賑給家母過/一斛遷尚舊刑部郎中)¶
　王琪(宋史本傳字君玉成都華陽人起進士厯兩浙/淮南轉運使入判太常寺出知杭州以禮部侍)¶
<pb:KR2k0044_WYG_145-18b>¶
　　(郎致仕琪性孤介不與時合數臨東南名鎮政尚/簡靜毎疾俗吏飾厨𫝊以沽名譽故待賔客頗闊)¶
　　(畧間造罪語起/謗終不自恤)¶
　段少連(宋史本傳字希逸開封人權杭州觀察判官/後為兩浙轉運副使舊使者所至郡縣索簿)¶
　　(書不暇殫閲往往委之吏胥吏胥持以為貨少連/命郡縣上簿書悉緘識遇事閒指取一二自閲擿)¶
　　(其非是者按之餘不及閲者全緘識以還由是吏/不能為奸部吏有過召語曰聞子所為若此有之)¶
　　(乎有當告我容汝自新茍以為無吾不使善人被/謗即為汝辨明矣吏不敢欺皆以實對秀州獄死)¶
　　(無罪人時少連在杭吏畏恐聚謀偽為死者服罪/欵未及綴屬少連已挐舟入城訊獄吏具服請罪)¶
　　(以為神明徙使淮/南兼發運司事)¶
<pb:KR2k0044_WYG_145-19a>¶
　張夏(七脩類藁字伯起雍邱人太宗朝進士景祐中/出為兩浙運使杭州江岸率多薪土潮水衝激)¶
　　(不過三嵗輒壤夏令作石堤一十二里以/防江潮既成杭民德之慶厯中立廟堤上)¶
　田瑜(宋史本傳字忠資河南夀安人舉進士慶厯中/為兩浙轉運按察使杭州龍山堤嵗決水冐民)¶
　　(居輒賦芻塞之瑜與民約每芻十束更輸石一尺/率五嵗得石百萬為石堤堤固而嵗不調民仕至)¶
　　(龍圖閣/直學士)¶
　孫瑜(宋史本傳字叔禮博平人為兩浙轉運使先是/郡縣倉庾以斗斛大小為奸瑜奏均其制黜吏)¶
　　(之亡狀者民大喜有言其變新器非便下遷知曹/州尋有言瑜所作量法均一誠便者乃還其元資)¶
　　(累官工/部侍郎)¶
<pb:KR2k0044_WYG_145-19b>¶
　葉清臣(宋史本傳字道卿蘇州長洲人天聖進士知/秀州累遷兩浙轉運副使太湖有民田豪右)¶
　　(據上游水不得洩而民不敢訴嘗建請疏盤龍滙/滬瀆港入于海民賴其利皇祐元年為侍讀學士)¶
　　(知河/陽)¶
　許元(歐陽脩許元墓誌字子春宣城人仁宗時京師/粟少而江淮嵗漕不給以元為江淮兩浙荆湖)¶
　　(發運判官元曰以六路七十二州之粟不能足京/師者吾不信也至則治千艘浮江而上所過州縣)¶
　　(留三月食其餘悉發而州縣之廪逺近以次相補/由是不數月京師足食既而嘆曰此可為於乏時)¶
　　(然嵗漕不給者有司之職廢也乃考故事明約信/令發斂轉徙至于風波逺近遲速賞罰皆有法凡)¶
　　(江湖數千里外談笑治之不擾不勞而/用以足官至工部郎中天章閣待制)¶
<pb:KR2k0044_WYG_145-20a>¶
　鄭向(宋史本傳字公明開封陳留人舉進士為兩浙/轉運副使疏漕河抵于江人以為便復為鹽鐵)¶
　　(判官以龍圖閣/直學士知杭州)¶
　吳奎(宋史新編字長文濰州北海人舉五經皇祐中/兩浙轉運使喜奬亷善有所知輒言仕至叅知)¶
　　(政事没之日/家無餘資)¶
　孫甫(歐陽脩孫甫墓誌字之翰許州陽翟人天聖進/士厯兩浙轉運使范文正公守杭州以大臣或)¶
　　(便宜行事甫曰范公貴臣也吾屈于此則不得伸/于彼矣由是一切繩以法然退而未嘗不稱其賢)¶
　　(也嘉祐元年遷/河北轉運使)¶
　林從周(嘉靖浙江通志潮州人登進士第/累官浙東提㸃刑獄率多平反)¶
<pb:KR2k0044_WYG_145-20b>¶
　侯叔獻(嘉靖浙江通志字景仁宜黄人慶厯進士累/官兩浙常平使者兼都水監建議置提舉淤)¶
　　(田司相地利引水灌田四十/萬頃治水得性每詔&KR0324;諭)¶
　王鼎(宋史本傳字鼎臣館陶人進士第提㸃兩浙刑/獄累遷淮南兩浙荆湖制置發運副使前使者)¶
　　(多漁市南物因奏計京師持遺權貴鼎一無所市/獨悉意精吏事事無大小必出于已凡調發綱吏)¶
　　(度漕路逺近定先後為成法於是勞逸均吏不能/為重輕官舟禁私載舟兵無以自給則盡盗官米)¶
　　(為奸有能居販自贍者市人持以法不肯償所逋/鼎為移州縣督償之舟人有以自給不為奸而所)¶
　　(運米未嘗不足入為三司鹽鐵副使鼎自奉/儉約當官明敏强直不可撓所薦士多知名)¶
　薛向(宋史本傳字師正河中人神宗知向才以為浙/江荆淮發運使綱舟厯嵗久篙工利于盗貨嘗)¶
<pb:KR2k0044_WYG_145-21a>¶
　　(假風水沉溺以滅迹向募客舟分載以相督察官/舟有定數多為主者冐占悉奪畀屬州諸運皆詣)¶
　　(本曹受遣以地有美惡利有重輕為立/等式用所漕物為誅賞遷天章閣待制)¶
　李復圭(宋史本傳字審言徐州豐人厯兩浙轉運使/浙民以給衙前役多破産復圭悉罷遣歸農)¶
　　(令出錢助長召人承募民便之瀕海人賴給沙地/以生豪家量受税于官而占為已有復圭奏蠲其)¶
　　(税分以與民熙寜初/進直龍圖閣知慶州)¶
　沈立(宋史本傳字立之厯陽人舉進士累遷兩浙轉/運使蘇湖水民艱食縣戒强豪民發粟以賑立)¶
　　(亟命還之而勸使自稱貸須嵗稔官為責償茶禁/害民山塲榷塲多在部内嵗抵罪者輒數萬而官)¶
　　(僅得錢數萬立著茶法要覽乞行通商法如所請/召為戸部判官出為江淮發運使知越州杭州)¶
<pb:KR2k0044_WYG_145-21b>¶
　張載(伊洛淵源錄字子厚世大梁人家鳳翔郿縣嘉/祐進士熙寜二年除崇文院校書命案獄浙東)¶
　　(或曰張載以道德進不宜使之治獄執政曰淑問/如臯陶猶且讞獄此庸何傷明刑弼教多所平反)¶
　　(焉/)¶
　蔣之竒(東都事畧字穎叔常州宜興人舉進士英宗/立擢江淮荆浙等路發運副使元豐六年漕)¶
　　(六百二十萬石至京師始建鑿泗州股渠以避長/淮之險自是無溺者崇寜九年除觀文殿大學士)¶
　　(知杭州以/疾告歸)¶
　韓晉卿(宋史循吏傳字伯修宻州安丘人以五經中/第厯嘉興主簿元祐初知明州兩浙轉運使)¶
　　(時差役法復行諸道處畫多倉卒失叙獨晉/卿視民所宜而不戾法指入為大理少卿)¶
<pb:KR2k0044_WYG_145-22a>¶
　張康國(宋史本傳字賓老揚州人第進士紹聖中提/舉兩浙常平豪猾望風斂服發倉救荒江南)¶
　　(就食者活數萬口/徙福建轉運判官)¶
　曾孝藴(宋史曾公亮傳孝藴字處善泉州晉江人紹/聖中提舉浙江常平改轉運判官徽宗時徙)¶
　　(江浙荆淮發運以顕謨閣待制知杭州宣和二年/知歙州方臘起青溪復改杭州時賊已破杭孝藴)¶
　　(單車至城下城既克復軍士多殺人孝藴下令從/者得首毋輒殺皆束手不敢驁論功進顕謨閣直)¶
　　(學/士)¶
　李椿年(西江志字仲永浮梁人政和進士厯官兩浙/轉運使檢括𨼆漏别為圖籍凡二十四條該)¶
　　(盡田畝形勢閲七月/告成陞户部侍郎)¶
<pb:KR2k0044_WYG_145-22b>¶
　陳遘(宋史本傳字亨伯永州人登進士第宣和二年/方臘亂加龍圖閣直學士經制七路治于杭劾)¶
　　(越州王仲薿糾市民造金茶器減直買軍粮券而/以私錢取之仲薿坐黜杭經巨寇後河渠湮塞邦)¶
　　(人以水潦為病遘以冬月檄真揚潤楚諸郡凡所/牐&KR0224;卒悉集治所用其力治河不兩月畢杭人利)¶
　　(焉徙河北/都轉運使)¶
　王士言(宋史本傳武舉進士累立戰功宣和初方臘/為寇詔擇才畧之士馮熙載薦為東南第三)¶
　　(將首解嘉興之圍靖康元年詔以浙西兵往河東/防秋金人入澤州士言戰死贈拱衛大夫忠州團)¶
　　(練/使)¶
　王復(蘆浦筆記字景仁淄州淄川人以門䕃補官厯/兩浙轉運副使方臘初叛所過守將望風奔駭)¶
<pb:KR2k0044_WYG_145-23a>¶
　　(復下令所部嚴堡壘脩戰備竭力討賊屢戰有功/賊平擢徽猷閣待制遷都轉運使朱勔以花石奉)¶
　　(艮岳多取漕艦以載號直達綱復曰今冦起倉卒/飛輓繁困而佞幸之徒猶欲以苑囿惑上心固執)¶
　　(不與復疏奏謂必不可以不急之務疲民費財/擢龍圖閣直學士後贈資政殿學士諡壯節)¶
　栁約(宋史本傳字元禮華亭人大觀上舍進士靖康/初以直龍圖閣知台州徙嚴州兼浙西兵馬都)¶
　　(監節制管内軍馬金人大入列郡震恐約屹保孤/城悉力捍禦境内安堵上書請糾合諸郡克復吳)¶
　　(會上嘉其忠詔以軍興費出無藝吏慢弗䖍栁約/獨謹賦輸率先程督進秩一等又詔約郡當兵衝)¶
　　(而能不辭難不避事保綏一方以/約充集英殿修撰擢權户部侍郎)¶
　翟汝文(宋史本傳字公巽潤州丹陽人登進士第欽/宗即位知越州兼浙東安撫使建炎改元上)¶
<pb:KR2k0044_WYG_145-23b>¶
　　(疏言正供常數後為獻利之臣所増者嘗議裁損/如浙東和預買絹嵗九十七萬六千匹獨越州尚)¶
　　(如舊今乞視戸等第減罷紹興/元年召為翰林學士兼侍講)¶
　趙叔近(宋史本傳魏悼王五世孫建炎元年為秀州/守杭卒陳通反抵秀州城下叔近乗城諭以)¶
　　(禍福亂兵乃去未幾差擢兩浙提刑叔近招通通/聴命叔近以數十人入城衆猶不解甲叔近置酒)¶
　　(推誠待之遂皆感服城中稍/定紹興九年贈集英殿修撰)¶
　王淵(宋史本傳字幾道熙州人宣和五年劉延慶討/方臘以淵為先鋒賊據錢塘淵諭小校韓世忠)¶
　　(曰賊謂我逺來必易我明日爾逆戰而偽遁我以/强弩伏數百步外必可得志世忠如其言賊果追)¶
　　(之伏弩卒發應弦而倒逐北至淳安賊據清溪峒/遂圍而平之授閣門宣贊舍人康王即位以淵為)¶
<pb:KR2k0044_WYG_145-24a>¶
　　(制置使平杭賊提兵四出所向皆㨗遷向德軍節/度使苗傅劉正彦怨淵及于難贈開府儀同三司)¶
　吕頤浩(宋史本傳字元直齊州人中進士第建炎二/年拜同簽書樞宻院事江淮兩浙制置使改)¶
　　(江東安撫制置使兼知江寜府時苖傅劉正彦為/逆以兵發江寜將至平江張浚乗輕舟迓之相持)¶
　　(而泣即舟中草檄進韓世忠為前軍張俊翼之劉/光世為遊擊頤浩浚總中軍發平江傅黨託㫖請)¶
　　(頤浩單騎入朝頤浩奏所統將士忠義所激可合/不可離傅等恐懼乃請髙宗復辟師次臨平苖傅)¶
　　(等拒戰頤浩被甲立水次出入行陣督世忠等破/賊傅正彦引兵遁頤浩等以勤王兵入城都人夾)¶
　　(道聳觀以手加額以頤浩守尚書右僕射中書侍/郎兼御營使五年除少保浙西安撫制置大使知)¶
　　(臨安府行宫留守明堂禮/成進封成國公諡忠穆)¶
<pb:KR2k0044_WYG_145-24b>¶
　張浚(宋史本傳字德逺漢州綿竹人中進士第建炎/三年以浚同節制軍馬會苗傅劉正彥作亂浚)¶
　　(起兵討賊會韓世忠舟師抵常熟浚因大犒將士/令世忠以兵赴闕世忠至秀大治戰具傅等遣重)¶
　　(兵扼臨平會吕頤浩劉光世兵踵至浚乃聲傅正/彦罪傳檄中外率諸軍總進髙宗除浚知樞宻院)¶
　　(事浚次臨平賊兵拒不得前世忠等摶戰大破之/傅正彦走閩中浚命世忠追縳之以獻髙宗以浚)¶
　　(為川陜宣撫處置使孝宗即位拜尚書右/僕射同中書門下平章事致仕諡忠獻)¶
　韓世忠(宋史本傳字良臣延安人宣和二年方臘反/世忠以偏將從王淵討之次杭州賊奄至世)¶
　　(忠以兵二千伏北關堰賊過伏處衆譟亂世忠追/擊賊敗而遁窮追至睦州清溪峒挺身仗戈直前)¶
　　(渡險數里擣其穴擒臘以出建炎二年陞定國軍/承宣使三年苖傅劉正彥反世忠舉酒酹神曰誓)¶
<pb:KR2k0044_WYG_145-25a>¶
　　(不與此賊共戴天以所部發至秀州造雲梯置器/械次臨平賊將苖翊馬柔吉負山阻河為陣中流)¶
　　(植鹿角梗行舟世忠舍舟力戰軍少却世忠復舍/馬操戈而前賊列神臂弩持滿以待世忠瞋目大)¶
　　(呼挺刅突前賊辟易矢不及發遂敗傅正彦開湧/金門遁詔授武勝軍節度使御營左軍都統制請)¶
　　(于帝曰賊擁精兵距甌閩甚邇倘成巢窟卒未可/滅請討之于是以為江浙制置使自衢信追擊至)¶
　　(漁梁驛與賊遇世忠挺戈而前賊望見咋曰此韓/將軍也皆驚潰擒正彦及傅弟翊送行在傅亡建)¶
　　(康追擒之帝手書忠勇二字掲旗以賜授/檢校少保武寜昭慶軍節度使諡忠武)¶
　張俊(宋史本傳字伯英鳳翔成紀人建炎元年為御/營前軍統制討陳通于杭州蔣和尚等于蘭溪)¶
　　(平之二年破秀州賊數萬縳徐明斬之苖傳劉正/彦反張浚諭以起兵問罪韓世忠為前軍俊以精)¶
<pb:KR2k0044_WYG_145-25b>¶
　　(兵翼之戰于臨平傅等兵敗俊入見帝拜御營右/軍都統制尋為浙東制置使金人渡江攻浙帝如)¶
　　(明州俊自越州引兵至帝御樓船如温州留俊明/州拒敵癸夘除夕金兵至城下俊死戰破之戒將)¶
　　(士毋驕惰下令清野多以輕舟伏弩閉闗自守四/年正旦金人果復攻明州俊遣兵掩繫金人拔砦)¶
　　(去未幾江浙羣盗蠭起授俊兩浙西路制置使十/月浙西羣盗悉平改江南招討使紹興十二年封)¶
　　(清河/郡王)¶
　劉光世(宋史本傳字平叔保安軍人以䕃補三班奉/職方臘反光世自將一軍趨衢婺出其不意)¶
　　(破之建炎二年光世為行在五軍制置使苖劉為/亂張浚勤王光世以選卒為逰擊遇苖翊馬柔吉)¶
　　(軍于臨平與韓世忠等破之遷太尉御營副使尋/授浙西安撫大使後拜少師封榮國公追封鄜王)¶
<pb:KR2k0044_WYG_145-26a>¶
　張子益(宋史本傳字德髙初從韓世忠討苗傅補承/信郎累功遷武功郎紹興十三年授龍神衛)¶
　　(四廂都指揮使兩浙/西路馬步軍都總管)¶
　胡唐老(宋史忠義傳字俊明晉陵人崇寜進士建炎/三年知衢州苗傅以兵犯城唐老拒之以功)¶
　　(擢秘閣修撰未幾兼浙西安撫使杜充降金潰卒/戚方欲犯臨安妄言赴行在請唐老部衆以行唐)¶
　　(老不從諭以逆順禍福方衆環脅之唐老/怒罵遂遇害贈徽猷閣直學士諡忠愍)¶
　李迨(宋史本傳東平人以䕃補官建炎三年為御營/使司叅議官兼措置軍前財用苗傅劉正彦叛)¶
　　(吕頤浩張浚集勤王之師迨流涕謂諸將曰君第/行無慮軍食師行所至食皆先具事平除權户部)¶
　　(侍郎紹興五年除兩浙轉運使言祖宗都大梁時/嵗漕東南六百餘萬斛而六路之民無飛輓之擾)¶
<pb:KR2k0044_WYG_145-26b>¶
　　(蓋所運者官舟所役者兵卒故也今駐驆浙右漕/運地里不若中都之逺而公私苦之何也以所用)¶
　　(之舟大半取于民間往往鑿井沉舟以避其役如/温明䖍吉州等處所置造船塲乞委逐州守臣措)¶
　　(置募兵卒牽挽使臣管押庶幾害不及民可以漸/復漕運舊制詔工部措置尋加徽猷閣直學士)¶
　楊存中(宋史本傳本名沂中字正甫代州崞縣人宣/和末積功至忠翊郎遷閤門祗候建炎二年)¶
　　(討賊徐明于嘉興先登主帥將屠城存中力諫止/之郡賴以全髙宗南渡以勝㨗軍從張俊守吳門)¶
　　(苗劉之變又從俊赴難遷貴州團練使尋為御前/右軍統領金人攻明州又從俊與田師中趙宻殊)¶
　　(死戰破之以竒功遷文州防禦使御前右軍統制/紹興三年嚴州妖賊繆羅據白馬源存中討平之)¶
　　(加保信軍承宣使後封同安郡王諡武恭存中御/軍寛而有紀所用將士専以才勇選不私部曲之)¶
<pb:KR2k0044_WYG_145-27a>¶
　　(舊/)¶
　夏榮(嘉靖浙江通志字子顯大梁人累立戰功建炎/間從張俊戰苗劉敗走之遷武經大夫金追帝)¶
　　(明州榮從楊沂中迎戰髙橋身中十八鎗甲/為赤勇氣益奮陞兩浙節度使封英國公)¶
　張宗顔(宋史本傳字希賢延安人張俊選為統領從/俊討浙西冦秀州軍校徐明以城叛宗顔夜)¶
　　(襲其城明遁轉忠州刺史遷御前中軍統制金攻/明州宗顔破其前軍後擢龍神衛四廂都指揮使)¶
　王德(宋史本傳字子華通逺軍熟羊砦人以武勇聞/軍中呼王夜义建炎元年以勤王隸劉光世三)¶
　　(年遷前軍統領光世討苗劉苗劉走閩中詔徳追/擊德斬苗瑀擒馬柔吉送行在紹興元年平秀州)¶
　　(賊邵青初徳與青戰諜言將用火牛徳笑曰是古/法也可一不可再命合軍持滿陣始交萬矢齊發)¶
<pb:KR2k0044_WYG_145-27b>¶
　　(牛皆反奔賊衆殱焉青自縳請命獻/俘行在封隴西郡侯厯浙江總管)¶
　李寶(宋史本傳河北人金使蘇保衡出海道襲浙江/乃授寶浙西路馬步軍副總管令督海舟捍禦)¶
　　(次江隂先遣子公佐潛伺動靜虚實公佐已挟魏/勝得海州寶喜趣衆乗機進適大風作海濤如山)¶
　　(寶神色不為動風少殺始縱舟泊抵東海敵已雲/合圍海州旌麾數十里寶麾兵登因握槊前行遇)¶
　　(敵奮擊將士賈勇無不一當十敵引去勝出城迎/寳奬其忠義遣辨者四出招納降附聲振山東豪)¶
　　(傑爭應寶檄所部會宻之膠西命公佐以郡事畀/勝與發至膠西石臼島敵引舟握刃持戰寶船鼓)¶
　　(聲震疉海波騰躍敵大驚寶亟命火箭環射延燒/數百艘斬其帥六人詔奬諭書忠勇李寶四字表)¶
　　(其旗幟除靜海軍節/度使沿海制置使)¶
<pb:KR2k0044_WYG_145-28a>¶
　朱倬(宋史本傳字漢章閩縣人宣和進士髙宗時梁/汝嘉制置浙東表攝參謀有羣冦就擒屬倬鞫)¶
　　(問獨竄二人餘釋不問曰吾大父尉崇安日獲冦/二百坐死者七十餘人大父謂此饑民剽食爾烏)¶
　　(可盡繩以法悉除其罪不以邀賞吾其可愧大父/乎尋除浙西提舉紹興三十一年拜尚書右僕射)¶
　曾幾(宋史本傳字吉甫其先贛州人徙河南府賜上/舍出身髙宗時為浙西提刑會兄開與秦檜力)¶
　　(爭和議開去幾亦罷檜死起為浙西提刑知台州/治尚清靜民安之黄巖令受賄為兩吏所持令械)¶
　　(吏置獄一夕皆死幾詰其罪或曰令丞相沈該客/也治之益急除直秘閣孝宗初遷通奉大夫致仕)¶
　　(諡文/靖)¶
　　(謹按嘉靖浙江通志云幾起提㸃浙江東路刑獄/時已老而精力不衰去大猾吏張鎬一路稱快本)¶
<pb:KR2k0044_WYG_145-28b>¶
　　(傳不載其事/附識于此)¶
　李顯忠(宋史本傳初名世輔綏德軍青澗人也初其/母當産數日不能免有僧過門曰所孕乃竒)¶
　　(男子當以劍矢置母旁即生已而果生顯忠立于/蓐咸異之年十七隨父出入行陣補承信郎充隊)¶
　　(將烏珠犯河南命顯忠為招撫司前軍都統制與/李貴同破靈壁縣太后至臨安顯忠入覲加保信)¶
　　(軍節度使浙東副總管因上恢復䇿忤秦檜意遂/降官奉祠台州居住復寜國軍節度使金渝盟犯)¶
　　(淮西和州失守顯忠選鋭士萬人渡江盡復淮西/州郡詔授淮南制置使擢太尉孝宗隆興元年兼)¶
　　(淮西招撫使乾道改元復防禦觀察使浙東副總/管提舉台州崇道觀召除威武軍節度使賜第京)¶
　　(師乞祠提舉興國宫紹/興府居住卒諡忠襄)¶
<pb:KR2k0044_WYG_145-29a>¶
　　(謹按舊浙江通志載顯忠為浙東副總管討徐明/於嘉興郡頼以全考顕忠于紹興九年歸朝時賊)¶
　　(冦已平而本傳又不紀討徐明/事所引恐有訛誤附記於此)¶
　趙子潚(宋史宗室傳字清卿秦康惠王後宣和進士/調衢州刑曹掾推官胡唐老竒其才任之子)¶
　　(潚佐唐老繕完城具苗劉兵至城下不能攻以功/進一秩累官至敷文閣知臨安府吏不能欺禁權)¶
　　(家僦人子女為僕妾者陞文華閣待制復知臨安/府調三衙卒修築都城不擾而辦帝幸建康充行)¶
　　(宫留守叅謀官還復知臨安府孝宗嗣位移知明/州沿海制置使初海寇以賂通郡胥吏吏反為用)¶
　　(匿其踪跡賊熾商舶不通子潚以禮延土豪俾率/郡胥分道入海告之曰用命有厚賞否則殺無貸)¶
　　(衆震恐争指賊處悉擒獲凡豪猾為賊囊/槖者窮治之海道遂平陞龍圖閣直學士)¶
<pb:KR2k0044_WYG_145-29b>¶
　王葆(周必大王葆墓誌字彦光吳郡崑山人宣和進/士隆興元年為浙東提㸃刑獄會稽近行闕政)¶
　　(尚姑息葆屢行帥事疾惡彌厲嵗歉請/厚捐民租適寢疾主管台州崇道觀)¶
　金安節(宋史本傳字彦亨歙州休寜人宣和進士紹/興時知嚴州除浙西提刑入為大理卿首言)¶
　　(治民之道先德後刑今守令慮不及逺簿書期會/賊税輸納窮日力辦之而無卓然以教化為務願)¶
　　(申飭守令俾無専事律法茍可以贊教化必力行/之兩浙漕屬王悦道鞫仁和令楊績獄不實事下)¶
　　(大理安節并逮悦道悦道幸醫王繼先子也屢因/人求免安節不從遷宗正少卿隆興改元拜兵部)¶
　　(侍/郎)¶
　王珏(洪武蘇州府志字徳全臨川人紹興二年起家/鹽官丞秀州嵗以錢給亭民煮鹽至十五年積)¶
<pb:KR2k0044_WYG_145-30a>¶
　　(十九萬七千餘緡不給民訴於朝除珏提舉浙西/茶鹽逾年盡償亭民且贏鉅萬開華亭海河三百)¶
　　(餘里鹽滋得流通且溢以溉田舊兩浙鹺志經界/法行除其害者三百六十餘事其七千二百餘戸)¶
　　(為尤病珏奏除之兼提㸃刑/獄官至直敷文閣太傅少卿)¶
　顔師魯(宋史本傳字幾聖漳州龍溪人紹興進士除/浙東提舉尋改使浙西役法敝甚遇輒破家)¶
　　(師魯下教屬邑預正流水籍稽其役之序寛比限/免代輸咸便安之鹽課嵗至鉅萬本錢久不給亭)¶
　　(竈私鬻禁不可止師魯撙帑緡盡償宿負戒官吏/無侵移比旁路課獨最農民有墾曠土成田未及)¶
　　(受租者奸豪多為已利師魯奏但當正其租賦不/應繩以盗種法失勸農重本意奏可遂著為令入)¶
　　(為監察/御史)¶
<pb:KR2k0044_WYG_145-30b>¶
　朱熹(宋史本傳字元晦徽州婺源人紹興進士淳熙/五年知南康軍提舉常平茶鹽公事會浙東大)¶
　　(饑宰相王淮奏改提舉浙東即日單車就道移書/他郡募米商蠲其征及至則客舟之米已輻輳熹)¶
　　(日勾訪民𨼆按行境内單車屏徒從所至人不及/知郡縣官吏憚其風采至自引去所部肅然凡丁)¶
　　(錢和買役法榷酤之政有不便于民者悉釐而革/之于救荒之餘隨事處畫必為經久之計舊兩浙)¶
　　(鹺志熹提舉浙東下社倉法于諸路條奏救荒事/宜諸州利病乞取會福建下四州見行産鹽法于)¶
　　(本路沿海四州上謂王淮/曰朱熹政事却有可觀)¶
　張杓(宋史張浚傳浚漢州綿竹人子杓字定叟以父/恩授承奉郎通判嚴州有能稱浙西使者薦所)¶
　　(部吏而不及杓孝宗特令再薦知衢州遷提舉浙/西常平督理荒政湖州闕守命兼攝焉有執政姻)¶
<pb:KR2k0044_WYG_145-31a>¶
　　(黨蔽糴杓首治之遷兩浙轉運判官未幾直徽猷/閣陞副使知臨安府奏除逋欠四萬緡米八百斛)¶
　　(都城浩穣姦盗聚匿杓畫分地以警捕夜戸不閉/張師令納女掖廷供給使恃以恣横杓因事痛繩)¶
　　(之徙其家信州其類帖服修三牐復六井尋知紹/興府光宗即位以刑部侍郎仍為府尹内侍毛伯)¶
　　(益冐西湖菱地為亭外戚有殺其僕者獄具夤縁/宣諭求免杓皆執奏論如律杓天分髙爽吏材敏)¶
　　(給遇事不凝滯多隨宜變/通論尹京者以杓為首)¶
　龔輿(嘉靖浙江通志湘隂人乾道進士剛介廉潔為/浙東檢法隨憲按部郡饋遺皆不受身後家無)¶
　　(擔石/之儲)¶
　劉爚(宋史本傳字晦伯建陽人乾道進士浙西提㸃/刑獄巡按不避寒暑多所平反有殺人匿權家)¶
<pb:KR2k0044_WYG_145-31b>¶
　　(者吏不敢捕爚竟獲之遷國子司業言浙西根本/之地宜詔長吏兼司禁戢强暴撫柔善良務儲積)¶
　　(以備凶荒禁科歛以舒民力/官至權工部尚書諡文簡)¶
　鄭興裔(周必大鄭興裔神道碑字光錫開封人紹興/四年用恩補成忠郎厯提㸃浙東刑獄淳熙)¶
　　(元年兼沿海制置使蠲常賦撤私/税闔境便之累封郡侯贈太尉)¶
　孫峴(萬厯杭州府志字舉善以詞學擢第拜中書舍/人淳熙初為浙西提舉以措置支還亭戸本錢)¶
　　(及増買鹽袋興修水利有勞/除直敷文閣兩浙轉運使)¶
　程大昌(宋史本傳字泰之徽州休寜人紹興進士除/浙東提㸃刑獄會嵗豐酒税踰額有挾朝命)¶
　　(請増額者大昌力拒之曰大昌寜罪去不可增也/六和塔寺僧以鎮潮為功求内降給賜所置田産)¶
<pb:KR2k0044_WYG_145-32a>¶
　　(仍免科徭大昌奏僧寺既違法置田又移徭于民/奈何許之况自修塔之後潮果不齧岸乎寢其命)¶
　　(光宗嗣位知/明州尋奉祠)¶
　詹體仁(真德秀詹體仁行狀字元善浦城人進士乙/科為湖州歸安丞光宗時提舉浙西常平體)¶
　　(仁謂浙右之有漕渠非止通餽運資國信往來而/已蘇湖常潤田之髙仰者實賴之於是開漕渠浚)¶
　　(練湖置斗門為旱澇備又以餘力立舉子/倉創安濟院所活不可勝紀官至司農卿)¶
　陳思誠(葉適陳思誠墓志字景思信州弋陽人光宗/時為兩浙轉運判官陞副使延問窮民遮道)¶
　　(詞牒皆灼見庾𨼆予奪中情為杭學築門設㦸儀/比他州置錢塘左選監渡謹視重載覆溺者言紹)¶
　　(興府和買重當減國之根本在州縣州縣根本在/民欲寛州縣當裕民力進直煥章閣遷太府卿)¶
<pb:KR2k0044_WYG_145-32b>¶
　羅㸃(萬厯杭州府志字春伯崇仁人淳熙進士由校/書郎除浙西提舉規畫荒政凡數十奏躬行&KR0373;)¶
　　(畝施惠甚溥㸃端介不為矯激之行或謂天下事/非才不辦曰當論其心心茍不正才雖過人果何)¶
　　(取也厯簽書樞/宻院事諡文恭)¶
　李謙(江西通志字和卿䖍之興國人淳熙進士累/官太常寺丞提舉浙東值嵗饑賑濟有方)¶
　汪綱(函史字仲舉歙人以䕃補官知蘭谿決擿如神/嵗旱饑郡倚辦勸分&KR0224;謂勸分所以助義倉不)¶
　　(逮耳一切行之非所以安富厚裕也願假常平錢/為糴米使循環迭糴以濟又巡行諸水利可興者)¶
　　(勸浚築使饑者得食力全活甚衆而嵗以有秋累/遷直秘閣知婺州旱禱雨龍瑞宫有物蜿蜒盤旋)¶
　　(壇上綱曰吾欲雨而已毋為異惑衆須㬰雨大至/嵗以大熟進直煥章閣知紹興主管浙東安撫司)¶
<pb:KR2k0044_WYG_145-33a>¶
　　(公事兼提㸃刑獄蕭山運河淤久不可舟浚之復/創閘江口使淤不可入甃途達城者十里屬邑咸)¶
　　(濵海而諸暨十六鄉瀕河蕩饒灌溉之利勢家率/封埴埂岸為圩田湖流束陿不得去雨稍多則溢)¶
　　(入邑居田廬數為敗綱請治復之郡臨海道招/水軍置甲仗威重赫然後以權戸部侍郎致仕)¶
　牛大年(宋史本傳字隆叟揚州人慶元進士厯官/浙江提㸃刑獄清操凜然以亷潔自持)¶
　徐天麟(宋史徐夢莘傳天麟字仲祥臨江人開禧進/士厯臨安府教授浙江提舉常平司幹官所)¶
　　(至興學明/教有惠政)¶
　范應鈴(宋史本傳字旂叟豐城人開禧進士為浙東/提㸃刑獄開明磊落守正不阿所至無留訟)¶
　　(無滯獄繩吏不少貸進修潔案姦贓振樹風聲聞/者興起徐鹿卿曰應鈴經術似兒寛決獄似雋不)¶
<pb:KR2k0044_WYG_145-33b>¶
　　(疑治民似龔遂風采似范滂理財/似劉晏而正大過之人以為名言)¶
　劉伯正(嘉靖浙江通志字直卿餘干人開禧進士厯/浙西轉運使靜重鎮浮不釣名譽後以資政)¶
　　(殿學士提/舉洞霄宫)¶
　吕午(宋史本傳字伯可歙縣人嘉定進士授烏程主/簿郡守置之幕下事一決于午調知餘杭縣以)¶
　　(言罷浙東提舉章良明留之幕旋兼沿海制置司/事海㓂未平良明問䇿安在午亷知調軍出海糧)¶
　　(盡即還軍獲㓂物官盡拘收乃與制置司幹官施/一飛議糧盡再給不許擅還賊舟所有悉以給軍)¶
　　(海道遂清差兩浙運司主管文字拜監/察御史累遷浙江提刑復為監察御史)¶
　吳潛(宋史本傳字毅夫宣州寜國人嘉定進士授承/事郎通判嘉興府權發遣嘉興府事端平中知)¶
<pb:KR2k0044_WYG_145-34a>¶
　　(慶元府兼沿海制置使授寶謨閣待制改直學士/兼浙西提㸃坑冶權兵部尚書浙西制置使申論)¶
　　(防拓江海團結措置等事進吏部尚書兼知臨安/府論修德以求亨通之理帝嘉納授寳謨閣學士)¶
　　(知紹興府浙東安撫使淳祐年授沿海制置大使/判慶元府至官條具軍民久逺之計告于政府奏)¶
　　(皆行之又積錢百四十七萬三千八百有竒代民/輸帛前後所蠲五百四十九萬一千七百有竒以)¶
　　(久任丐祠/封榮國公)¶
　趙與懽(宋史本傳字悦道燕懿王八世孫嘉定進士/直寶章閣知安吉州設銅鉦懸門以便愬寃)¶
　　(有富民愬幼子察之非其本心姑逮其子付獄徐/亷之乃二兄强其父析業與懽曉以法開以天理)¶
　　(皆忻然感悟又嫠媪僅一子亦以不孝告留之郡/&KR0550;日為饌俾親饋晨昏以禮母子遂如初二家皆)¶
<pb:KR2k0044_WYG_145-34b>¶
　　(畫像事之尋兼知臨安府浙西安撫使招刺三千/人為忠毅軍言禁衛虚籍宜募兵財先贍軍餘始)¶
　　(上供乞省不急之費遷吏部尚書會潮汐齧隄授/端明殿學士知臨安府浙西安撫使江隄竣事獄)¶
　　(空力匄罷出闗遣使趣還嵗饑與懽榜諭賑救推/誠勸分甘雨隨至米商來集流移者濟之授資政)¶
　　(殿學士提舉萬夀觀與懽三為府尹盡力民事都/人稱趙端明必以手加額曰趙佛子也久之以舊)¶
　　(職知温州政事必親吏不敢欺創水砦修貢院以/侍讀召陞大學士後拜少傅追封奉化郡王諡清)¶
　　(敏/)¶
　吳淵(宋史本傳字道父宣州寧國人嘉定進士提㸃/浙西刑獄會衢嚴盗起警報至調遣將士招捕)¶
　　(之殱其渠魁散其支黨以功為樞宻院檢詳諸房/文字遷太府少卿進權工部侍郎提舉浙西沿海)¶
<pb:KR2k0044_WYG_145-35a>¶
　　(諸州軍許浦澉浦等處兵船嵗大祲因淵全活者/六十五萬八千餘人遷兵部尚書知平江府兼浙)¶
　　(西兩淮發運使寶祐/五年拜叅知政事)¶
　包恢(宋史本傳字宏父建昌人嘉定進士通判台州/徐鹿卿討温寇辟兼提㸃刑獄司主管文字議)¶
　　(收捕改通判臨安府知台州有妖僧居山中號活/佛男女爭視之因為姦利豪貴風靡恢誅其僧累)¶
　　(除浙西提㸃刑獄時海㓂為亂恢單車就道調許/澉浦分屯建砦一旦集諸軍討平之嘉興吏因和)¶
　　(糴受賕百萬恢被㫖慮囚曰吾用此消沴氣乃減/死斷其手後以資政殿學士致仕恢破豪猾去奸)¶
　　(吏治蠱獄課盆鹽理銀/欠政聲赫然諡文肅)¶
　徐鹿卿(宋史本傳字德夫隆興豐城人嘉定進士浙/東提㸃刑獄兼提舉常平鹿卿言罷浮鹽經)¶
<pb:KR2k0044_WYG_145-35b>¶
　　(界鹻地先撤相家所築就捕者自言我相府人鹿/卿曰行法必自貴近始卒論如法丞相史彌逺之)¶
　　(弟通判温州利韓世忠家寶玩籍之鹿卿奏削其/官擢太府少卿兼右司居官亷約清峻毫髮不妄)¶
　　(取一廬僅庇/風雨諡清正)¶
　姚希得(宋史本傳字逢源潼川人嘉定進士理宗時/為戸部侍郎帝曰姚希得才望可為閫帥乃)¶
　　(進煥章閣待制知慶元府沿海制置使詔増沿海/舟師希得為之廣募水軍造戰艦蓄糧食蠲米一)¶
　　(萬二千石舊逋一百萬去官庫餘羡悉以代民輸/召為工部尚書後以資政殿大學士潼川郡公致)¶
　　(仕/)¶
　髙斯得(宋史本傳字不妄卭州蒲江人紹定進士通/判紹興府台州知嚴州嚴環山為郡雖豐嵗)¶
<pb:KR2k0044_WYG_145-36a>¶
　　(猶仰他州夏旱斯得蠲租發廩招糴勸分請于朝/得米萬石以振濟遷浙東提㸃刑獄遂劾知處州)¶
　　(趙善瀚知台州沈塈等七人以勢厲民疏上不報/改江西轉運判官斯得具辭上奏曰臣劾奏趙善)¶
　　(瀚等七人未聞報可祖宗以來未有監司按吏一/不施行者臣身為使者劾吏不行反叨易節若貪)¶
　　(榮冐拜與頑鈍無耻者無異乞併臣鐫罷以戒奉/使無狀者章上七人竟罷去仕至端明殿學士兼)¶
　　(叅知/政事)¶
　胡穎(宋史本傳字叔獻潭州湘潭人紹定進士厯官/浙西提㸃刑獄榮王府十二人行劫穎悉斬之)¶
　　(一日輪對理宗曰聞卿好殺意在折獄穎曰臣/不敢屈太祖之法以負陛下非嗜殺也帝黙然)¶
　王積翁(黄潛王積翁墓誌字良存福之長溪人用䕃/補承務郎調監嚴州都酒務吳潛分閫四明)¶
<pb:KR2k0044_WYG_145-36b>¶
　　(辟奉國軍節度使推官改沿海制置大使司幹辦/公事累數十年不決之訟悉以委之凡所剖析三)¶
　　(百餘事除浙西安撫使幹辦公事奉朝㫖決六縣/獄單車夜至餘杭閲獄囚一百七十悉得其情當)¶
　　(坐者僅數人餘皆平民明日召縣官盡釋之所平/反他邑疑獄全活甚衆改秩差知富陽縣治辦為)¶
　　(諸邑最秩滿除兩浙轉運司主管文字力/請寛版曹催科之限東南諸郡咸便之)¶
　吕沆(宋史本傳字叔朝端平三年銓試第一授黄巖/縣主簿知於潛縣重囚逸聞沆至自歸通判婺)¶
　　(州朱君章訟田四十有二年吳王府争墓二十有/九年沆皆決之特差充提領兩浙轉運鹽事使司)¶
　　(主管文字賈似道議行公田沆請罷還民似道矯/詔廢十七界會行闗子沆力言非便似道大怒調)¶
　　(將作監簿久之典靈臺觀德/祐九年召赴行在不復出)¶
<pb:KR2k0044_WYG_145-37a>¶
　李芾(宋史本傳字叔章其先廣平人徙家衡州芾以/䕃補差知德清縣屬浙西饑置保伍振民活數)¶
　　(萬訃有妖人煽民為亂至數萬人芾討之盗聞其/來衆立散除司農寺丞以浙東提刑知温州州瀕)¶
　　(海多盗芾至盗息移浙西時浙西亦多盗羣穴太/湖中芾跡得其出没按捕之盗亦駭散咸淳元年)¶
　　(入知臨安府時賈似道當國前尹事無鉅細先闗/白始行芾獨無所聞福王府有迫人死者似道力)¶
　　(為營救芾以書往復辯論竟置諸法嘗出閲火具/民有不為具者問之似道家人也立杖之似道大)¶
　　(怒誣以贓罪罷之起為湖南提刑知潭州兼湖南/安撫使元兵入潭死之贈端明殿大學士諡忠節)¶
　汪立信(宋史本傳臨卭人澈從孫也淳祐進士景定/初官浙西提㸃刑獄即嘉興治所講行荒政)¶
　　(咸淳十年為端明殿學士沿江制置使江/淮招討使建康兵潰扼吭而死贈太傅)¶
<pb:KR2k0044_WYG_145-37b>¶
　文天祥(宋史本傳字宋瑞廬陵人寶祐進士咸淳十/年知贛州德祐初元師渡江詔諸路勤王天)¶
　　(祥奉詔發郡中豪傑萬人入衛明年除知臨安府/尋拜右丞相令詣北軍請和巴延折以危言天祥)¶
　　(曰天祥為宋狀元宰相所欠只一死報國耳刀鋸/鼎鑊非所懼也巴延挾天祥北行中道計脱泛海)¶
　　(至温州晉左丞相仍以都督出江西加少保封信/國公兵駐南嶺元兵奄至為所執送燕居兵馬司)¶
　　(者四年至元十七年世祖召入問曰汝何願天祥/對願賜一死臨刑從容謂吏卒曰吾事畢矣南鄉)¶
　　(拜而死衣帶中有贊云孔曰成仁孟曰取義惟其/義盡是以仁至讀聖賢書所學何事而今而後庶)¶
　　(幾無愧時/年四十七)¶
　吳名揚(江西通志字叔瞻金溪人咸淳進士厯官浙/西制幹文天祥奏除兵禮二部架閣踴躍赴)¶
<pb:KR2k0044_WYG_145-38a>¶
　　(義傾動/一時)¶
　陳繼周(宋史本傳字碩卿寜都人淳祐三年貢于鄉/咸淳十年詔徴勤王兵文天祥方守贛州造)¶
　　(繼周問訃繼周為言方畧甚詳差充浙江制置司/主管機宜所部夜襲元兵南柵門殺傷相當質明)¶
　　(猶戰力竭/赴水死)¶
　張世傑(宋史本傳范陽人累功至黄州武定諸軍都/統制咸淳四年提所部兵入衛加保康軍承)¶
　　(宣使總都督府兵遣將四出取浙西諸郡進沿江/招討使改制置副使進保康軍節度使元軍迫臨)¶
　　(安世傑請背城一戰元兵至臯亭山世傑提兵入/定海石國英遣都統卞彪説之使降世傑大怒斷)¶
　　(其舌磔之巾子山從二王/入福州後崖山舟壞死)¶
<pb:KR2k0044_WYG_145-38b>¶
　　(謹按舊浙江通志名宦總部宋代九十四人重加/考訂司馬池周必大趙希言當入杭州趙士醫趙)¶
　　(子晝黄幹當入嘉興錢顗程叔達當入湖州宇文/昌齡趙鼎當入紹興陸九齡當入台州劉琪常挺)¶
　　(張奎當入衢州劉琦秦觀當入處州至王永權邦/彦並未宦浙梅堯臣彭戢王倫陳淵陸持之張錤)¶
　　(馬廷鸞家鉉翁于浙未有政績李謙亨則本屬元/人誤入于宋者也其毛漸田渭唐閲黄黼曹幽鄭)¶
　　(穎趙崇潔王埜馬光祖孫子秀常楙葉夢鼎徐道/隆皆為浙人當入人物志别採史乗文集并舊志)¶
　　(應存者共得/一百有二人)¶
　¶
　浙江通志卷一百四十六¶
