# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.320046
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百三十四
<pb:KR2k0044_WYG_236-1a>¶
欽定四庫全書¶
　浙江通志卷二百三十四¶
　寺觀(九/)¶
　　温州府(永嘉縣/附郭)¶
　開元寺　溫州府志在府城内習禮坊晉大寧五年¶
　　李整捨宅建為崇安寺唐改今名宋置藏院御書¶
　　閣千佛院明一統志建炎中奉安景靈神御於此¶
　　永嘉縣志明洪武間立為叢林¶
<pb:KR2k0044_WYG_236-1b>¶
　天寧寺　萬厯溫州府志在永寜坊舊報恩光孝禪¶
　　寺宋政和改今名有華嚴妙峰二閣貝葉生香閣¶
　　明初逆川大師受戒於此景泰中重建¶
　普覺瑜伽寺　嘉靖浙江通志在府城内五代周廣¶
　　順中建萬厯溫州府志舊名寳陁宋祥符間賜名¶
　　普覺紹興時奏為律院元至正甲申重建明洪武¶
　　間立為叢林¶
　資福寺　永嘉縣志在華盖山林靈素築室於此名¶
<pb:KR2k0044_WYG_236-2a>¶
　　通真菴宋高宗巡幸改名資福元延祐間燬明永¶
　　樂時重建萬厯中邑人王叔杲修¶
國朝康熙間重修¶
　　　永嘉縣(城外/寺觀)¶
　江心寺　名勝志在江心孤嶼(永嘉縣志/永清門外)唐咸通時¶
　　建宋建炎四年高宗駐蹕御書清輝浴光二軒刻¶
　　石先是山有東塔普寂院高宗改名龍翔西塔淨¶
　　信院改名興慶紹興間西蜀僧清了來主龍翔始¶
<pb:KR2k0044_WYG_236-2b>¶
　　合二刹為一(釋智&KR1977;江心寺記温城北蜃江之上/有二院曰普寂曰淨信冠以寳塔東)¶
　　(西對峙江流中貫斷㟁百尺飛梁而過之宋髙宗/嘗駐蹕東院親灑宸翰以榜二軒紹興七年郡守)¶
　　(李光疏於朝合二院為一詔以真歇禪師主之賜/額龍翔興慶寺師說法其地未幾沙塗壅漲師乃)¶
　　(簣土累石以廣其址剏殿閣稱壯麗焉乾道中海/溢寺屋壊幾半而寂光常師再建如初淳熙改元)¶
　　(止菴可師増其舊制元至元丙子燬而斗厓覺山/無際無言北隠相繼重建至正壬辰又燬耆舊希)¶
　　(逸於嵗乙未首建大殿又為觀音閣於東峯之麓/後三載為洪武元年慧恩主席刻萬佛閣尊像閣)¶
　　(下為正法堂明年宗齊修二塔又明年建經鐘二/閣闢丈室僧堂官院翼以兩廡靣江廻廊六十楹)¶
　　(而百廢/具舉矣)江心寺志重建於明正徳十二年至萬厯¶
<pb:KR2k0044_WYG_236-3a>¶
　　七年又建榜曰龍海珠林(林景熙江心寺詩佛借/龍宫五百年平分城樹)¶
　　(與村烟叢林忽湧中流地雙塔曽擎半壁天石色/帶雲籠客袖鐘聲和月落漁船袈袍不限侵門水)¶
　　(十載何人坐象筵朱諫寓江心寺詩孤嶼清秋夜/星河萬里查江山如有約雲水暫為家白髮隨鷗)¶
　　(鳥輕舟采石華秋風動歸思淅瀝響蒹葭程嘉量/江心寺詩東西兩寺絶塵囂齋飯全憑早晚潮解)¶
　　(事江流更分斷為君題作小金焦朱彛尊秋日對/酒江心寺同髙石埭作二首謝監尋山日江童擊)¶
　　(汰迎寒潮天外落秋草渡頭生厯覧窮孤嶼逍遥/倚化城行厨深樹裏乳酒正須傾驟雨連山暗廻)¶
　　(風病葉飛入林初緩帶改席忽沾衣客醉從/髙枕川長得斷磯扁舟憐范蠡蝦菜久忘歸)¶
　福聖寺　舊溫州府志在四都宋開寳三年建高宗¶
<pb:KR2k0044_WYG_236-3b>¶
　　駐蹕於此有御覽閣留雲軒指西亭元燬至正間¶
　　重建¶
　妙果寺　永嘉縣志在集雲廂¶
國朝順治十四年燬康熙十四年重建有古鏡相傳神¶
　　異向墮土内今置亭懸之¶
　石門寺　温州府志在府城北十五里賢宰鄉永嘉¶
　　縣志有青石山躍鯉灘伏獅巖諸勝謝康樂嘗游¶
　　咏焉¶
<pb:KR2k0044_WYG_236-4a>¶
國朝康熙間重建¶
　眞華觀　温州府志在華盖山麓唐開元間建¶
國朝康熙二十年重建¶
　容成道院　萬厯温州府志在華盖山下元延祐間¶
　　曹淵龍建黄帝時容成子於此修煉上昇今扁曰¶
　　太玊洞天(王光藴容成道院記天下名山稱洞天/者三十有六其十八為容成太玉山是)¶
　　(已山西俯郡治烟火萬井東連睥睨而長江烟波/千頃山上為大觀亭舊有青牛谷五粒松三生石)¶
　　(惜蕪沒不可復得惟煉丹井尚存相傳一日仙人/著靈異於此因祠焉宋仁宗常夢游太玉數遣使)¶
<pb:KR2k0044_WYG_236-4b>¶
　　(降香幣元提㸃曹君構容成道院以居全真之士/逮方氏據郡城乃始蕪廢今𢎞治十年改建於墨)¶
　　(池里予歸臥舊林適邑侯同安林公鼎/新道院爰為之記時萬厯辛丑十月也)¶
　　　樂清縣¶
　白鶴禪寺　名勝志在治西丹霞山晉邑人張文君¶
　　修煉於此後乃捨宅為寺時有白鶴飛鳴其中因¶
　　名樂清縣志唐天授二年郡城白鶴寺改為大雲¶
　　寺因移其舊額於此宋紹興十六年重建(趙崇暉/白鶴寺)¶
　　(記樂城勝甲東南以雁蕩龍湫之在其境也有丹/霞山白鶴寺距縣尤邇溪流餘劑猶瑩金星竹所)¶
<pb:KR2k0044_WYG_236-5a>¶
　　(遺笙尚諧宫徴靈仙栖息隠者盤旋中罹刼火焚/蕩略盡紹興季年廣聞圎鑒二師始崇堂殿嘉泰)¶
　　(癸亥改為十方禪林蜀僧洪照少加興復有住持/曰可昇實繼其後爰究爰度鳩工運材増敞舊規)¶
　　(於是佛廬僧舍皆為一新金碧陸離丹雘耀燦士/女和㑹稽首瞻敬如入寳花淨域莊嚴法界矣予)¶
　　(方嘉之而昇來求文因/隨喜作記俾鑱諸石云)寺西有聽琴樓前對瀑布¶
　　後遶峯巒門扁曰丹霞山明洪武二十四年併成¶
　　叢林(沈佺期樂城白鶴寺詩碧海開龍藏青雲起/雁堂潮聲應法鼓雨氣濕天香樹接前山暗)¶
　　(溪乗瀑水涼無言頌居士清淨得空王焦千之白/鶴寺詩曽是文君宅幽深鎖翠岑澗松迷白鶴溪)¶
　　(石隠黄金丹竈今猶在簫臺尚可尋予來不能厭/誰共聽泉音王十朋遊白鶴寺詩閒上簫臺頂山)¶
<pb:KR2k0044_WYG_236-5b>¶
　　(深喜路通人家烟色裏古寺水聲中金濺星猶在/丹成竈已空神仙何處覔千載賞遺風貢師泰白)¶
　　(鶴寺詩四山㧞路金圍刹雙瀑垂天雪湧雷春暖/丹霞生石壁夜凉明月照瑶臺張仙入竹蒼黿代)¶
　　(王子吹笙白鶴來獨倚闌干望東海上方鐘磬接/蓬萊林泉生白鶴寺聴琴樓詩青山如横琴雙瀑)¶
　　(為之弦何人作此曲一彈三千年上有倚天拂雲/之喬松下有伏波歩月之蒼黿松今未凋黿未老)¶
　　(人間此曲何時了我來十月溪水消古木萬壑風/蕭蕭飛流向我作宫徴使我聴之心寂寥臨軒再)¶
　　(拜問此水巢由去後誰知已我今賸有兩耳塵不/敢向此溪中洗山僧煮茗樵父歌吾亦無如此水)¶
　　(何/)¶
國朝順治十五年圮康熙十一年僧毓美復建¶
<pb:KR2k0044_WYG_236-6a>¶
　沐簫寺　樂清縣志在沐簫泉旁明嘉靖間趙文韶¶
　　建天啓丙寅僧真賚重建¶
國朝康熙六年僧明鑄復葺十二年文韶孫久敬同僧¶
　　性真實學復修煥然一新顔曰山水清音¶
　西巖寺　温州府志在湖上嶴石晉天福間建樂清¶
　　縣志宋大中祥符元年賜額明崇禎四年寺燬僧¶
　　真貫重建¶
國朝康熙十八年僧如分性真復修¶
<pb:KR2k0044_WYG_236-6b>¶
　能仁寺　萬厯温州府志在雁山西内谷名勝志相¶
　　傳諾詎那為開山祖按西域書龍湫雁蕩乃吾佛¶
　　弟子諾詎那尊者之化都也詎那至山中觀瀑遂¶
　　坐化宋初僧全了結菴咸平二年始建殿宇樂清¶
　　縣志四年僧居悅進百寳塔賜名承天寺政和七¶
　　年改號能仁紹興十二年郡守閭邱昕奏改禪院¶
　　緇素雲集遂為雁山大道場元至正四年燬明洪¶
　　武二十四年立成叢林三十一年僧曇竺一新之¶
<pb:KR2k0044_WYG_236-7a>¶
　　温州府志萬厯間重建(焦竑能仁寺詩捫蘿古磴/坐忘曛為愛名山隔世氛)¶
　　(飛瀑濛濛疑挾雨靈風矯矯欲排雲林深忽送𤣥/猿嘯夜静時聞瑶草芬好趁天風凌海嶠滿空鸞)¶
　　(鶴下仙羣吴元彬宿能仁寺詩重尋蠟屐舊時痕/峻岅迴流幾度村客倦白雲山外路僧開秋竹寺)¶
　　(邊門一溪幽跡新過鹿萬壑清哀獨嘯/猿苦憶能仁今始到上方鐘動月黄昏)¶
　飛泉寺　雁山志在東内谷宋天禧二年僧從吉建¶
　　熙寧元年賜額元末遷於戴辰峰之西絶頂上明¶
　　洪武二十四年歸併雙峰寺¶
國朝康熙五十六年僧藏白又建¶
<pb:KR2k0044_WYG_236-7b>¶
　雙峯寺　雁山志在東内谷宋祥符元年僧法遠建¶
　　後有禪僧善持誦每誦經於峯下有老人侍聽忽¶
　　不見世傳以為寒坑神龍來聽法也¶
國朝康熙二十一年僧果成重建¶
　本覺寺　樂清縣志在大芙蓉唐乾寧二年建¶
國朝康熙三十二年僧大智重建¶
　　(謹按唐僧貫休十八刹詩云本覺靈雲到寳冠能/仁古塔上飛泉普明羅漢石門襄瑞鹿華嚴天柱)¶
　　(邊古洞靈峯真濟並靈巖霞嶂淨名連石梁不與/雙峯遠十八精藍遶雁顛今所存者本覺能仁飛)¶
<pb:KR2k0044_WYG_236-8a>¶
　　(泉雙峯四寺而已餘盡廢但四寺見貫/休詩必唐時已有之然其始建無考)¶
　壽昌寺　萬厯温州府志在黄塘隋仁夀中建唐光¶
　　啓二年慧空大師欲構材遷址忽洪水漂木聚於¶
　　此又遇一古井獲銅佛三乃成刹樂清縣志宋景¶
　　徳間賜額永安崇寧賜今名元至正間燬明洪武¶
　　十六年僧文禪建(薛嵎雁山夀昌寺詩野服掛僧/單禪扉月未闗桂香清近佛秋)¶
　　(色老依山木落遥峯出溪回流/水聞相𫝊登蕩路數處可躋攀)¶
　芝嶂寺　樂清縣志在鳳凰山宋時建後圮¶
<pb:KR2k0044_WYG_236-8b>¶
國朝康熙二十一年僧實性募緣重建(徐化民芝嶂寺/記寺剏於趙宋)¶
　　(綦五百餘年衰頽已久一瓦一木無有存者其地/去邑東三里許山窈然以深境泠然而静真焚修)¶
　　(勝地僧實性誅茆栖寂毅然矢願循其舊跡而拓/大之可見物無陋者而皆可以立事無難者而皆)¶
　　(可以興予望此邦人士廢者謀舉/圮者謀整盡如兹僧之成兹寺也)¶
　東塔院　萬厯温州府志在東塔山上為白鶴寺子¶
　　院樂清縣志舊時九牛山尖有石塔震圮宋熙寧¶
　　間令葛逢遷於此時有僧曰梅塔主者建塔九層¶
　　仍建塔院淳熙中令趙彦暉袁采繼建明洪武十¶
<pb:KR2k0044_WYG_236-9a>¶
　　年僧善爽重修正徳二年僧廣徳建¶
國朝康熙二十二年釋忘牧重葺¶
　西塔院　舊温州府志在西塔山上宋咸平間邑令¶
　　邊秀建祥符七年有七寳祥光現於塔頂紹興間¶
　　再現樂清縣志紹興二年賜額其西創觀音堂淳¶
　　熙六年令袁采再創佛殿及温星堂元改名廣福¶
　　天柱敎院明永樂間僧慧真重建¶
國朝康熙十九年僧伯晊重修¶
<pb:KR2k0044_WYG_236-9b>¶
　紫芝觀　明一統志在縣治東宋至和中建樂清縣¶
　　志張文君修丹地舊有道士林守淳依岳祠築菴¶
　　宋紹興丁卯道士丘大同經始成觀明永樂七年¶
　　重建¶
國朝順治六年道士張惠昇重建十五年燬十七年又¶
　　建¶
　集真觀　樂清縣志在白石山宋至和九年道士李¶
　　少和居此大中祥符賜名白石院宣和改今名觀¶
<pb:KR2k0044_WYG_236-10a>¶
　　宇架巖穴間客始登山羽士凭闌下瞰隠隠可數¶
　　具飲俟之炊熟而客始至團圞山腹遇濺沫處必¶
　　舍筍輿始登縈紆久之乃逹内有少和影龕焉¶
　　　平陽縣¶
　仙壇寺　平陽縣志在東門外唐咸通間建層磴石¶
　　柱上有葛仙翁丹竈旁為應節嚴祠(劉平叟仙壇/寺詩窈窕懸)¶
　　(僧廬空山斷諸想猿鶴無宿期古今契真賞坐中/風雅談林壑散清響涼飈灑我髮白雲隨我杖醉)¶
　　(臥松石下不知海月上林景熙仙壇寺西林詩古/壇仙鶴杳野鹿自成羣松氣浮清曉經聲出白雲)¶
<pb:KR2k0044_WYG_236-10b>¶
　　(石穿僧屋過水到寺門分/人世無窮事山中了不聞)¶
　淨明寺　名勝志在夾嶼山宋有光禪師每入定後¶
　　誦經則鳥雀皆來終卷乃去平陽縣志乾徳間建¶
　　(黄允髙淨明寺詩空門流水淨一徑入雲間古寺/欲無塔平田忽有山鳥啼游客到花落定僧閒寂)¶
　　(寞棠隂晚孤/舟帶月還)¶
　五峯慈雲寺　平陽縣志舊名五峯院在白巖唐咸¶
　　通庚辰建祀真君許遜祈晴雨最驗¶
國朝康熙二十八年重建¶
<pb:KR2k0044_WYG_236-11a>¶
　東林寺　温州府志在西鄉唐大厯二年建¶
國朝順治間重興¶
　神山寺　萬厯温州府志在萬全鄉後有石洞葛仙¶
　　丹竈石棋枰尚存¶
　萬行禪寺　平陽縣志在玊倉山擅雁蕩之勝名人¶
　　多遊覽留咏宋咸淳間建¶
國朝康熙間重興¶
　廣福宫　嘉靖浙江通志在縣南宋治平中建平陽¶
<pb:KR2k0044_WYG_236-11b>¶
　　縣志熙寜戊申賜額聖夀紹興戊申改今名有葛¶
　　洪丹井¶
　　　瑞安縣¶
　悟真講寺　萬厯温州府志在西北隅峴山東梁時¶
　　馬真人捨宅為棲霞寺宋祥符間改今名左右有¶
　　十八井¶
　仙巖聖夀禪寺　名勝志在仙巖山唐貞觀年建(司/空)¶
　(圖聖夀寺銘巖之巔森㦸鑱天中宅靈仙巖之瀑風/幹洞壑池洶山鑿越之裔甌之隅人逸而腴某其師)¶
<pb:KR2k0044_WYG_236-12a>¶
　　(某其牧寺圮而復許景衡聖夀寺詩古寺重門裏/回廊一徑幽水聲常帶雨山色最宜秋寓宿已多)¶
　　(日題詩更少留此生隨利禄行路自悠悠鍾清仙/巖寺詩一徑迢遥轉翠㣲蒼藤古樹淨禪扉廿年)¶
　　(不到山依舊此日重來人漸非梅雨有潭龍化去/仙巖無跡鶴飛歸賔朋散去太守醉人影鳥聲添)¶
　　(夕/暉)¶
國朝康熙間重興(朱彜尊仙巖寺詩咫尺仙巖寺雲峯/望轉親夕陽鐘磬發猶有未歸人)¶
　䕶國寺　瑞安縣志在集雲山頂唐㑹昌間本寂院¶
　　僧無斁因奉沙汰隠居於此禪定十餘年藤蘿繞¶
　　身時號僧為藤蘿尊者因地立祠名聖堂嵗久圯¶
<pb:KR2k0044_WYG_236-12b>¶
　　明宣徳間重建天順二年賜額嘉靖三十年燬復¶
　　建¶
　陶山寺　温州府志在集善鄉唐天寳間建瑞安縣¶
　　志㑹昌六年賜真身禪院額周顯徳中改通明寺¶
　　宋太平興國四年因陶貞白隠居以山名寺熙寧¶
　　五年建塔院二(石世英訪陶山寺詩深谷不易到/烟霞真勝遊翻身渺雲海長嘯落)¶
　　(滄洲曙色楓林曉天香桂子/秋更期南澗石重約泛浮丘)¶
　常寜寺　瑞安縣志在五公山麓唐咸通中建宋祥¶
<pb:KR2k0044_WYG_236-13a>¶
　　符初改常寧院三年復為寺嵗久圮¶
國朝康熙二十二年重建¶
　真身院　舊温州府志在帆遊鄉宋寳祐五年建舊¶
　　傳戴氏女名𤣥機自幼齋素誦經一旦坐化里人¶
　　為建院¶
　雲頂院　萬厯温州府志在崇泰鄉唐中和間建有¶
　　觀音洞為天下第十六洞天瑞安縣志宋景福二¶
　　年賜額明宣徳二年崇禎十六年相繼重建¶
<pb:KR2k0044_WYG_236-13b>¶
國朝康熙二十二年重修¶
　集真觀　明一統志在縣治東梁天監中建瑞安縣¶
　　志舊名集𤣥避宋諱改今名明洪武二十年立成¶
　　叢林二十七年重建¶
　　　泰順縣¶
　三峯寺　泰順縣志舊在縣左晉天福間建宋祥符¶
　　間賜額元至元中燬復建明嘉靖六年重建三十¶
　　三年改建儒學遷寺於太平橋左僧道圓重修¶
<pb:KR2k0044_WYG_236-14a>¶
　山交寺　萬厯温州府志在縣東十里泰順縣志明¶
　　洪武間僧太初建成化五年燬重建¶
國朝順治五年燬十三年重建¶
　靈峯寺　舊温州府志在縣北十五里唐乾符五年¶
　　建宋祥符中賜額¶
　南峯寺　泰順縣志唐咸通九年建為律院宋紹興¶
　　中改禪院明𢎞治五年燬僧永浙建¶
　靈芝堂　泰順縣志在二都莒岡(張孚敬靈芝堂詩/二首此地當年産)¶
<pb:KR2k0044_WYG_236-14b>¶
　　(石英蘭宮猶得舊時名我來一宿棲雲榻古柏松/巖倍秀靈五年兩度宿靈芝風景依然是舊時鐘)¶
　　(磬未鳴僧未起一/天明月自題詩)¶
　棲霞宫　温州府志在迎薰門外¶
　　處州府(麗水縣/附郭)¶
　法海寺　括蒼彚紀在府治東南一里唐光化二年¶
　　建名報恩宋政和七年改為神霄宫建炎初更今¶
　　名¶
　𤣥妙觀　嘉靖浙江通志在府治東南崇禎處州府¶
<pb:KR2k0044_WYG_236-15a>¶
　　志晉時為老君廟唐開元中改開元觀宋大中祥¶
　　符元年改天慶觀元元貞元年改今名明洪武庚¶
　　午燬惟存鐘樓天順間重修¶
　　　麗水縣(城外/寺觀)¶
　廣聖寺　明一統志在府城東八里名勝志唐貞元¶
　　間郡守李敬仲買山築室以為棲隠之地任滿乃¶
　　捨為寺括蒼彚紀宋皇祐元年賜今名(許尹廣聖/寺詩刺史)¶
　　(何年宅而今桑柘村懸崖蒼蘚合叠壁野雲昏水/靣春風皺花枝暮雨痕我來訪遺蹟只有斷碑存)¶
<pb:KR2k0044_WYG_236-15b>¶
　　(皇甫汸廣聖寺詩東溪斜帶郭五里接仙源嵐氣/迴盤嶺灘聲到石門僧開翠微舍客造白雲軒訝)¶
　　(可無機事看/鷗代晤言)¶
　廣福寺　崇禎處州府志在三巖舊名夀聖宋隆興¶
　　元年改今名(李能廣福寺詩巫峽何年劈作三至/今勝跡鎖烟嵐鳥飛花雨落巖竇龍)¶
　　(起風雷遶石潭留供禪僧叅玉版聴經山鬼/䕶琅函晚來更覺多佳趣兩耳松聲酒半酣)¶
國朝康熙三十三年郡守劉廷璣重修寺後有鳴玉堂¶
　　冰雪亭¶
　大安寺　括蒼彚紀在南明山名勝志唐中和間三¶
<pb:KR2k0044_WYG_236-16a>¶
　　平和尚所建和尚每日騎虎出門至溪津叱之還¶
　　徒歩入城至晚虎候溪滸載還山以為常¶
　佛日寺　嘉靖浙江通志在府城南五里崇禎處州¶
　　府志宋乾徳三年建湯思退請為功徳院賜名佛¶
　　日報恩寺内有髙陽洞爽氣亭照心境界亭元至¶
　　元中燬大徳中重建¶
　萬象崇福寺　括蒼彚紀在府西南一里本宋何叅¶
　　政萬象樓元元貞元年改為萬象菴大徳十年改¶
<pb:KR2k0044_WYG_236-16b>¶
　　今名俯視城邑如在几席下近挹溪山若畫圖磴¶
　　道中横建一樓額書括蒼洞天沙門明本為之記¶
　　吳興趙孟頫書¶
　妙成觀　名勝志唐貞元間建名龍興宋改今名括¶
　　蒼彚紀在少微山唐天師葉法善居之元至元二¶
　　十五年重建有春新堂溪屏閣天然圖畫亭掀蓬¶
　　室(劉棊掀蓬室詩我訪仙家溽暑前青楓緑栁暗/前川竹根露濕登山屐沙際鷗迎渡水船雲氣)¶
　　(長留虚白室丹光直上蔚藍天純/陽道士重來日為問蓬萊在那邊)¶
<pb:KR2k0044_WYG_236-17a>¶
　　　縉雲縣¶
　黄龍寺　括蒼彚紀在縣西北十二里唐乾寧三年¶
　　建¶
　廣慈寺　崇禎處州府志在縣西北三十里唐㑹昌¶
　　二年建(應覺翁廣慈寺詩靈山波上謝明鷗東厯/山前問牧牛回首蒼梧烟霧遠稻花香冷)¶
　　(舜田/秋)¶
　永寧寺　嘉靖浙江通志在縣東北五里唐中和初¶
　　建明洪武初重修(李棠永寧寺記縉雲縣沿溪而/東三里一徑折而北由兩山間)¶
<pb:KR2k0044_WYG_236-17b>¶
　　(數百歩又折而西磴道縈紆峯巒迴合前望綺園/紺池修篁古木鐘梵隠隠穹林中永寜禪寺在焉)¶
　　(寺起於唐厯宋中葉為葉樞密祠僧他徙者數十/年宋社既屋迄復於舊寺為山叢林主僧多四方)¶
　　(之遊者迭為之故租入不時費出無常僧房佛宇/浸就隳壊邑之僧惟高以身任之遂構方丈兩廡)¶
　　(堂殿像設煥然一新將大有興作而髙示寂矣其/徒文惠繼之山門翼然重屋巍然湢厨器什百爾)¶
　　(皆備又置田數畝曰吾師之志也景泰己亥春予/謁病歸自嶺南屏去時事日挈二三知己游燕永)¶
　　(寧數過弗厭也戊寅冬文惠復即法堂之後構屋/五楹中為堂奉羅漢諸天像東西為軒蓄儒釋書)¶
　　(數十卷日吟咏其中即之者有出塵氣象因扁其/堂曰悠然物外士多為詩歌咏之明年春予復過)¶
　　(文惠坐東軒清話竟日歸惠送之溪滸請曰先師/立之難而惠承之不易冀有述以貽不朽可乎予)¶
<pb:KR2k0044_WYG_236-18a>¶
　　(嘉髙與惠之志故/著其始末俾刻之)¶
　廣嚴寺　縉雲縣志在邑北三十里吳赤烏元年建¶
　梵嚴寺　括蒼彚紀在縣北十里吳越寳正四年建¶
　　(劉世裕梵嚴寺詩一水縈紆十里山梵王宫闕翠/微間樓臺隠隠紅塵遠鐘鼓沈沈白晝閒雲䕶鉢)¶
　　(池龍未醒烟消茶竈鶴初還老僧/厭客頻游賞花外重門帶雨闗)¶
　天壽寺　縉雲縣志在縣西十里晉開運間建¶
　昌谷寺　縉雲縣志在縣東南二十里唐咸通二年¶
　　建¶
<pb:KR2k0044_WYG_236-18b>¶
　妙相寺　縉雲縣志在縣南一百里宋建隆元年建¶
　九松寺　縉雲縣志在縣東六十里晉開運間建¶
　玉虛宫　仙都山志在仙都山中黄帝飛昇之地唐¶
　　天寶戊子勅封仙都山建黄帝祠宇嵗度道士七¶
　　人以奉香火宋治平乙巳改今名(葉夣得仙都觀/記仙都觀在縉)¶
　　(雲縣東四十里舊傳黄帝煉丹其上唐李陽冰為/令時書黄帝祠宇四大字尚存山水竒秀見之若)¶
　　(圖畫殆不可名狀也其東/十里有崇道院號小僊都)宫東坐西向隂陽者流¶
　　謂虎瞰而角法宜改作景定庚申道士陳觀定遷¶
<pb:KR2k0044_WYG_236-19a>¶
　　宫地元延祐庚申道士趙嗣褀欽受宣命佩服由¶
　　是宫門増重舊觀(虞集玉虚宫記縉雲仙都山者/道書以為𤣥都祈仙洞天黄帝)¶
　　(於此煉丹仙去唐天寳中賜號仙都山祠宋治平三/年賜名玊虚宫天禧間連年勅修醮宣和三年燬於)¶
　　(㓂道士游大成作之開慶中郡守劉安更定靣勢命/道士陳觀定改作入國朝宫日廢道士趙嗣祺世居)¶
　　(縉雲受業兹山延祐元年奉㫖主領宫事始/重新之至順二年仙都宫成勒文表之石)¶
　　　青田縣¶
　梵興寺　括蒼彚紀縣南八十里唐大順年建(張皇/軾梵)¶
　　(興寺詩扁舟漫說似乗槎為愛春光渡水涯荒寺/有僧環種竹石田無地不抽麻數聲牧笛和鶯語)¶
<pb:KR2k0044_WYG_236-19b>¶
　　(遶徑松濤逐浪花今日薰風/回草野好攜明月到山家)¶
　棲霞寺　明一統志在縣南二里括蒼彚紀舊名披¶
　　雲唐天寳初建¶
　梵宗寺　青田縣志縣西十五里宋咸平間建¶
　天福寺　崇禎處州府志在縣東十五里元時建(陳/徳)¶
　　(載天福寺詩尋涼遊寳地一境入叢林溪隔人家/小雲藏佛殿深檀香飄午寂松影下秋隂為愛山)¶
　　(泉湛時來/浣俗襟)¶
　法昌寺　括蒼彚紀縣西三十里唐大中二年建(陳/彦)¶
<pb:KR2k0044_WYG_236-20a>¶
　　(思法昌寺詩春遊偶到法曇山山色蒼茫紫翠間/殿閣玲瓏明曉日烟霞舒卷出塵寰何人便作終)¶
　　(身計老我寧辭半日聞歸去夕/陽溪上路遥看林暝鶴飛還)¶
　崇道觀　嘉靖浙江通志在縣西唐天寳初建¶
　太清宫　崇禎處州府志在縣西北二十里宋咸淳¶
　　中建其地有仙人壇¶
　　　松陽縣¶
　治平禪寺　松陽縣志在縣西一里舊名普通院唐咸¶
　　通十二年改䕶國寺又改天王院宋淳祐間改資¶
<pb:KR2k0044_WYG_236-20b>¶
　　聖寺治平中改今名(王安國治平寺記處州之松/陽資聖寺距縣郭西一里出)¶
　　(入甌閩者由之取道禱祠觀遊者無時而不集太/宗出御書真宗出芝草使藏其中而仁宗又出御)¶
　　(書其興久矣英宗即位之初詔天下寺觀無籍而/額不出於朝廷者聽州縣條上特賜以名於是始)¶
　　(用治平之紀元以易其額而嵗度學者一人道寧/乃輪錢於印經之院售五千四十八卷歸之寺又)¶
　　(合錢萬一千有竒屬弟道隆者使作轉輪之藏有/殿有堂列以兩廡又命僧省文丐佛像六十工以)¶
　　(期年而就噫何其盛也同郡國子監直/講龔源深之乞予文掲之碑遂為之書)元大徳間¶
　　善因寺僧慧鍾來主兹寺重興殿宇¶
　延慶寺　明一統志在縣西五里梁普通中建松陽¶
<pb:KR2k0044_WYG_236-21a>¶
　　縣志名雲龍唐改今名括蒼彚紀有浮屠二百五¶
　　十尺乃行逹禪師西竺取佛骨舍利建之常有神¶
　　光現於塔¶
　善因教寺　括蒼彚紀去縣西四十五里梁大同四¶
　　年建松陽縣志舊名開善宋改法善元至元間改¶
　　今名¶
　淨梵寺　崇禎處州府志去縣東二里宋淳祐年建¶
　　(胡世定淨梵寺詩小徑斜分破寺門平橋驚聴怒/濤奔佛衣全浸緑苔冷石井半留殘雨渾看到虎)¶
<pb:KR2k0044_WYG_236-21b>¶
　　(蹤知路静驗來花氣識山尊不妨/橡栗供厨粉鄜縣依稀杜老村)¶
　法昌寺　松陽縣志在縣西三十里梁時建名靈巖¶
　　隋大業間廢尋復興改今名元至元間復廢明洪¶
　　武六年化成寺僧諾然重修(楊谷法昌寺詩緑隂/遶寺稻苗肥風透長)¶
　　(廊暑力微清睡不堪花/外鳥枕邊喚起又催歸)¶
　福安寺　崇禎處州府志去縣東南三十里梁時建¶
　　朱文公宿此與王寛菴講學¶
　普濟院　括蒼彚紀去縣南十五里唐會昌中建松¶
<pb:KR2k0044_WYG_236-22a>¶
　　陽縣志元大徳間僧仁夀葺而修之(陳晟普濟院/記松陽縣有)¶
　　(山曰南巖地幽境勝甲於一邑中有寺曰普濟舊/名湧泉初建於㑹昌二年宋治平間始錫今額中)¶
　　(廢而寺僧思穎善持者經其始了證智深者成其/終嵗久傾圯僧仁夀與本師居心圖復新之方撤)¶
　　(舊而師已化矣仁夀節奉匱藏以卒其功予謂兹/院既興不可不識其事以垂永久既勤主僧之請)¶
　　(因書其顚/末以遺之)¶
　逍遙觀　松陽縣志在縣西一里雲巖之陽梁大同¶
　　元年建舊名洞陽至宋宣和改今名(葉仲諶逍遙/觀記松陽實)¶
　　(唐天師奕世仙隠之地靈蹤具在縣東二里為洞/陽山有觀曰逍遙曲徑斷塹人跡罕及邑官祝釐)¶
<pb:KR2k0044_WYG_236-22b>¶
　　(祈福舍此殆無所之也令尹張公邦彦嘆其卑陋/阻逺思易其地而新之偶得於西北隅去奉真門)¶
　　(半里許有嶺曰望仙林巒四環形如洞門上有湧/泉色白如乳顧謂隂陽家曰地占靈源位據乾岳)¶
　　(棲真之宫無以易此遂以其舊觀為子院而遷額/建焉庶工雲蒸不逾年而畢嗚呼是非善政得民)¶
　　(而人樂趨之其能集事若此乎予以戊戌東歸觀/副事葉冲妙狀其實屬為文以志嵗月因為之書)¶
　　崇禎處州府志明天啓間重修¶
　永寧觀　嘉靖浙江通志縣西二十里唐葉法善建¶
　　舊有葉公碑李邕撰并書崇禎處州府志有銅鐘¶
　　乾元二年鑄宋宣和初方㓂焚爇烈熖中不爍聲¶
<pb:KR2k0044_WYG_236-23a>¶
　　亦不殺浮屠百人舁之不能動及鐘樓再造數人¶
　　挽而上之唐郭階有鐘銘并序松陽縣志門扁曰¶
　　淳和仙府¶
　　　遂昌縣¶
　報願寺　嘉靖浙江通志在縣東陳大建中建遂昌¶
　　縣志宋大中初賜額慶元間僧清心重建元初圮¶
　　至正二年僧文惠重建明正徳間山門西廊燬嘉¶
　　靖初知縣蕭質令僧募衆復建後大殿就圮萬厯¶
<pb:KR2k0044_WYG_236-23b>¶
　　三十一年知縣辜志㑹命僧募衆建(齊鼎報願寺/詩懶性偏宜)¶
　　(静禪房獨掩扉迸窗新笋長繞砌落花飛夜月/聞僧梵烟嵐灑客衣心清宜有悟春盡亦忘歸)¶
　香嚴院　括蒼彚紀在邑西四十里周顯徳五年建¶
　　(王鎡香嚴院詩地爐煨火柏枝香借宿寒寮到上/方山近白雲歸古殿風髙黄葉響空廊敲門僧踏)¶
　　(梅花月入夜猿啼楓樹霜夢醒/不知窗日上時聞經磬出松堂)¶
　勝因院　名勝志隋大業間尹真人煉丹成舉家上¶
　　昇以故宅改建宋侍郎龔原作記頗詳其事遂昌¶
　　縣志在邑東三十五里僧文瑞重建舊稱騰仙大殿¶
<pb:KR2k0044_WYG_236-24a>¶
　寳嚴院　遂昌縣志在邑西二十里宋乾徳二年建¶
　　名多寳治平二年改今名有羅漢閣彌勒殿甚偉¶
　　今俱圯扁額係宋理宗御筆¶
　資聖院　崇禎處州府志在邑北十里又名東梅宋¶
　　紹興年間圮於水僧智積復建¶
　翠峯院　括蒼彚紀在唐山五代時僧貫休建後圯¶
　　明嘉靖間僧黙照重建¶
　紫極壽光宫　明一統志在縣南梁時有異人煉丹¶
<pb:KR2k0044_WYG_236-24b>¶
　　於此後乗雲上昇賜額登雲觀遂昌縣志在瑞山¶
　　麓唐葉法善煉丹之地宋元符三年老君像眉端¶
　　神光見郡邑表聞政和三年降御容於宫宸翰賜¶
　　額大書紫極壽光之宫六字今存宣和辛丑經寇¶
　　紹興甲子又圯於水後重建道士章思廉范子珉¶
　　項舉之俱登仙籍今為道㑹司(王鎡壽光宫詩井/氣蒸雲濕石欄白)¶
　　(頭道士自燒丹開門風帶琴聲出一陣松花滿醮/壇朱應鐘紫極夀光宫詩仙境通靈室林香落斷)¶
　　(霞鳥啼丹洞竹人掃玊壇花上士談𤣥秘/名山貯法華塵羈如可脫從此覔丹砂)¶
<pb:KR2k0044_WYG_236-25a>¶
　太虚觀　崇禎處州府志在邑西五十里大柘東樓¶
　　山之下唐乾寧二年建(尹廷高太虚觀詩路入烟/蘿别是天我來散髮坐風)¶
　　(軒玉壺積翠花香潤石洞藏丹雲氣温水影倒棲/松頂鶴谷聲遥荅嶺頭猿此中妙處誰能畫寫入)¶
　　(篇章當/草𤣥)¶
　　　雲和縣¶
　大慶寺　括蒼彚紀在迎恩門内唐大中二年建舊¶
　　名垂休為接詔迎春之所嵗久傾圮明萬厯六年¶
　　知縣蕭淵重修改今名¶
<pb:KR2k0044_WYG_236-25b>¶
　景徳寺　崇禎處州府志在縣西十里唐大中初建¶
　清修寺　雲和縣志在二都距縣十里¶
　廣因寺　括蒼彚紀在縣西三十二里¶
　永福寺　雲和縣志在九都距縣四十里¶
　大興寺　雲和縣志在六都距縣十五里¶
　天眞寺　雲和縣志在二都距縣五里¶
　光化寺　雲和縣志在七都距縣十里¶
　萬壽觀　崇禎處州府志在縣西百歩宋咸淳六年¶
<pb:KR2k0044_WYG_236-26a>¶
　　建¶
　華陽道院　雲和縣志在縣北¶
　　　龍泉縣¶
　崇因寺　括蒼彚紀在縣東金鰲山之北舊有銅鐘¶
　　一口大數十圍時或飛去初有一行脚僧鳩銅鑄¶
　　此鐘去之日曰俟我去三日而後擊僧去寺主即¶
　　登樓撞之聲逹八十里自後凡叩鐘八十里外不¶
　　聞也名勝志鐘忽一夕在嵇聖潭又一夕在吳岱¶
<pb:KR2k0044_WYG_236-26b>¶
　　山塢寺僧視之但聞鐘腹有咆哮聲而風雨逼人¶
　　無可為計翼夜其鐘自還又有木魚在東廊長丈¶
　　許唐物也宋時有竊而載之舟中者夜自有聲風¶
　　波洶湧懼而返之明正徳八年寺火而木魚無恙¶
　　又有石筆一枝出地尺餘圍三尺根深丈許龍泉¶
　　縣志有七塔峙於外二塔峙於内¶
　崇仁寺　嘉靖浙江通志在縣南五里五代時建有¶
　　華嚴塔宋何執中常題詩於塔頂(季達崇仁寺詩/歩歩擁長林莓)¶
<pb:KR2k0044_WYG_236-27a>¶
　　(苔一徑深排雲雙塔迥背日片巖隂瀑泠清/禪骨茶香醒客心興窮詩未就風外一蟬吟)¶
　資聖寺　崇禎處州府志在縣南十里明邑令鄭奎¶
　　光重興(鄭奎光資聖寺記自邑治度留槎洲左折/而南三里許有寺曰資聖傳創自天福時)¶
　　(故有香燈田若干頃以聚僧說法誘勸愚䝉中葉/來田久没入民間法侣解散寺幾墟矣予視事來)¶
　　(業卓塔於蓮山之脊多士言近資聖寺告圯予即/躬自省視遂召僧真容肩修營事清理田計四頃)¶
　　(二十七畝有竒其羡為梵修資者緯如也塔之麓/即故嵇聖橋嵗久不復予復令涓吉載事夫緣塔)¶
　　(及寺緣寺及梁道不偏廢用實相成予因是而恍/然於資之義也龍故括蒼僻邑地錯萬山民相習)¶
　　(蠢悍今者有田以處僧有僧以說法彼民亦資是/而振䝉為醒化獷為惇破慳為施津津福利不敢)¶
<pb:KR2k0044_WYG_236-27b>¶
　　(恣縱資之為義大矣哉先於地中得石髙廣如碑/制皆欣欣相告曰天資之以登盛美也請予為之)¶
　　(辭予得暢言所/以資聖之義云)¶
　清修寺　括蒼彚紀在縣北三里(葉子竒清修寺詩/翠㣲度禪房幽響)¶
　　(發清磬雅稱觴咏娯初無笳鼓競飛花送餘/春杯酒傳雅令歸鞭裊清影皎皎三月映)¶
　性果寺崇禎處州府志在縣西六十里(真山民性/果院訪忠)¶
　　(上人不值詩管領東風入杖藜落梅香裏過招提/苔痕一徑白雲濕花影半窗紅日低欲見髙僧聊)¶
　　(爾耳便乗餘興去來兮葛藤有/話無人識付與隔林幽鳥啼)¶
　鳳棲寺　龍泉縣志在縣東二十里(真山民遊鳳棲/寺詩十載重遊)¶
<pb:KR2k0044_WYG_236-28a>¶
　　(古鳳棲連營新遶緑楊堤欲談時事佛無語不管/閒愁禽自啼苔滑空廊妨散歩塵昏老壁失留題)¶
　　(僧家田地隣家種/菜甲春風緑滿畦)¶
　集福寺　龍泉縣志在縣西二里括蒼彚紀東廊有¶
　　魯般鐘樓約高七丈人每登樓輙動撞鐘則四柱¶
　　振撼有危殆欲墜之勢經今數百載如一日(鄭奎/光重)¶
　　(修集福寺記龍邑西去二里桃源天台山洞奥絶/選佛之地此居最焉晉天福間建集福寺於山下)¶
　　(雄宫偉殿諸刹叢林不能與之爭勝長老言鐘樓/出公輸子手昻霄挿漢縹焉若飛鐘可容百石造)¶
　　(時士女競投釵釧痕尚宛然霜月飄鐘與唄聲俱/冷卓錫之侣因而雲來自晉迄明有興無圯然嵗)¶
<pb:KR2k0044_WYG_236-28b>¶
　　(月變更流㓂為厲縱佛法全力其何能守予以乙/丑夏來視邑事日與僚佐諸士問洞天台逡巡此)¶
　　(寺見其蓮座欲傾獅象無主廣殿長廊幾臥荆榛/中同人述景不勝今昔之感乃嘆曰法王亦有蹇)¶
　　(乎孰主張是今零落如此㑹比邱真容發願新之/予壯其志分微禄以資始費不下十千緡而衆願)¶
　　(俱發不募而輸三年間殿宇禪堂門廊階戺吐日/月之華飛烟雲之色諸佛攸館衆聖還所棲矣)¶
　萬壽宫　名勝志唐乾元中建名寳聖宫龍泉縣志¶
　　在縣西四里宋慶厯二年重建改曰太和元符三¶
　　年改名奉靈崇寧間住持吳應能以符水遇徽宗¶
　　賜號妙應先生出内帑營繕偉麗倍前御書天寧¶
<pb:KR2k0044_WYG_236-29a>¶
　　萬壽之宫以寵之應能復卜宫後吉地請構皇帝¶
　　本命殿仍賜名紫霄介福殿及聖像撥三衢田十¶
　　頃給御用金器皿置衛兵勅令郡縣官嵗時朝謁¶
　　寵遇隆盛(何執中萬夀宫記崇寧四年九月詔即/處州龍泉奉靈宫之舊址斥而新之改)¶
　　(賜額曰天寧萬夀宫為國家祈天永命之地且以/旌妙應先生吳應能施徳濟民之效也大觀改元)¶
　　(冬十一月有司以宮成聞有㫖俾執中為之記謹/按處州介閩浙之間地靈境秀洞天福地封陲相)¶
　　(望而此州資以為勝者殆十之二仙風鬱然殊冠/於一方應能生長龍泉棲迹奉靈自言常遭異人)¶
　　(得布氣術雜用符水治病輙愈召見考驗不誣禮/賜殊縟久之以其居為宫大其基構門闥殿寢窮)¶
<pb:KR2k0044_WYG_236-29b>¶
　　(極宏麗役不旬月民不知病而靈壇秘宇赫然一/新賜道藏經四千五百五十一卷給田十頃嵗度)¶
　　(道士/一人)紹興七年改為報恩光孝宫十三年詔復舊¶
　　名¶
　隱眞觀龍泉縣志在縣西二里(李大明隠真觀詩/晚鐘敲罷茶烟歇)¶
　　(白雲飛度清風發山童尋鶴/未歸來閒拾松枝候明月)¶
　　　慶元縣¶
　石龍寺　慶元縣志在石龍山下唐乾符間邑人捨¶
　　址建宋寳祐元年邑人吳濟造經藏一輪今廢明¶
<pb:KR2k0044_WYG_236-30a>¶
　　天順元年改名神力寺嘉靖三十七年邑人吳安¶
　　慶募修易名塔院(毛炳石龍寺詩陌上尋春儘日/間門前新栁未勝攀溪環北郭)¶
　　(浮龜石寺枕西峯對象山雨雜松聲鳴梵閣烟含/竹色隠禪闗焚香對坐客中寂薄暮遥看宿鳥還)¶
國朝順治十七年重修¶
　天銘寺　慶元縣志在縣東象山下建自蕭梁元至¶
　　元間僧至善重建　嘉靖間重修¶
國朝順治間邑人姚鐸建後堂(姚鐸天銘寺詩秋老山/行悲落木黄花對酒一)¶
　　(髙歌蘿侵斷壁題應徧蘚蝕殘碑字欲磨添水舊/聞蕭寺鴿聴琴誰識遠公鵝渡江已舍津頭筏隔)¶
<pb:KR2k0044_WYG_236-30b>¶
　　(岸回看/翠靄多)¶
　淨心寺　括蒼彚紀去縣四十二里唐乾符三年建¶
　　久壊明萬厯元年僧募緣重修¶
國朝順治十年僧勝道重修¶
　慈照寺　崇禎處州府志去縣一十五里唐乾符二¶
　　年建明正徳二年重修東有雲巖西有金龜南障¶
　　薰屏北列中峯寺之出竒者也¶
　莊嚴寺　括蒼彚紀去縣二十二里唐中和三年建¶
<pb:KR2k0044_WYG_236-31a>¶
　　宋大觀三年僧子端建藏殿并寳藏¶
　覺林寺　崇禎處州府志在縣十一都宋太平興國¶
　　二年建(吴美中遊覺林寺詩呼泉撥火此山中一/縷茶烟撩竹風忽見斜陽開晚色相將待)¶
　　(月出/林東)¶
　勝隱菴　慶元縣志在下管迴龍山¶
國朝康熙九年僧海雲重修後有瀑布鶴洞蝶屋試劍¶
　　石洗耳泉停仙巖飛嶂石印月潭修竹茂林夏不¶
　　知暑¶
<pb:KR2k0044_WYG_236-31b>¶
　　　宣平縣¶
　普照寺　括蒼彚紀在縣西北一里唐㑹昌六年建¶
　　舊名福田宋祥符改今名今為祝釐習儀之所¶
　隆福寺　崇禎處州府志在縣西三里梁大同三年¶
　　建¶
　雲巖寺　括蒼彚紀在縣西五里原係鮑村鮑家菴¶
　　元至元間為寺¶
　清修寺　崇禎處州府志在縣東十六里梁大同二¶
<pb:KR2k0044_WYG_236-32a>¶
　　年建¶
　沖眞觀　嘉靖浙江通志在縣北六里唐葉法善建¶
　　有李邕所撰碑括蒼彚紀葉法善捨室為之賜額¶
　　宣陽續名冲真今煉丹井及銅鐘尚存(舒祥沖真/觀詩短牆)¶
　　(斷粉畫圖漫窗外餘隂竹幾竿過耳笙簧啼鳥歇/隔簾香雨落花寒烟邊茶竈留賔語月下芸篇伴)¶
　　(鶴看一著殘棋蕭散/後無端清思好凭欄)¶
　紫陽觀　括蒼彚紀在縣南五十五里宋元祐四年¶
　　朱芹捨宅為之¶
<pb:KR2k0044_WYG_236-32b>¶
　　　景寧縣¶
　金仙寺　括蒼彚紀在縣西一里宋咸平元年建續¶
　　處州府志舊傳寺宇落成忽溪水暴漲泛一枯槎¶
　　長十丈餘而圍半之横於寺前質𩔖沉香形如怪¶
　　石遇一異匠剖而碎之疊於壁間成雲霞巖壑之¶
　　狀中塑大士羅漢諸像渾若天成至今一塵不染¶
　　亦大竒觀也(潘琴金仙寺詩少年湖海憶仙闗解/組重遊鬢已斑對竹最宜當戸月登)¶
　　(樓尤愛隔溪山不探物外烟霞趣誰識静中/天地寛清世已無塵土夢杖藜寧憚日盤桓)¶
<pb:KR2k0044_WYG_236-33a>¶
　澄照寺　崇禎處州府志縣南四十里唐咸通二年¶
　　建宋乾道二年遷大赤明成化六年重建(潘琴澄/照寺詩)¶
　　(一出衡門百慮寛烟霞穿盡到禪闗松蘿虬結攢/新翠棟宇翬飛改舊觀嵐氣著衣晴似雨山風醒)¶
　　(夢暑猶寒小窗獨坐清無比莫怪閒雲久戀山王/華澄照寺詩朔風肅寒威草木半摧落喜見松柏)¶
　　(青山林未蕭索遂為郊原遊停輿登禪閣禪居斷/俗氛幽閒有真樂鳴泉振玉聲羣巒擁屏幙爐香)¶
　　(浮晝氤清茗薄燕酌野目盼征雲憑軒看巢鶴少/憇覺心怡百慮俱忘却顧予縻祿人此心良自怍)¶
　　(何如鶴溪翁/髙志凌霄廓)¶
　清修寺　景寧縣志在縣東唐咸通二年建有趙孟¶
<pb:KR2k0044_WYG_236-33b>¶
　　頫書扁¶
　普化寺　括蒼彚紀在縣南鸕鷀村唐天祐元年建¶
　　今重修¶
　惠明寺　崇禎處州府志在縣南十里唐咸通二年¶
　　建今重修¶
　嶺後菴　景寧縣志在盧山即馬夫人祖居殿後山¶
　　巔飛昇處亦有小殿望之如青蓮然¶
　浙江通志卷二百三十四¶
