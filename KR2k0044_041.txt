# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.730002
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十一
<pb:KR2k0044_WYG_041-1a>¶
欽定四庫全書¶
　浙江通志卷四十一¶
　古蹟(三/)¶
　　嘉興府¶
　由拳古城　太平寰宇記故由拳城在今嘉興縣南¶
　　五里秦始皇見其山有王氣使諸囚來鑿此山囚¶
　　倦並逃因號囚倦山置囚倦縣後訛由拳(萬厯嘉/興府志)¶
　　(由拳山名在餘杭縣舊志作為囚倦非也嘉禾百/咏考水經注呉記曰谷水出呉小湖經由拳故城)¶
<pb:KR2k0044_WYG_041-1b>¶
　　(下今春波門外合/五水俗訛油潭)¶
　　(謹按水經注無谷水經由拳故城之文考谷水即/峽石山所出上谷湖水經縣出為澉浦圖經云澉)¶
　　(湖諸水皆名谷水今指為出自水經注而呉/記又不可得見後來作志者皆沿其誤矣)¶
　射襄城　嘉禾百詠考呉王禦越之所在郡城東北¶
　　三十里(萬厯嘉興府志今秀水縣東北麟瑞郷舊/管里曰射城嘉興縣志今王江涇聞川)¶
　主城　萬厯嘉興府志呉王禦越之所在秀水縣治¶
　　北(嘉禾百咏考東顧城西新城南于城北/主城四城皆在郡境呉築以禦越者)¶
　新城　萬厯嘉興府志呉王禦越之所在秀水縣治¶
<pb:KR2k0044_WYG_041-2a>¶
　　西北(𢎞治嘉興府志在秀水縣西二十七里唐/武宗㑹昌元年嘗築土城後罷㝷成市井)¶
　古城　至元嘉禾志在海鹽縣東南五十歩¶
　故邑城　至元嘉禾志在海鹽縣東北三十六里周¶
　　回半里(天啓平湖縣志故邑城在乍浦故邑山下/一作顧邑顧榮之先句踐支庶封於此子)¶
　　(孫遂以為姓漢海鹽縣治也宋劉裕追孫恩復築/城於此名勝志平湖縣七里為故邑山東漢時海)¶
　　(鹽縣䧟為湖移置此山㝷馬嘷為秦舊邑因名故/邑又作顧以為顧視此邑嘉興府志海鹽縣東南)¶
　　(郭下里有東城又縣東南有古城古顧音相近此/即東顧城也閒牕括異志今故邑山居民掘地多)¶
　　(得古器物蓋/縣治舊址耳)¶
<pb:KR2k0044_WYG_041-2b>¶
　于城　萬厯嘉興府志在海鹽縣治西北十八里有¶
　　于相國廟皆呉王禦越之所(嘉興府志海鹽縣西/開濟郷有璵城里今)¶
　　(止有璵城橋于璵音近而訛歴志不詳所自惟/仇志云袁崧所築以其地有教義里意為崧耳)¶
　馬嘷城　越絶書呉代越道逢大風車敗馬失匹馬¶
　　啼嘷事見呉史名勝志在海鹽縣治東南三百歩¶
　　(海鹽縣圖經呉禦越城亦名馬嘷城/九州志云谷水之右有馬睪城即此)¶
　望海城　海鹽縣志縣南三十五里唐開元五年置¶
　何城　萬厯嘉興府志在崇德縣治西(名勝志句踐/拓地北至禦)¶
<pb:KR2k0044_WYG_041-3a>¶
　　(兒夫差築何晏管萱四城拒之何城/有何津王廟相傳呉王遣以築城者)¶
　萱城　萬厯嘉興府志在崇德縣治東(名勝志在崇/德東津郷)¶
　檇李城　九域志史記呉伐越句踐迎擊之檇李賈¶
　　逵曰越地杜預曰今呉郡嘉興縣南有檇李城即¶
　　其地也(𢎞治嘉興府志檇李城在桐郷縣濮院之/西濮院即古檇李墟也其地有范蠡塢嘉)¶
　　(禾百咏考去郡城西南四十五里因其地産佳李/故名越絶作就李公羊傳作醉里相傳呉王醉西)¶
　　(施於/此)¶
　　(謹按秀水縣志亦載檇李城因濮院在秀水西南/壤相接也然據嘉禾百咏考云去郡城西南四十)¶
<pb:KR2k0044_WYG_041-3b>¶
　　(五里則其地析屬桐郷/當從𢎞治郡志為確)¶
　晉嘉興屯　至元嘉禾志嘉興縣高王廟高使君晉¶
　　建武中出為監屯校尉領兵三千屯結於此¶
　唐嘉興屯　𢎞治嘉興府志高豐廟在嘉興縣東十¶
　　八里唐屯田之所¶
　宋節推㕔　𢎞治嘉興府志在郡治西南三十歩元¶
　　為管軍鎭撫治(王持垕/為記)¶
　宋州倅東㕔　至元嘉禾志在郡治東二十歩宋張¶
<pb:KR2k0044_WYG_041-4a>¶
　　先為倅於此¶
　宋州倅西㕔　至元嘉禾志在郡治西通判㕔(嘉興/府圖)¶
　　(記俱入嘉/興縣治内)¶
　宋司理院　至元嘉禾志司獄司在郡治南五十歩¶
　　舊司理院也(嘉興府圖記府獄洪武/中即宋參軍舊廨為之)¶
　宋嘉興縣丞㕔　萬厯秀水縣志興聖寺去縣東南¶
　　二百武舊為嘉興縣丞㕔(揮塵錄孝宗誕育於此/後為興聖寺理宗御書)¶
　　(流虹聖地/興聖之寺)¶
<pb:KR2k0044_WYG_041-4b>¶
　宋嘉興監　太平寰宇記嘉興監本秀州嘉興縣煎¶
　　鹽之所升為監¶
　宋監倉東㕔　嘉興府圖記府治東北入靈光街為¶
　　布政分司在宋時為監倉東㕔入元為亷訪分司¶
　宋漕運司治　嘉興府圖記在府治東北一百歩當¶
　　瓶山南守禦千户所本宋漕運司舊址元時嘗調¶
　　邳州翼萬户鎮守¶
　宋廣惠院　嘉興府圖記由府東出春波門一里天¶
<pb:KR2k0044_WYG_041-5a>¶
　　馬橋直北為養濟院在宋時為廣惠院(呉潛/為記)¶
　元嘉興路總管府　至元嘉禾志在子城内舊府治¶
　　也譙樓外有舊宣詔頒春二亭(金吾/為記)¶
　元錄事司　至元嘉禾志在郡治西北二百歩舊監¶
　　倉東㕔¶
　元漕運司　𢎞治嘉興府志在府治北二百歩¶
　元浙江鹽提舉司　至元嘉禾志在府治西南一里¶
　　半舊買納鹽場也¶
<pb:KR2k0044_WYG_041-5b>¶
　元鎭守萬户府　至元嘉禾志舊府判東㕔¶
　元管軍鎭府　至元嘉禾志舊節推㕔¶
　元營田都務　至元嘉禾志在嘉興縣治南二十六¶
　　里¶
　元嘉興縣衙　至元嘉禾志在郡治東北二百歩¶
　元在城酒稅司　嘉興府志熙春樓在郡治北五十¶
　　歩元原屬酒庫故坊亦名燕春今為驛(紫桃軒雜/綴宋時立)¶
　　(酒務於州治後罌罍之屬陶以給用/所退破甓隱起成岡所謂瓶山也)¶
<pb:KR2k0044_WYG_041-6a>¶
　元新城務　𢎞治嘉興府志在秀水縣西北二十七¶
　　里柿林郷新城鎭洪武三年改為新城稅課局(嘉/興)¶
　　(府志城本作塍即柿林即/曾魯公丞相權新塍稅處)¶
　元陶莊務　𢎞治嘉興府志在秀水縣東北五十四¶
　　里思賢郷陶莊市洪武三年改為陶莊稅課局¶
　元風涇白牛務　嘉興府圖經在嘉善縣治東北二¶
　　十四里風涇鎭洪武三年改為風涇稅課局¶
　元魏塘務　萬厯嘉興府志在嘉善縣慶豐橋北宋¶
<pb:KR2k0044_WYG_041-6b>¶
　　亦有酒務¶
　漢海鹽縣舊治　輿地廣記縣之故治順帝時陷而¶
　　為湖今當湖是也大旱湖竭城郭猶可識¶
　元海鹽縣衙　至元嘉禾志在縣城隍廟北三十歩¶
　　有舊宣詔頒春二亭遺蹟¶
　唐寧海鎭　至元嘉禾志在海鹽縣東天寳十載太¶
　　守趙居貞置淳化二年移置近縣一里(海鹽縣圖/經元陷入)¶
　　(海又東一里為横浦東南五十里為貯水陂/以及望海鎭鎭海樓海月亭諸蹟俱淪於海)¶
<pb:KR2k0044_WYG_041-7a>¶
　漢司鹽校尉　海鹽縣圖經呉王濞置司鹽校尉居¶
　　馬嘷城煮海擅利其地即名海鹽鄉¶
　宋鹽場　萬厯嘉興府志海鹽縣沙腰村為海沙場¶
　　鹽課司即宋鹽場明道間罷景祐間復置¶
　宋嘉興貢院　閒牕括異志本海鹽州學有采芹橋¶
　　泮水之舊規在焉後遷學鳯池坊此地遂為貢院¶
　元海鹽在城務　嘉興府圖經西關大柵橋南為海¶
　　鹽稅課局即元稅課務¶
<pb:KR2k0044_WYG_041-7b>¶
　元澉浦務　嘉興府圖經海鹽縣西南三十六里為¶
　　澉浦稅課局宋初領於鎭嘉定間别置元為澉浦¶
　　務¶
　元崇德縣衙　至元嘉禾志在天清宫東北五十歩¶
　　舊縣治也有舊宣詔頒春二亭遺蹟¶
　元崇德在城務　嘉興府圖記崇德縣東北為河泊¶
　　所本宋酒稅務洪武初改稅課局正德中罷為河¶
　　泊所¶
<pb:KR2k0044_WYG_041-8a>¶
　元石門務　嘉興府圖記桐鄉縣西南石門鎭東柵¶
　　為宋石門稅課局呉元年崇德縣重建分隸桐鄉¶
　　(嘉興府志宋黄勉齋曾監石門酒庫/其申提領劄云石門為酒庫之首)¶
　元當湖務　嘉興府圖記平湖縣治西二百五十歩¶
　　為當湖稅課局元為當湖務¶
　元市舶司　萬厯嘉興府志平湖縣治西南二十七¶
　　里為乍浦巡檢司元為市舶司¶
　元乍浦務　嘉興府圖記平湖縣治南¶
<pb:KR2k0044_WYG_041-8b>¶
　元廣陳務　嘉興府圖記平湖縣東二十七里¶
　元留濟倉　嘉興府圖記平湖縣治西二十七里為¶
　　廣陳預備倉元為留濟倉洪武中重建¶
　宋巡檢寨　嘉興府圖記桐鄉縣皁林巡檢司宋初¶
　　曰巡檢寨在縣市南右為皁林驛¶
　徐長者園　嘉禾百詠考在嘉興長者宋人學道年¶
　　八十治圃栽花於此¶
　柳氏園　𢎞治嘉興府志滮湖在嘉興縣南二里有¶
<pb:KR2k0044_WYG_041-9a>¶
　　柳氏園柳氏宋世科也(周伯琦桞氏園記鴛鴦湖/舊有宣公書院後廢至紹)¶
　　(定中軍倅陳塤重於園中設宣公像/而祀之嘉興府志園後即會景亭)¶
　㑹景園　名勝志在滮湖濵宋潘思旦園又名㑹景¶
　　亭(嘉禾百詠考園中有南塢海棠亭白蓮沼桃花/亭紅薇徑茶溪仙鶴亭芙蓉塘白苧橋漁溆十)¶
　　(景趙孟/時愛州)　(滮湖㑹景亭記故宋尚書潘公知秀州/水深土膏遂有卜居之志及仕至通顯)¶
　　(即解印歸治室於郡城東春波門外償初志也由/南塢暨漁溆可㳺者凡十一所皆利於舟楫而會)¶
　　(於斯築土為室構木為亭列樹花果松栢榆柳於/其前良辰美景載酒周游沿回放浪歸則憇於亭)¶
　　(上因名會景亭陸蒙老會景亭詩清入闌干酒易/醒春風楊柳㡬沙汀平波抵得瀟湘濶只欠峰螺)¶
<pb:KR2k0044_WYG_041-9b>¶
　　(數㸃/青)¶
　趙老園　嘉禾百詠考在郡城西三里景德寺後析¶
　　屬秀水宋殿丞趙袞字希甫歸隱藏書之處陳堯¶
　　俞題曰趙老園(名勝志即白龍潭/三塔寺方丈後)¶
　焦家園　方輿勝覽宋殿帥焦虎臣園𢎞治嘉興府¶
　　志在秀水通越門内東北二百歩舊有三峰石(嘉/興)¶
　　(縣志石高二丈餘宣德初為内使舁去今為花/園倉萬厯嘉興府志園置流觴曲水石尚存)¶
　沈氏園　嘉興府志宋建炎初張俊討秀卒徐明之¶
<pb:KR2k0044_WYG_041-10a>¶
　　亂至郡北沈氏園¶
　陳園　正德嘉善縣志陳氏東西園在魏塘鎭元萬¶
　　户陳景仁所闢内有雪月樓凡亭榭七十二元王¶
　　園器為記其西園即今縣治也(萬厯嘉善縣志至/正時有星隕石於)¶
　　(鎭陳取為山今縣/理所即隕石處)¶
　唐氏園　正德嘉善縣志在西塘鎭東宋大姓唐介¶
　　福兄弟别墅山池亭榭冠絶一時¶
　常氏園　海鹽縣圖經宋常氏邑世家園距清灝門¶
<pb:KR2k0044_WYG_041-10b>¶
　　西南郊牧間有滇茶照五里外後為呂氏秀遠莊¶
　獨寤園　百可園　嘉興府志並在海鹽縣北城皆¶
　　鄭端簡讀書處¶
　餘春園　嘉興府志在海鹽一名小瀛洲嘉靖中徐¶
　　咸築(明詩綜子正守襄陽歸築園城/闉自撰社會記後舎園基為倉)¶
　東西張氏園　名勝志崇德石門塘(嘉興府志宋張/子修嘗監石門)¶
　　(酒稅因家焉與邑人張汝昌並有園林之勝内有/流杯亭遂初亭乳鴨池戴敏張園詩乳鴨池塘水)¶
　　(淺深熟梅天氣半晴隂東園載/酒西園醉摘盡枇杷滿樹金)¶
<pb:KR2k0044_WYG_041-11a>¶
　東臯園　嘉靖平湖縣志魯簡肅園自縣治迤東皆¶
　　其遺址今游橋尚存一云東臯園在博陵祠後今¶
　　為東林禪院西臯園在今楊梅園地今為西林禪¶
　　院¶
　昭明讀書園　嘉興府志一名昭明館昭明太子師¶
　　事沈約就館於此後捨館為呉德寺今青墩之密¶
　　印也¶
　東臯園　至元嘉禾志在崇德青墩宋處士沈平所¶
<pb:KR2k0044_WYG_041-11b>¶
　　構(嘉興府圖記有釣漁磯梅花關賽蓬萊堂迷仙/境綠荷池宰執鄭太師呉履齋趙觀相皆嘗游)¶
　　(歴每元宵節宴集於此端平末廢烏青志入明為/李參知拳勺園内有餐英館木雞窩長嘯閒吟二)¶
　　(亭眞隱樓香蓬/居今屬桐鄉境)¶
　彰慶館　樂郊私語海鹽縣西安仁橋宋樞宻郭三¶
　　益彰慶館基也(𢎞治海鹽縣志紹聖四年令閻建/為縣人郭瑑立以瑑居隘令對門)¶
　　(蓋亭以為延賔之所亭名/彰慶宣和中令徐盤立石)¶
　綺川館　海鹽縣圖經在縣東南尉㕔之南亭景德¶
　　三年令翁煒建於夫子廟前池上(𢎞治海鹽縣志/綺川館宋淳熙)¶
<pb:KR2k0044_WYG_041-12a>¶
　　(八年尉趙善沛就/移風亭舊址建)¶
　錢王館　萬厯嘉興府志崇德縣治北三十里錢林¶
　　村呉越王微時曾館於此後貴改為祖祠¶
　語溪館　至元嘉禾志崇德縣西南有語溪館¶
　錦莊　至元嘉禾志嘉興縣東八里元有白蓮寺廢¶
　　址後為趙州倅雋之錦莊¶
　布哈莊　嘉興府志許恂如詩注秀水縣城北二十¶
　　里元丞相布哈莊今訛百花¶
<pb:KR2k0044_WYG_041-12b>¶
　蔣氏莊　至元嘉禾志城南舊為游賞之所¶
　梅花莊　嘉興府志洪武舉人王鏞與弟鈞居梅會¶
　　里梁孟敬有題嘉興王氏梅花莊詩¶
　竹莊　萬厯嘉善縣志在魏塘鎭後元呉瓘所闢也¶
　　舊有池數十畆天然若湖構水心亭瀟灑卓絶¶
　沙棠莊　正德嘉善縣志在西塘鎭東元馬氏居之¶
　　有垂絲海棠一本圍可四尺旁有海棠亭釣魚臺¶
　杏花莊　萬厯嘉善縣志在風涇西南半里元戴光¶
<pb:KR2k0044_WYG_041-13a>¶
　　遠别墅栽杏花甚多¶
　東作莊　萬厯嘉善縣志在魏塘街孫詢别業(李東/陽春)¶
　　(日東作莊詩知時好雨正當春黄犢籬邉綠/水濵林外不須催布榖農家自少晏眠人)¶
　雲濤莊　澉水志在永安湖上九把翁許相卿建即¶
　　為孫太白山人置鶴田之許台仲甫也(歐餘漫錄/鶴田在九)¶
　　(把山書院之/陽倚山面湖)¶
　柳莊　嘉興府志崇德州鳯鳴寺東南二里鮑恂記¶
　　云程德剛所居¶
<pb:KR2k0044_WYG_041-13b>¶
　石莊　嘉靖平湖縣志在東泖宋江淮總管石都尉¶
　　賜莊有石田飼鶴有石亭有總管廟(天啓平湖縣/志石莊記云)¶
　　(三泖之上大海環其外仰而見天天若彌峻扶桑/出日江東暮雲徃往可見之縹緲色象間亦風清)¶
　　(而局/遠矣)¶
　嘯諾堂　名勝志在州治之西宋郡守沈括建(沈括/秀州)¶
　　(官舎詩草滿池塘霜送梅林疎野色逈樓臺天圍/故越侵雲近潮上孤城帶月回客夢冷隨楓葉斷)¶
　　(秋心低逐雁聲來流年又喜/經重九可意黄花是處開)¶
　山堂　𢎞治嘉興府志在府治内西北宋郡守張德¶
<pb:KR2k0044_WYG_041-14a>¶
　　甫建後守李孟堅改名浩燕堂取沈括浩燕詩意¶
　　米元章書扁¶
　六鶴堂　名勝志在郡圃宋太守鄧根所築後守徐¶
　　藏於堂北為雪牕外臨荷池¶
　渙堂　至元嘉禾志在郡治圃内東北𢎞治嘉興府¶
　　志宋紹興中郡守王安道建後守李孟堅改名曰¶
　　衆樂嘉熙初府史宅之重修復名渙堂(史宅之修/渙堂記郡)¶
　　(後圃東偏舊有渙堂紹興間太守王公安道所創/也方南渡時公馳驅兵間歴艱履險者數矣其後)¶
<pb:KR2k0044_WYG_041-14b>¶
　　(南北講解上方樂天保民以生聚教訓從事嘉禾/去天最近公之至於是邦也不自意其生乎憂患)¶
　　(之餘一旦遂有為郡之樂羈懷憤感至是殆若渙/然氷釋者是雖世運推移其極必復而嘉興牧守)¶
　　(輯寧則亦莫非君上賜也蓋名堂之意昉此歲月/漸老聞見不接後人榜之曰禾興則又以郡之所)¶
　　(得名者名斯堂也嘉熙改元余實來始延見吏民/具宣天子德意奉職循理夙夜不敢懈尚何所於)¶
　　(燕游居數月略見端緒上下稍稍相安調度僅不/至乏絶間從公餘與客登斯堂顧瞻榱桷傾圯若)¶
　　(將壓焉是不可不葺而新之且復名曰/渙使不廢其舊蓋是年冬十二月也)¶
　同穎堂　至元嘉禾志在郡治宋守俞浙改修齊堂¶
　三瑞堂　嘉興府志在嘉興縣宋秀州司錄署¶
<pb:KR2k0044_WYG_041-15a>¶
　　(注洪忠宣宣和中司錄秀州年饑截留綱米全活/甚衆子三人适遵邁並有名秀人建堂祝之俗呼)¶
　　(三教/誤也)¶
　竹野書堂　嘉興府志在春波門外龍圖葉時晩號¶
　　竹野愚叟咸淳六年建¶
　胥山書堂　嘉禾百詠考在郡東二十五里舊經云¶
　　子胥伐越駐兵於此鄉人陳了翁之裔陳煃鑿石¶
　　結廬名讀書堂下有水曰胥江(嘉興府志元項冠/隱胥山因建草堂)¶
　春波草堂　嘉興府志在春波門外黄濤詩注云呉¶
<pb:KR2k0044_WYG_041-15b>¶
　　鎭讀書於此¶
　三過堂　嘉禾百詠考在本覺寺東坡三過文長老¶
　　有詩後人因建堂至元嘉禾志後又名東坡館(釋/居)¶
　　(簡三過堂記公以熙寧五年攝開封府推官乞外/通守杭州之明年有事於潤道過檇李㝷訪焉而)¶
　　(峩眉翠掃形於聲詩抑見文固有以致公者後六/年自徐移湖再過焉文病且老又十年自翰林學)¶
　　(士除龍圖閣學士知杭州又過焉文死矣所謂三/過門間老病死於以見其致意於文甚深慶元初)¶
　　(蜀僧本覺來住山得公第三詩於禮部尚書楊公/汝明家遂集帖字同前二詩登諸貞石住山元澄)¶
　　(作堂曰三過補山中闕丈而以/致其思予為之記嘉定甲申)¶
<pb:KR2k0044_WYG_041-16a>¶
　南湖草堂　嘉興府志宋聞人滋自記云東西兩湖¶
　　相連故曰鴛鴦湖又曰南湖以其在郡城之南而¶
　　草堂獨得其勝(秀水縣志即/呉陸瑁池)¶
　孝友堂　秀水縣志在城中宋紹興間翰林學士項¶
　　相與弟棟䖍於奉親兄弟友愛而作(眞德秀項氏/孝友堂記孝)¶
　　(友堂者翰林學士嘉禾項公兄弟二人奉親而作/也公以聰明之資簡重之器魁傑儁偉之材佐天)¶
　　(子禮樂太和之治而公之令聞令望日新月盛明/良相逢千載一時天下之人莫不仰慕公之為人)¶
　　(而不知公之所以致是者蓋有本矣公自鄉里讀/書養親罔有違越篤愛其弟恩意藹然及舉孝亷)¶
<pb:KR2k0044_WYG_041-16b>¶
　　(登顯榮敭歴中外雖身都富貴未嘗一念不在乎/親也而公之弟服勤致養克盡子職亦未嘗不以)¶
　　(公之心為心也孝友之至通於神明故公之先尊/及太夫人咸被推恩茂膺錫命者雖曰積善有自)¶
　　(盖公兄弟孝友實有以獲乎天子也公世本洛陽/自大理評事公晉隨駕南渡公為晉孫顯於開禧)¶
　　(紹定今兄弟德行道義又為當時所重則公世濟/其美者其來遠矣詠蓼蕭於小雅哦鳲鳩於曹風)¶
　　(其為父子兄弟足法而後可以教國人者余於公/之兄弟見之矣公名相字汝弼弟曰棟字汝用紹)¶
　　(定二/年記)¶
　環碧堂　貝瓊環碧堂記檇李南為幽湖巨族朱顯¶
　　道民世家於此水周其下題曰環碧周伯温書¶
<pb:KR2k0044_WYG_041-17a>¶
　北山草堂　項玉筍北山草堂記去郡二十里餘曰¶
　　北山沈氏鑿池累石手植九松今髙百尺合數圍¶
　　(陳恂九松歌相傳南渡攜家植於此/麟溪子孫十九傳約略與松五百年)¶
　相隱堂　海鹽縣圖經紹興元年令歐陽延世建名¶
　　思魯為魯簡肅立也後令祝閔以秦師垣曾肄業¶
　　縣宇改名將覺令林仰易名相隱以唐僕射姚南¶
　　仲宋參知魯宗道皆令鹽也令李直養又改名喜¶
　　雨後改名景魯一堂凡五名¶
<pb:KR2k0044_WYG_041-17b>¶
　雙穟堂　至元嘉禾志在海鹽縣治令史彌逈立¶
　燕鹿堂　嘉興府圖經海鹽縣治内宋時建¶
　道愛堂　海鹽縣圖經在縣治北元至元戊寅令王¶
　　澤立¶
　帥正堂　陸居仁帥正堂記元泰定乙丑海鹽州知¶
　　州王協中同知張遘為監使李蘭奚立¶
　時阜堂　澉水志即鎭廨之東㕔監鎭傅朋壽題扁¶
　秀野堂　澉水志在鮑郎場鎭廨宋嘉定中司場朱¶
<pb:KR2k0044_WYG_041-18a>¶
　　俯立黄裳記堂中設米老畫蔡邕焦琴¶
　美固堂　澉水志在水軍寨宋淳祐九年綂制邢子¶
　　政立¶
　方洲草堂　海鹽縣圖經在遷善橋巷張黄門故宅¶
　　(張寜方洲草堂記草堂叠石為山山上有蒼玉峰/東垣拄頰峰宿雨巖滴露巖歸雲洞蘭雪坡茶烟)¶
　　(岫詠月嶠卓碧礐洗硯泉映山池皆鑱石刻字周/植小桂梅竹雜卉高廣未滿尋丈而欲擬諸大山)¶
　　(可發一笑山雖小而氣象景色生意畢具名之曰/一笑山其北有舎環竹為覆篷仰飾素粉牖户内)¶
　　(外皆墁堊一色通明虛白恍若一舟寄泊於湖山/風雪間名之曰雪夜歸舟掲諸簷楣所以志余之)¶
<pb:KR2k0044_WYG_041-18b>¶
　　(自得/也)¶
　讀書堂　嘉興府圖記在崇德舊廨宋令黄元直取¶
　　韓詩出宰山水縣讀書松竹林¶
　清心堂　秋芳堂　問梅堂　澄碧堂　嘉興府圖¶
　　記並在崇德縣治西圃¶
　平易堂　正德崇德志在崇德縣治内宋乾道中令¶
　　菖邠建(杜申平易堂記禦兒為邑浙水上游公舎/有堂名之曰平易蓋知治道所以然也乾)¶
　　(道二年八月右從政郎青陽葛公捧檄抵官刓去/圭角豁除崖岸以樂易處心以儒雅飾吏略煩碎)¶
<pb:KR2k0044_WYG_041-19a>¶
　　(而舉其大綱示敦篤而鎭以至靜未旬歲間民不/駭政俗皆安堵市無喧鵲之警野有馴雉之異綽)¶
　　(然得循良之稱而平易之政固行矣推簡易之理/昭賢人之德左右聖主恢張治具則由此一堂而)¶
　　(清淨之化可以覃及海隅曹參在漢而民/寧一用此道也公其有之公諱邠字用光)¶
　清風堂　正德崇德志在尉廨之東宋紹興中建¶
　椿桂堂　至元嘉禾志在崇德縣崇福寺西五桂坊¶
　　以莫氏五子登第建(謝諤椿桂堂記紹熙三年莫/氏五子曰元忠若晦似之若)¶
　　(拙若冲相繼登第母袁年八十一在堂監丞周必/正榜其堂令朱軝立五桂坊宋陳造椿桂堂詩為)¶
　　(莫倅作日日高堂笑臉新五株芳桂拱靈椿枝縈/非霧根盤石共閲壺中不盡春雁影聯翩上絳霄)¶
<pb:KR2k0044_WYG_041-19b>¶
　　(庭蘭再世更竒標義方可但/燕山竇行跨當年八葉蕭)¶
　漁簑堂　嘉興府志崇德舊志宣政間張公秀從葉¶
　　石林游風流秀出來丞崇德遂居邑郊堂曰漁簑¶
　怡堂　嘉興府志在崇德千乘郷蔡氏閲開闢闡兄¶
　　弟同居故名(陸埈題蔡氏怡堂詩君家孝友栽培/舊滿室春風一字褒沖氣本來均脉)¶
　　(絡利心寧復問絲毫牕隂賸覺荆花合林影爭/看桂子高祇恐功名漸催廹翻思對榻雨蕭騷)¶
　浦花堂　天啓平湖縣志在德藏寺後宋僧可觀號¶
　　竹菴所築¶
<pb:KR2k0044_WYG_041-20a>¶
　來青堂　嘉興府志在石門殳山元陸容之所居¶
　香遠齋　至元嘉禾志在郡治内舊名三几¶
　教簡齋　至元嘉禾志在舊東府判㕔¶
　樂全齋　明一綂志在嘉興縣治東北宋皇祐間主¶
　　簿王存建自為記¶
　櫟齋　嘉興府志在嘉興縣宋衛湜建以藏書(葉適/櫟齋)¶
　　(藏書記余友衛君湜清整而裕澹泊而詳酷嗜書/山聚林列起櫟齋以藏之與弟兄羣子習業其中)¶
　　(夫其地有江湖曠逸之思圃有花石竒詭之觀居/有臺館温凉之適皆略不道而獨以藏書言者志)¶
<pb:KR2k0044_WYG_041-20b>¶
　　(在於學而不求安也又其自以為櫟者眞無用於/世矣非退托而云也蓋君之力良難而任良重問)¶
　　(學之要除之又除之至於不容除盡之又盡之至/於不容盡故稱釣石必以銖會億萬必以一讀雖)¶
　　(廣不眩也記雖博不雜也日融月釋心形俱化聲/色玩好如委灰焉然後退於櫟而進於道矣固宜)¶
　　(漏衆美而以書言也寳&KR0724;綺籍不敢觸/手金匱石室猶存其人兹外與非内與)¶
　希賢齋　至元嘉禾志桐廬方誼為朱文公門人乾¶
　　道四年徙居於嘉興北門築希賢齋文公為書扁¶
　只是齋　嘉興府志在嘉善縣魏學洢之齋以忠節¶
　　被逮時有只是讀書數語因以名齋¶
<pb:KR2k0044_WYG_041-21a>¶
　西齋　海鹽縣圖經有水竹幽居之勝古之東林社¶
　　也¶
　聽雪齋　胡儼聽雪齋記孫固讀書於顧泖之陽顔¶
　　其齋曰聽雪¶
　彝齋　癸辛雜識趙孟堅字子固居嘉禾之廣陳里¶
　　彝齋¶
　學繡軒　名勝志在秀水縣城西九里相傳西施學¶
　　刺繡於此(嘉興府圖記今為學秀堰上有/塔萬厯秀水縣志後誤為岳秀)¶
<pb:KR2k0044_WYG_041-21b>¶
　獨柞軒　嘉興府志徐一夔居白苧里牖外有一大¶
　　柞一夔有獨柞軒記¶
　清節軒　海鹽縣圖經在丞㕔東偏宋紹興初丞李¶
　　益建(李正民清節軒詩新種秋篁翠葉稠凛然清/節坐驚秋官曹正𩔖崔斯立風味仍同王子)¶
　　(猷暫却鷺鵷容退食他時鸞鳯小遲留/吟哦自是名家事我亦身閒愧食浮)¶
　雙桂軒　海鹽縣圖經宋紹興中簿陳震之建在主¶
　　簿㕔之南¶
　舊時月色軒　海鹽縣圖經宋裔趙公範軒其故居¶
<pb:KR2k0044_WYG_041-22a>¶
　　徐一夔撰記(木朴題舊時月色軒詩蝶老花殘燕/不歸酒闌香盡客來稀多情只有黄)¶
　　(昏月依舊清/光照瑣闈)¶
　南軒　嘉興府志宋陳簡齋讀書處在青鎭芙蓉浦¶
　　(桐鄉縣志宋陳與義卜居青鎭讀書廣福塔院有/軒西對芙蓉浦名曰南軒至元間僧元巖復繕治)¶
　　(之趙子昂為作古/篆顔其外曰南軒)¶
　嘉慶亭　嘉興府圖記在郡圃後堂之北(嘉興府志/明成化間)¶
　　(守徐霖叠石為/山稱嘉慶山)¶
　花月亭　𢎞治嘉興府志在府治内張先嘗作詞有¶
<pb:KR2k0044_WYG_041-22b>¶
　　雲破月來花弄影之句故名(至元嘉禾志舊府判/東㕔張時為倅後更)¶
　　(名來/月)¶
　垂芳亭　玉明亭　至元嘉禾志並在郡圃¶
　最宜亭　留春亭　翠凉亭　水香亭　嘉興府圖¶
　　記並在郡圃内宋建¶
　平遠亭　元翫亭　至元嘉禾志並在郡圃内子城¶
　　上¶
　序賔亭　清風亭　𢎞治嘉興府志並在府子城東¶
<pb:KR2k0044_WYG_041-23a>¶
　金風亭　晏公𩔖要舊在嘉興縣西南二里¶
　利川亭　觀風亭　野泉亭　朝宗亭　𢎞治嘉興¶
　　府志在子城北宋紹興間並守張瑜建¶
　嘯鶴亭　至元嘉禾志在舊東府判㕔¶
　碧漪亭　雪香亭　杯水亭　至元嘉禾志並在舊¶
　　西通判㕔¶
　延雅亭　春風亭　春雨亭　嘉興府圖記並在嘉¶
　　興縣治内宋建¶
<pb:KR2k0044_WYG_041-23b>¶
　嘉禾亭　嘉興府圖記在府子城西北宋建¶
　秀水亭　𢎞治嘉興府志舊在府子城西南宋建今¶
　　建於秀水縣治北天和晴明則水漾五色¶
　月波亭　𢎞治嘉興府志在秀水縣治内後圃宋建¶
　東津亭　嘉興縣志蒯搭坊東馬橋東水次東道駐¶
　　節之所¶
　列岫亭　樂郊亭　水心亭　嘉禾百詠考在滮湖¶
　　之南¶
<pb:KR2k0044_WYG_041-24a>¶
　臨津亭　𢎞治嘉興府志在嘉興縣¶
　凝碧亭　浮玉亭　萬厯秀水縣志並在烟雨樓側¶
　檇李亭　𢎞治嘉興府志在秀水縣西南二十七里¶
　　本覺寺(秀水縣志呉越戰爭之地後人立亭以識/之鄭獬檇李亭詩閒抱琴書檇李游仙壇)¶
　　(古屋一笻留驛橋通市人沽酒湖水依城客放舟/葵扇桃笙聊却暑蘋花楓葉已知秋坡翁仙去詩)¶
　　(聲在寂寞林/塘卧白鷗)¶
　女陽亭　秀水縣志學繡堰在縣西九里河塘上有¶
　　塔塔東舊有女陽亭後改為種玉亭(嘉興府志亦/名女兒亭)¶
<pb:KR2k0044_WYG_041-24b>¶
　　(謹按越絶書女陽亭者句踐入呉夫人從道産女/此亭養於李鄉句踐勝呉更名女陽更就李為語)¶
　　(兒鄉其地大約在秀石桐交界/之間然其定處已不可考矣)¶
　冷仙亭　秀水縣志在天星湖去縣治東北三里有¶
　　冷協律祠¶
　落帆亭　秀水縣志秀水縣北杉青堰宋建舊有宋¶
　　秀王諸公送鄉人陳確持節江東留題¶
　鏡香亭　至元嘉禾志在慈恩寺南二十歩今為營¶
　　(林逢子鏡香亭詩緑楊深處兩三家㡬度凭闌/聼沸蛙雲錦已空烟水濶空教人憶舊時花)¶
<pb:KR2k0044_WYG_041-25a>¶
　稅暑亭　秀水縣志在聞家湖元至順間里人朱張¶
　　穹夀建¶
　潄芳亭　秀水縣志在靈光坊舊宣公書院中¶
　高卧亭　正德嘉善縣志在魏塘鎭宋宗室若誦建¶
　留衣亭　嘉興府志在嘉善縣汪令貴被誣去民送¶
　　者數千人請以所遺為念不得已解緑衣而去¶
　望月亭　嘉興府圖記在海鹽縣治内宋時建¶
　深樾亭　海鹽縣圖經宋紹熙中令李養直於縣治¶
<pb:KR2k0044_WYG_041-25b>¶
　　後圃作亭下瞰清池取韓詩宰縣坐深樾名之¶
　魯浦亭　海鹽縣圖經藍田浦在縣南三里長十八¶
　　里浦為魯公宗道所開因名魯公浦作亭其上(黃/鑑)¶
　　(魯浦亭記茂苑之東偏禾興之近鄙邑居之盛海/鹽在焉先是地非五達之郊物殊一都之會魚鹽)¶
　　(攸産聚庸實繁城郭雖存居人無㡬磽确之田弗/藝富庶之教未孚民將疇依時思俾乂景德初今)¶
　　(參政扶風魯公來莅是邦實綰銅章公琰社稷之/器誠謂屈材子游絃歌之聲此焉靜治一日詢耆)¶
　　(舊之説採溝洫之制得白塔古港於縣之西南隅/僴然奮發濬復是圖相其方而有初諗其衆而胥)¶
　　(悦先庚之令既下獻力之徒坌集量期合役書以/授師曾未越月洪波乃道自海口達邑中凡十有)¶
<pb:KR2k0044_WYG_041-26a>¶
　　(八里而遠其清可以流惡其潤可以蒙福析之可/以𨗳其氣瀦之可以鍾其美浸灌之益嘉禾惡種)¶
　　(無不猥大也𨗳渉之利浩商善賈無不駢集也向/之編菅把稈之陋販脂賣漿之微率有廣厦之居)¶
　　(間多阜財之積環邑之内變為豐泰厥後二十年/間公入奉論思乃參衮政而負海之甿蒙賴乃利)¶
　　(蔽棠之野風謡如新遂指其港謂之魯公浦焉天/聖丙寅伍君佑由佐著局為縣大夫且嘉其陸杜)¶
　　(之風愛芍陂之饒衍乘敏政之暇鳩僝功之材作/為新亭於浦之上因地而名識其始也觀夫華榱)¶
　　(鏤檻麗丹雘之竒茂林修竹蔚澄凝之趣雖為游/適之所實有清幹之機將俾夫登豫章者想孺子)¶
　　(之風游魯山者懷紫芝之化斯亦凛凛庶㡬仁智/之用心矣乃落成之始監郡集仙李君昭詒書狀)¶
　　(徴文刋記勤請之辱敘讓弗遑聊摭梗/㮣以附於民謠之末時天聖六年正月)¶
<pb:KR2k0044_WYG_041-26b>¶
　弦風亭　澉水志在海鹽海岸鎭官收税之地紹熙¶
　　間創名曰觀瀾寳慶三年監鎭趙潛夫改今名(趙/潛)¶
　　(夫弦風亭詩怪他蟹舎蠔房地不是吟情住亦難/數尺短牆圍晝寂半鉤疎簿障春寒水生草滿蛙)¶
　　(鳴合日薄花隂鶴夢安底處青/衫舊司馬浩歌東望取琴彈)¶
　海月亭　萬厯嘉興府志在海鹽縣治東七里今治¶
　　去海不三百歩舊蹟不復存矣(李正民海月亭詩/新亭注目了無邉)¶
　　(脱屣塵寰思杳然萬頃秋波翻洁𣺌一輪明月對/虚圓光生銀漢疑無地望斷逢萊别有天赤水棗)¶
　　(花君莫間新詩/賡唱似朱絃)¶
<pb:KR2k0044_WYG_041-27a>¶
　義和亭　觀風亭　至元嘉禾志在崇德縣治宋建¶
　可愛亭　秀野亭　正德崇德志在縣西圃並宋令¶
　　黄元直建¶
　承流亭　嘉興府圖記在崇德縣治北宋建¶
　南亭　正德崇德志史記元封元年封轅終古為禦¶
　　兒侯孟康注云呉南亭也在今縣内¶
　柴辟亭　越絶書語兒鄉故越界名曰就李呉疆越¶
　　地以為戰地至於柴辟亭¶
<pb:KR2k0044_WYG_041-27b>¶
　　(謹按呉築石門以拒越在今石門縣北二十里玉/谿鎭是則石門之北屬呉石門之南故越地也越)¶
　　(絶書稱故越界其文甚/明柴辟亭當屬石門縣)¶
　語兒亭　晏公𩔖要呉地志曰越之北界句踐伐呉¶
　　至此¶
　三友亭　桐鄉縣志在青鎭陳簡齋讀書廣福塔院¶
　　所與友善者西庵僧洪智士人葉天經後人為建¶
　　三友亭¶
　璇星樓　至元嘉禾志在郡治内東偏¶
<pb:KR2k0044_WYG_041-28a>¶
　近民樓　至元嘉禾志在郡治西舊通判㕔子城上¶
　披雲樓　𢎞治嘉興府志在府東北子城上宋紹興¶
　　間知州方滋建(嘉興府圖記即披雲閣後更名風/月無邉樓陸䝉老披雲閣詩城角)¶
　　(巍闌見海涯春風簾幕暖飄花雲/烟斷處滄江濶一蔟樓臺十萬家)¶
　熙春樓　至元嘉禾志在郡治北五十歩今為驛¶
　月波樓　嘉禾百詠考在郡西北城上宋元祐中知¶
　　州令狐挺建政和中毛滂重修下瞰金魚池唐刺¶
　　史丁廷贊嘗養金鯽於此(毛滂月波樓記秀州修/月波樓成假守毛滂置)¶
<pb:KR2k0044_WYG_041-28b>¶
　　(酒其上因語坐上客曰望而見月其大不過盤盂然無/有遠近客光必照而秀澤國也水濵之人起居飲食與)¶
　　(水波接此二者秀人咸得而有之昔令狐君挺為此樓/以名月波意將攬取二者於斯樓之上或者登樓四顧)¶
　　(使能明目洗心有如月與波則其治民猶越人之治病/豈不盡見五臟之癥結也令狐君之名樓豈有意於此)¶
　　(耶今樓之下池水纔尋丈間亦聊足浴鷗鷺爾極目野/田無三數里遠鄭毅夫題詩其上乃云野色更無山隔)¶
　　(斷天光直與水相通毅夫之喜誇也如此故老為余言/此樓建於至和之甲午規模甚陋亦㡬圯今又當甲午)¶
　　(一變而壯麗若此獨恨登覽者有時而老而此樓固突/兀百尺與光景蟬連俱在也滂聞而歎曰樓雖壯且麗)¶
　　(顧可恃哉壯當有時而傾撓麗當有時而漫滅秪使後/人來發悲慨爾今邦人相與出游而喜甚徒以有此樓)¶
　　(故也至其人散酒罷水波月岀余獨擁鼻微吟捋鬚遐/想盖意已超然遺塵埃出雲氣將不月而明不波而清)¶
<pb:KR2k0044_WYG_041-29a>¶
　　(不樓居而高也吾於此時盖得佳處且將以遺來者異/時有登臨而及余所後者余雖不及見意其若見余也)¶
　　(陸蒙老月波樓詩月移宫闕下銀潢碧轉闌干/萬頃光我是水晶宫裏客倚樓猶自羡滄浪)¶
　朝陽樓　明一綂志在府治東子城上宋建¶
　景龍樓　揮麈錄宋孝宗幼時登樓墮地左右失色¶
　　孝宗屹然不動寺僧相傳先夕夢金龍挂於樓角¶
　　翌日有此故名(萬厯嘉興府志即/東塔寺東廡鐘樓)¶
　太平樓　嘉興府志在宣公橋東¶
　風光樓　秀水縣志水西寺前橋右曰迥龍左曰爽¶
<pb:KR2k0044_WYG_041-29b>¶
　　溪舊有風光樓跨橋上¶
　烟雨樓　嘉禾百詠考在秀水縣滮湖之濵呉節度¶
　　使廣陵王錢元璙建宋嘉定中王希呂重修明嘉¶
　　靖間知府趙瀛濬内隍淤土移塡湖中構樓五楹兵¶
　　部沈煃復闢其後為釣魚磯遂為南湖之勝秀水¶
　　縣志萬厯間守龔勉起層臺名釣鼇磯後以河為¶
　　放生河立碑曰魚樂國(晁采館清課嘉禾環郡城/皆水烟雨樓當高阜之勝)¶
　　(琱牕綺閣四面臨湖其妙在輕烟拂渚山雨欲/來時漁船酒舸微茫破霧但聞櫓聲伊軋耳)¶
<pb:KR2k0044_WYG_041-30a>¶
國朝順治十八年知府許煥重建㝷廢康熙二十年同¶
　　知季舜有重修又圮雍正八年總督臣李衛重建¶
　　樓旁更創亭軒傑閣以復舊蹟¶
　八詠樓　嘉興府志黄濤詩注云在蛋湖中為陸蒙¶
　　老建今沙汀遺址尚存¶
　湖涘樓　嘉興縣志在五龍橋畔即凌虛閣故址¶
　十雨樓　嘉興府志補在秀水縣治東北二里許元¶
　　妙觀因禱雨有應故名¶
<pb:KR2k0044_WYG_041-30b>¶
　得月樓　正德嘉善縣志在魏塘鎭福源宫後宋道¶
　　錄唐隠梅建(錢惟善得月樓詩明月未離海幽人/先倚樓清臨半江水高占一天秋太)¶
　　(白偏能賦元規亦共游何/人夜吹笛柳下暫維舟)¶
　雙節樓　嘉興府志補在海鹽縣治之坤隅太守張¶
　　寧卒有二姬寒香晩翠截髪誓死坐卧樓中郷閭¶
　　異之遂以名樓¶
　太虛一碧樓　嘉興府志在海鹽縣東湖元萬户賀¶
　　傑建¶
<pb:KR2k0044_WYG_041-31a>¶
　春風樓　至元嘉禾志在崇德縣東南三十歩宋知¶
　　縣奚士達以觀風亭改建樓下瀕河有室以備士¶
　　大夫艤舟之地(陸埈和奚宰春風樓即事詩恍然/楹桷架虛空意象經營九仭功三)¶
　　(載笑談杯酒裏一時人物畫圖中金蘭結契從今/始玉燭迎和與衆同却笑楚臺雕篆客強生分别)¶
　　(托雄/風)¶
　弄珠樓　天啓平湖縣志在當湖舊名戲珠亭令王¶
　　羲民經始蕭鳴甲落成高其臺榭居然勝境¶
　葵嚮閣　至元嘉禾志在郡治東舊東通判㕔¶
<pb:KR2k0044_WYG_041-31b>¶
　凌虛閣　嘉興府志補舊在鴛湖屼然水中¶
　天籟閣　嘉興府志項元汴號墨林有鐵琴因以名¶
　　閣¶
　吟香閣　嘉興府志補綠香井有吟香閣在錦帶河¶
　通山閣　見宋劉昌詩蘆浦筆記序(今蘆瀝/鹽場)¶
　鷄鳴臺　秀水縣志薦橋在春波門西北半里宋景¶
　　定間旁有鷄鳴臺¶
　熙熙臺　至元嘉禾志在海鹽縣圃之東舊名月樓¶
<pb:KR2k0044_WYG_041-32a>¶
　　李直養易是名¶
　伯牙臺　海鹽縣圖經在縣東門外二十歩臺側有¶
　　聞琴村聞琴橋¶
　萬松臺　花史在平湖陳山後有萬松擁䕶¶
　松風臺　天啓平湖縣志在德藏寺後¶
　朱買臣宅　𢎞治嘉興府志東塔寺乃漢朱買臣宅¶
　顧野王宅　𢎞治嘉興府志在府城東七里俗名顧¶
　　節墩(嘉禾百詠考嘉興縣東六里有顧節墩野王/曾於此修輿地志又平湖縣東泖上有顧書)¶
<pb:KR2k0044_WYG_041-32b>¶
　　(堆亦野王/讀書處)¶
　陳舜俞宅　嘉禾百詠考在嘉興縣東二里崇寧三¶
　　年其孫捨基為漏澤寺(嘉善縣志舜俞有别業在/清風涇即宋史所載罷官)¶
　　(後居白牛村/是其别業)¶
　陸裘公宅　𢎞治嘉興府志淨土寺本邑人陸裘公¶
　　宅在嘉興縣東三十餘里¶
　王希呂宅　𢎞治嘉興府志在府治西南二里西河¶
　　上希呂宋尚書¶
<pb:KR2k0044_WYG_041-33a>¶
　范蠡宅　秀水縣志縣治西南二里金明寺相傳范¶
　　蠡故宅有碑刻陶朱公里¶
　　(謹按范蠡故居本不可考後人因/范蠡湖之名遂牓為陶朱公里)¶
　嚴助宅　萬厯秀水縣志天寧寺去縣治東北一里¶
　　本漢嚴助宅有嚴將軍井¶
　徐尚書宅　𢎞治嘉興府志在郡治西北一百八十¶
　　歩晉成帝時因夜井發光遂奏請捨宅為寺今精¶
　　嚴寺也按舊靈光寺實錄尚書名恬今土地記名¶
<pb:KR2k0044_WYG_041-33b>¶
　　熙¶
　蕭王宅　至元嘉禾志蕭王太祖廟在嘉興縣西北¶
　　梁蕭氏興江左實有功在民故州縣多祠之惠安¶
　　寺即蕭王故宅也¶
　陸贄祖宅　𢎞治嘉興府志在府治西南贄祖齊望¶
　　仕唐為祕書監大厯中因女誦法華經天墜花遂¶
　　捨宅為寺今為寳華倉(秀水縣志陸齊望宅在縣/東南一里陸贄宅在城内)¶
　　(甜𤓰巷按陸㳺入蜀記云抵秀州游實花尼寺拜/宣公祠祠有碑闕壞磨滅之餘時時可讀蘇州刺)¶
<pb:KR2k0044_WYG_041-34a>¶
　　(史于頔書大略言祕書監陸公齊望始作尼寺於/此其後灞滻澧兄弟又新之後又有賢姝字意者)¶
　　(陸氏嘗有女為尼云諱灞者宣公之父也又考舊/志謂陸䞇宅在縣東南大厯問女誦法華經又謂)¶
　　(䞇為吏部郎中灞之子此沿歐陽修唐書宰相世/系表之誤耳不知劉㫬舊唐書䞇傳父偘溧陽令)¶
　　(以䞇貴贈禮部尚書也不㡬以祖父為父祖姑為/女耶但務觀博識亦以贄為灞子他復奚怪也)¶
　裴休宅　𢎞治嘉興府志在秀水縣南四里眞如寺¶
　　唐大中十年裴相休捨宅為寺有裴丞相祠(秀水/縣志)¶
　　(按休傳未嘗宦禾地亦不言流寓/檇李或父任浙東曾僑居於此耳)¶
　曹珪宅　𢎞治嘉興府志在府治西北珪自呉越守¶
<pb:KR2k0044_WYG_041-34b>¶
　　嘉興後為蘇州刺史光啟中捨宅為羅漢院¶
　婁機宅　𢎞治嘉興府志在府學前本參政婁機宅¶
　　郡守鄭定表為鳯池¶
　朱敦儒宅　秀水縣志敦儒字希眞南渡寓郡城有¶
　　讀書堂在天慶觀右¶
　岳珂宅　秀水縣志在阜城門内珂號倦翁宋嘉定¶
　　中守嘉興後寓居郡城金陀坊著金陀粹編¶
　聞人安遠宅　秀水縣志在天星湖北安遠鼎次子¶
<pb:KR2k0044_WYG_041-35a>¶
　陳大光宅　秀水縣志在城内大光字子克為縣丞¶
　　瑩中諌議孫見宋陸游入蜀記¶
　林衡宅　秀水縣志在迎薰門外衡仕宋為秀州知¶
　　州¶
　鮑恂宅　秀水縣志鮑恂隱居在西溪(徐一夔西溪/鮑恂隱居記)¶
　　(西溪在嘉禾郡城之西三里溪流迴合匯而為涇/貫而為港微波細綺皆潔妍可愛初郡之置以秀)¶
　　(水名志稱秀水在北門外西溪其支流也緣溪上/下長波平綠漫衍曲折若龍蛇馳騖樹木散出篁)¶
　　(竹叢生隱如深林絶壑今鮑先生之居在焉先生/之居逐谿而成屋數楹在竹樹中髙亢軒豁有蔬)¶
<pb:KR2k0044_WYG_041-35b>¶
　　(可茹有桑可蠶有牲魚酒醴可以供祭祀燕賔客/旁無雜隣農家漁舍參差相映白日悠永沙禽水)¶
　　(鳥之泳翔邨歌野唱之響應輕舟短楫之徃來舉/不出於顧昐之外郡人至比之武陵桃源先生安)¶
　　(焉歎而言曰以天之福幸/存此廬吾將老於此矣)¶
　趙若誦宅　萬厯嘉善縣志在熙寧橋西若誦宋宗¶
　　室趙懃夫後至今後巷猶以天水名¶
　鮑節制宅　正德嘉善縣志在陶莊市為宋鮑節制¶
　　别業中有喬松怪石環翠池石屋洞¶
　楊任宅　嘉興府志在魏塘鎭任死難時有妾方孕¶
<pb:KR2k0044_WYG_041-36a>¶
　　知縣徐本縱之後生子宏五世孫有幸存圖藏於¶
　　家¶
　干寳宅　碧里雜存寳海鹽人今靈泉鄉眞如寺乃¶
　　其宅基¶
　何后宅　晏公𩔖要在海鹽縣南三里晉何準寓居¶
　　焉一夕羣烏啼噪乃生女他日復夜啼推之乃穆¶
　　帝立準女為后之日也(至元嘉禾志其/地名烏夜村)¶
　　(謹按范成大呉郡志謂何后宅在呉郡南及朱買/臣妻死亭灣在閶門外七里因古時郡縣廣濶後)¶
<pb:KR2k0044_WYG_041-36b>¶
　　(來分析彼此互摭以/舊志所有故存之)¶
　戴威宅　武原志海鹽縣西資聖寺東晉右將軍戴¶
　　威宅也宅中井一日發五色光遂捨為寺¶
　顧况宅　至元嘉禾志海鹽縣西南五十七里横山¶
　　禪寂寺側况嘗有詩云家住雙峰蘭若邉數聲秋¶
　　磬發松烟山連極浦鳥飛盡月上青林人未眠即¶
　　此(劉長卿過横山顧山人詩秪見山相掩誰言路/尚通人來千嶂外犬吠百花中細草香飄雨垂)¶
　　(楊閒弄風却尋樵/徑去惆悵綠溪東)¶
<pb:KR2k0044_WYG_041-37a>¶
　楊宣慰宅　澉水志澉浦城西門内大街南元宣慰¶
　　司楊梓居之建樓十楹以貯姬侍謂之梳妝樓國¶
　　初楊氏遠徙故居廢為延眞觀(樂郊私語州人多/善歌樂府其傳皆)¶
　　(出楊氏康惠公梓節俠風流善音律與武林阿爾/哈雅之子雲石交善雲石樂府散套為當行之冠)¶
　　(康惠獨得其傳其子國村少中復與鮮于去矜交/好去矜亦樂府擅塲以故楊氏家僮未有不善南)¶
　　(北歌調者陳金過楊氏舊妝樓詩彩鸞飛去曲池/荒朱箔依然繞綠楊春色不知歌舞盡野花猶學)¶
　　(美人/粧)¶
　李益之宅　正德崇德志在縣東十八里晉銀青光¶
<pb:KR2k0044_WYG_041-37b>¶
　　祿大夫尚書李益之宅天福八年置為保安院¶
　陳與義宅　正德崇德志在青鎭廣福院後芙蓉浦¶
　　上宋陳與義紹興乙卯自瑣闈請祠讀書僧閣自¶
　　稱簡齋居士及秋召拜不一年免去復來居此元¶
　　至元中趙子昂牓其室曰簡齋讀書處(左𢎞道簡/齋讀書記)¶
　　(簡齋讀書處在青墩芙蓉浦上以宋參政陳公與/義嘗居於此高僧大圓智洪邑儒葉大經懋實與)¶
　　(方外交故簡齋集中多贈大經智老詩而所謂聖/夀院者即今廣福也公於紹興乙卯歳由禮部侍)¶
　　(郎給事中除顯謨閣直學士方丏閒兹地扁所居/曰南軒自稱簡齋居士次年即被召拜左中大夫)¶
<pb:KR2k0044_WYG_041-38a>¶
　　(參知政事不一年求免復來居南軒遂終焉昔人/嘗作三友亭於芙蓉浦上後亭壤不復見而南軒)¶
　　(亦冺焉無所聞矣予受業密印乃梁昭明讀書園/廣福輔車也每過其處弔簡齋遺躅未嘗不發歎)¶
　　(而去天君法師來住是山予輒以告法師乃欣然/命闢而加治之呉興虛齋趙侯為作古篆牓其室)¶
　　(之内曰簡齋讀書處室/之外曰南軒本其舊也)¶
　陸閎宅　舊浙江通志在平湖縣東北二十七里漢¶
　　陸閎隱處閎為潁川守致鳯凰之瑞因名鳯凰基¶
　張紘宅　天啓平湖縣志去縣南百歩元至正間里¶
　　人張紘别號南村多書因聚土成丘以為誦讀之¶
<pb:KR2k0044_WYG_041-38b>¶
　　所號南村書堆¶
　徐綱宅　桐郷縣志宋淮東議幕徐綱宅在縣市後¶
　　宗族蕃衍今儒學基其一也¶
　張伯淳宅　桐鄉縣志宋侍講學士張伯淳宅在石¶
　　門鎭玉谿橋西¶
　貝瓊宅　桐鄉縣志史山即殳山東峰前有貝瓊宅¶
　　(貝瓊殳山隱居詩獨客從來懶出村兩山一月雨/昏昏野花作雪都辭樹谿水如雲忽到門無復元)¶
　　(戎喧鼔吹試從田女牧雞豚來青處士時相/過猶是平原舊子孫自注余居在千金圩)¶
<pb:KR2k0044_WYG_041-39a>¶
　宋濓宅　桐鄉縣志在濮院鎭梅花涇上有讀書臺¶
　濮鑑宅　桐鄉縣志濮院鎭濮鑑為寧遠將軍有八¶
　　宅又有雪筠齋濮敬之築¶
　辟塞　越絶書辟塞者呉備候塞也(秀水縣志在拱/辰門外一里)¶
　寥陽殿　嘉興府志在郡治西北一里同元觀三字¶
　　葛洪書内有七賢遺蹟¶
　范蠡塢　嘉興府志在顧村(正德崇德志水陂也在/千金鄉顧村中有小島)¶
　　(世傳范蠡曽遊於/此旁有洗足灘)¶
<pb:KR2k0044_WYG_041-39b>¶
　龍墳　萬厯嘉興府志在復禮鄉小律原耕者時時¶
　　得龍骨相傳大禹治水至震澤瘞龍骨於此¶
　梅里　嘉興縣志王店鎭王逵之武肅王時為嘉興¶
　　鎭遏使仕至尚書後居梅水百畆皆梅花至今稱¶
　　梅里¶
　梓宇　嘉興縣志在城中元舉人張翔南翼建堂前¶
　　文梓高可十㝷(梁寅/有記)¶
　茶屋　嘉興縣志元屠兼善嗜茶築茶屋貝瓊為記¶
<pb:KR2k0044_WYG_041-40a>¶
　米莊　嘉興縣志縣北百歩橋側宋張循王俊子子¶
　　顔以王師進討兵食浩大獻米十萬石在百歩橋¶
　　莊交割又有米棚亦宋人積米之所¶
　景范廬　秀水縣志在金明寺後宋淳熙狀元姚穎¶
　　築圃范蠡湖側顔曰景范廬¶
　義婦坂　嘉興府志在秀水縣後漢書列女傳呂氏¶
　　字榮呉許昇妻也居於此¶
　橡林啜茶所　正德嘉善縣志在梅花道人墓側橡¶
<pb:KR2k0044_WYG_041-40b>¶
　　猶存¶
　采芝室　正德嘉善縣志在楓涇元王世昌所居楊¶
　　維楨有記¶
　施延賃作處　海鹽縣圖經半路亭者漢施延賃作¶
　　處延後官至太尉亭始漢今在縣西北三十五里¶
　比肩里　嘉興府志在海鹽縣呉黄龍中比肩人陸¶
　　東美所封里也事見三呉記¶
　茶院　海鹽縣圖經在縣西南二十七里呉越王錢¶
<pb:KR2k0044_WYG_041-41a>¶
　　鏐幸金粟寺令寺僧於此設茶¶
　古田㽘　澉水志王家㽘在長牆山下石帆村即古¶
　　田㽘也今尚存數家生聚於其間¶
　石門　正德崇德志在縣北二十里呉越壘石為門¶
　　以為限隔之所¶
　行幄殿　正德崇德志在石門宋建炎時車駕往來¶
　　就此置行幄殿(萬厯嘉興府志/其地為古驛基)¶
　洲錢　正德崇德志在縣西北二十七里四周皆水¶
<pb:KR2k0044_WYG_041-41b>¶
　　其中一地如錢故名(石門縣志嘉定中斸地得古/磚刻有云在呉郡嘉興縣洲)¶
　　(錢之陽知洲錢之名甚古名勝志宋南渡時士大/夫寓此者二十餘家趙申公不求子善應生忠定)¶
　　(公汝愚/為名相)¶
　白社　名勝志在千乗鄉宋末衛富益創¶
　舞蛟石　嘉興縣志先在清宛堂後在徐隨州宅隨¶
　　州徇難以宅為祠今在祠内(岳和聲舞蛟石歌序/石在范長康清宛堂)¶
　　(南高三十尺廣六尺側眂之若離而合者三怒目/深爪若飢蛟壑舞相傳有牝牡二峰此故其牡蓋)¶
　　(李唐間物籀而字/之者趙松雪也)¶
<pb:KR2k0044_WYG_041-42a>¶
　圓通寺銀杏　𢎞治嘉興府志二株歷唐宋至今¶
　屠氏圃雙桂　秀水縣志在縣西屠氏圃垂䕃數畆¶
　　數百年物也¶
　眞如寺古松　秀水縣志葉爕古松歌序眞如寺有¶
　　古松云是齊梁間物¶
　天慶觀檜　至元嘉禾志枝柯偃蹇竒怪可觀有石¶
　　刓梁朝檜三字在其下(又崇德洲錢天監寺/殿西南隅有梁朝檜)¶
　憂懽石　正德嘉善志永樂二年夏忠靖治水三呉¶
<pb:KR2k0044_WYG_041-42b>¶
　　立巨石於福源宫前河中測其消長名曰憂懽¶
　德藏寺鐘　閒牕括異志異銅所鑄音極洪響相傳¶
　　初鑄時有匠者云俟吾至六十里乃擊之既去方¶
　　至新坊寺僧遽扣之匠人嘆曰聲止於此矣¶
　石屋　至元嘉禾志在海鹽縣南十八里豐山相傳¶
　　為秦始皇屯兵之所¶
　九里松　桐鄉縣志在甑山前一望喬林如同巨壑¶
　浙江通志卷四十一¶
