# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.045740
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十一
<pb:KR2k0044_WYG_161-1a>¶
欽定四庫全書¶
　浙江通志卷一百六十一¶
　人物(一/)¶
　　名臣(四/)¶
　　台州府¶
　宋¶
　陳公輔(宋史本傳字國佐臨海人政和三年上舍及/第調平江府敎授朱勔方嬖倖當宫者奴事)¶
　　(之公輔絶不與交勔有兄喪諸生欲往弔公輔不/予告勔不悅諷權要移越州累遷權應天府少尹)¶
<pb:KR2k0044_WYG_161-1b>¶
　　(除祕書郎擢右司諌論蔡京父子懷奸誤國又奏/朱勔罪惡時有指公輔為李綱之黨鼓倡士庻伏)¶
　　(闕者公輔自列因辭位後陳三事語觸時宰遂斥/監全州稅高宗即位召還除吏部員外郎疏言今)¶
　　(日之禍實由公卿大夫無氣節忠義非王安石學/術壊之耶議者謂安石政事雖不善學術尚可取)¶
　　(臣謂政事害人才學術害人心馮道事四姓八君/安石乃曰道最善避難以存身使公卿大夫皆師)¶
　　(安石之言宜其無氣節忠義也復授左司諌感知/遇益罄忠鯁言正心在務學治國在用人朝廷之)¶
　　(禍在朋黨仍乞増輪對官時有詔將駐蹕建康公/輔上疏陳攻守之䇿遷尚書禮部侍郎請祠以徽)¶
　　(猷閣待制提舉太平/觀卒贈大中大夫)¶
　吳芾(朱子吳芾墓碑字明可僊居人紹興二年進士/始為樂清尉遷祕書正字秦檜與芾有舊欲芾)¶
<pb:KR2k0044_WYG_161-2a>¶
　　(附之而終不能得諷言者罷之檜死乃知處州以/薦除監察御史兩淮戰不利廷臣争陳退避之計)¶
　　(芾獨奮然曰今日之事進為上䇿退為無䇿若誤/聽此大事去矣上至建康芾又言宜駐蹕以繫天)¶
　　(下心時朝廷上下因循芾言欲求死節之士於倉/卒之時不若進剛直之臣於閒暇之日去歲兩淮)¶
　　(失守望風奔潰此秦檜塞言路摧士氣之餘毒也/反其道則見危授命者有人矣薦周操陳良翰良)¶
　　(佑為御史皆以諌顯俄以集英殿修撰知婺州改/知紹興鏡湖廢不治歲大饑芾為民請賑并發米)¶
　　(募民為役民甚利之除刑部侍郎充/兩浙安撫使以龍圖閣直學士致仕)¶
　陳良翰(宋史本傳字邦彦臨海人紹興五年進士知/溫州瑞安縣吳芾薦為監察御史孝宗初除)¶
　　(右正言金移書求故疆良翰言中原皆吾故土況/唐鄧淮泗又金渝盟後以兵取之安得以故疆為)¶
<pb:KR2k0044_WYG_161-2b>¶
　　(言而歸之湯思退主遣小使盧仲賢李栻良翰言/仲賢輕儇無恥栻自北來難信又言廟堂督府議)¶
　　(論不同邊奏上聞皆陽唯諾而陰沮敗之萬一失/事機督府安得獨任其責上矍然稱善俄李栻不)¶
　　(敢涉淮良翰奏奪其官仲賢輙許金人疆土歲幣/而還上怒欲誅之宰相請得免遂以胡昉楊由義)¶
　　(為審議官與敵議四郡不合困辱而歸思退尚執/前論正言尹穡附思退撼督府良翰為左司諌疏)¶
　　(論思退姦邪誤國宜早罷黜孝宗曰思退前議固/失然朕愛其警敏冀可效卿其置之良翰曰宰相)¶
　　(縱無全才寧取樸實緩急猶可倚賴思退庸狡小/黠大癡將誤國且警敏二字恐非明主卜相之法)¶
　　(既退以語同列穡勃然變色明日亦請對遂罷良/翰言職兩淮既撤備金大入孝宗始深悔太學生)¶
　　(數百人伏闕乞召用良翰而斬思退等思退由是/始敗良翰除右諫議大夫進給事中以敷文閣待)¶
<pb:KR2k0044_WYG_161-3a>¶
　　(制提舉太平興國宫召為太子詹事召對選徳殿/俾極陳今日所未至者良翰上疏曰仁徳治之本)¶
　　(功利治之效務本而效自至今承天意結民心任/賢能退小人擇將帥收軍情擇監司吏久任皆行)¶
　　(之有未至誠能革此八弊則仁徳無累功利自致/矣上嘉歎詔兼侍講未幾以疾告老卒光宗立特)¶
　　(諡獻/肅)¶
　陳騤(宋史本傳字叔進臨海人紹興二十四年試春/官第一累遷守祕書少監崔淵以外戚張說進)¶
　　(除祕書郎騤封還詞頭未幾出知贛州召還遷祕/書監淳熈五年試中書舍人兼侍講同修國史以)¶
　　(言者罷光宗受禪召試吏部侍郎紹熈二年詔陳/時政得失騤疏三十條皆切時病寧宗即位知樞)¶
　　(宻院事兼㕘知政事吏部侍郎彭龜年論韓侂胄/將為國患不報請祠騤曰以閤門去經筵何以示)¶
<pb:KR2k0044_WYG_161-3b>¶
　　(天下侂胄語人曰彭侍郎不貪好官元樞亦欲為/好人耶遂詔提舉洞霄宫嘉泰三年卒贈少傅諡)¶
　　(文/簡)¶
　謝深甫(宋史本傳字子肅臨海人乾道二年進士調/崑山丞為浙曹考官一時士望皆在選中孝)¶
　　(宗召見深甫言今日人才激昻者急於披露或隣/於好夸剛介者果於植立或隣於太銳静退簡黙)¶
　　(者寡有所合或隣於立異故言未及酧而已齟齬/事未及成而已挫抑於是趨時徇利之人專務身)¶
　　(謀習為軟熟畏避因循茍且年除歲遷亦志通顯/一有緩急莫堪倚仗臣願任使之際必察其實既)¶
　　(悉其實則涵養之以蓄其才振作之以厲其氣栽/培封植勿使沮傷上嘉納遷大理丞江東大旱擢)¶
　　(為提舉常平講行救荒條目所全活一百六十餘/萬人紹熈改元遷起居郎兼權給事中韓侂胄破)¶
<pb:KR2k0044_WYG_161-4a>¶
　　(格轉遥郡州史深甫封還内降請罷其命右司諌/鄧馹論近習左遷深甫請還馹謂不可以近習故)¶
　　(變易諌官姜特立復詔用深甫力争竟不得入張/子仁除節度使深甫疏十一上命遂寢每禁庭燕)¶
　　(私左右有希恩澤者上曰恐謝給事有不可耳慶/元元年拜右丞相余嚞上書乞斬朱熹絶偽學且)¶
　　(指蔡元定為偽黨深甫擲其書語同列曰朱元晦/蔡季通自相與講明其學果有何罪余嚞蟣蝨臣)¶
　　(乃敢狂妄如此當相與奏之行遣/以厲其餘拜少保致仕薨諡惠正)¶
　黄宜(台州府志字達之天台人淳熈二年進士厯官/至敷文閣待制卒贈太子少師宜在朝多所建)¶
　　(明力排和議不為權勢/所屈死之日家無餘貲)¶
　商飛卿(宋史本傳字翬仲臨海人淳熙初登進士累/官監察御史以言事忤侂胄罷為太常後改)¶
<pb:KR2k0044_WYG_161-4b>¶
　　(司農卿總領江東淮西軍馬錢糧金陵故有帥漕/治所合戎騎二帥留鑰内侍號六司宴飲餽遺費)¶
　　(動萬計飛卿以身率儉節縮浮苛/糧饟以裕開禧中擢戸部侍郎)¶
　王居安(宋史本傳字資道黄巖人淳熙十四年進士/為祕書丞遷著作郎兼權考功郎官帝誅韓)¶
　　(侂胄居安實贊其决翼日擢右司諌首論陳自强/乞追責遠竄為朋邪誤國者之戒又劾郭倪郭僎)¶
　　(竄嶺表天下快之繼兼侍講疏言人主公聽則治/偏信則亂政事歸外朝則治歸内庭則亂如用人)¶
　　(稍誤是一侂胄死一侂胄生也趙彦逾與樓鑰林/大中並召居安言彦逾以趙汝愚不與同列政地)¶
　　(遂啟侂胄專政之謀汝愚之斥死彦逾之力居多/陛下乃使與二人者同升不幾於薰蕕同器乎疏)¶
　　(已具有㣲聞者除目夜下遷起居郎既供職即直/前奏曰陛下特遷臣柱下史者豈非欲使臣不得)¶
<pb:KR2k0044_WYG_161-5a>¶
　　(言耶二史得直前奏事祖宗法也且臣為陛下耳/目官諌紙未乾乃以迕權要徙他職不得其言則)¶
　　(去臣不復留矣帝為改容御史中丞雷孝友論其/越職奪官踰年復知太平州入對帝曰卿有用之)¶
　　(才也權工部侍郎知隆興府初盜起郴黒風峒羅/世傳為之倡於是五合六聚各以峒名其鄉並起)¶
　　(為賊江西列城皆震朝廷憂之以居安為帥羣盜/次第平始終用以賊擊賊之䇿故兵民無傷者徙)¶
　　(鎮襄陽以言罷嘉定十五年與魏了翁同召遷工/部侍郎理宗即位以敷文閣待制知福州卒贈少)¶
　　(保/)¶
　杜範(宋史本傳字成之黄巖人嘉定元年進士拜監/察御史丞相鄭清之妄邀邉功兵民死者十數)¶
　　(萬中外大困範率合臺論其事清之忌之改太常/少卿遷祕書監拜殿中侍御史因講筵奏臣常冒)¶
<pb:KR2k0044_WYG_161-5b>¶
　　(耳目之寄輙忤宰相陛下以其言之不可用又從/而超遷之則是臺諌之官專為仕途㨗徑陛下但)¶
　　(知崇奬臺諌為盛徳而不知阻抑直言為弊政則/外有好諫之名内有拒諌之實遂極言清之横啟)¶
　　(邊釁幾危宗社幷言簽書樞宻院事李鳴復與史/寅午彭大雅以賄交結帝以清之潛邸舊臣鳴復)¶
　　(未見大罪未即行範渡江而歸嘉熈四年還朝遷/權吏部侍郎改禮部尚書淳祐二年擢同簽書樞)¶
　　(宻院事凡行事有得失除授有是非悉抗言無𨼆/丞相史嵩之忌之四年遷同知樞宻院事以李鳴)¶
　　(復叅知政事範去之帝遣中使召回會嵩之遭喪/謀起復不果於是拜範右丞相力疾入覲上五事)¶
　　(曰正治本肅宫闈擇人才惜名器節財用仍乞早/定國本以繫人心帝命宰執各條當今利病與政)¶
　　(事可行者範上十二事曰公用舍儲材能嚴薦舉/懲贓貪專職任久任使抑僥倖重閫寄選軍實招)¶
<pb:KR2k0044_WYG_161-6a>¶
　　(土豪疏溝洫治邊理財/未幾卒贈少傅諡清獻)¶
　郭磊卿(赤城新志字子竒仙居人嘉定七年進士端/平初拜右正言尋擢右吏彈劾權倖無所避)¶
　　(初理宗微時與鄞人余天錫善既即位擢至執政/而人材猥劣朝論不與磊卿既劾之章凡三上天)¶
　　(錫竟罷去史嵩之怙權不法磊卿疏已具俟召對/奏之而為嵩之耳目所得亟除磊卿起居郎磊卿)¶
　　(憤不得言徑出國門求去磊卿與徐元杰劉漢弼/等號端平六君子卒諡正肅立正諌坊以旌之)¶
　葉夢鼎(宋史本傳字鎮之寧海人以上舍試入優等/釋褐又試中書授祕書省正字遷司封員外)¶
　　(郎進權禮部侍郎兼侍講丁大全柄國欲挽夢鼎/卒辭謝之累遷吏部尚書進簽書樞宻院事丞相)¶
　　(賈似道欲造闗子罷十七十八兩界會子夢鼎以/為厲民乃止罷十七界公田法行夢鼎又以為厲)¶
<pb:KR2k0044_WYG_161-6b>¶
　　(民故行之浙右而止進㕘知政事力辭引疾咸淳/三年拜特進右丞相兼樞宻使累辭不許乃與似)¶
　　(道分任利州轉運使王价嘗以言去官及死其子/愬求遺澤夢鼎明其無罪似道以恩不已出罷省)¶
　　(部吏數人榜其姓名於朝夢鼎怒曰我斷不為陳/自强即求去四年冊楊妃宰相無拜禮吏贊拜夢)¶
　　(鼎以笏揮之趨出明日乞還田里詔勉留之進少/保力辭疏奏願上收人心固邦本勵將帥飭州縣)¶
　　(重賑恤扁舟徑歸瀛國公即位咨訪故老夢鼎上/封事二年益王即位於閩召為少師太乙宫使航)¶
　　(海遂行道梗不/能進後二年卒)¶
　元¶
　陳孚(赤城新志字剛中臨海人至元中以布衣上大/一統賦署上蔡書院山長擢禮部郎中副尚書)¶
<pb:KR2k0044_WYG_161-7a>¶
　　(梁會奉使安南詰責其世子陳日燇不庭之罪往/復三書辭氣正直名重當時尋厯建徳衢州兩路)¶
　　(治中召為翰林侍制卒/追封臨海郡公諡文惠)¶
　明¶
　張純誠(兩浙名賢録字尹誠寧海人洪武初擢江南/提刑行部至婺源見黄山民病於茶鹽奏免)¶
　　(之陞監察御史與修律令定官制持議勁正中外/肅然一日乞歸省高帝因令招集鄉郡之舊為方)¶
　　(氏兵者純誠曰臣事陛下十年無絲毫惠利及鄉/里今歸省而首招集鄉里子弟以為兵父老其謂)¶
　　(臣何帝動容稱歎而止山東初定欲擇管鹽筴者/而難其人帝曰前張純誠奏免黄山茶稅不可邪)¶
　　(遂以為長蘆運/使未至官而卒)¶
<pb:KR2k0044_WYG_161-7b>¶
　夏迪(兩浙名賢録字廷簡台州人洪武丁卯舉於鄉/試政刑部授溧陽丞薦陞大理左寺副廷中稱)¶
　　(平陞文選司郎中拜四川左㕘政時朝廷遣使採/辦木植踰越歲時厲氣盛行民多横夭迪因入覲)¶
　　(備陳民艱得寛免仁宗即位召拜南京左副都御/史詔督常州府稅先是常困於水災迪至令郡守)¶
　　(等勘實徧召鄉之巨室諄切諭/之發倉廪賑濟公私賴以給助)¶
　陳祥(舊浙江通志字從儉天台人永樂甲午舉人授/南昌府學敎授陞工科給事中奉詔覈諸衙倉)¶
　　(糧綜理周宻人不敢私漢庶人叛隨征有功又奉/命與平江伯陳瑄選調江北軍吏垣李培言事忤)¶
　　(㫖免官祥上疏力/救後以觸近侍歸)¶
　杜寧(舊浙江通志天台人宣徳丁未進士第二厯翰/林修撰侍講遷南京兵部侍郎土木之變寧與)¶
<pb:KR2k0044_WYG_161-8a>¶
　　(于忠肅謙建議請郕王監國社稷賴以復/安者寧與有力焉居官清介人不敢犯)¶
　范理(獻徵録字道濟天台人宣徳庚戍進士用薦知/徳安府隨州民數百家田為楚府䕶衛所占猶)¶
　　(輸租理奏盡歸其田以最超陟福建布政使時大/兵勦賊鄧茂七等理司饋餉兵皆給食民不加賦)¶
　　(擢南工部右侍郎奏各處饋南京糧者自船抵倉/多所費每米石費三斗請兵就其船人支三月之)¶
　　(餉官取費米歲可十萬石以備賑/貸從之尋轉南吏部左侍郎卒)¶
　林鶚(獻徵録字一鶚太平人景泰辛未進士拜監察/御史當是時朝廷方重臺諌一時言事之臣捃)¶
　　(摭過實鶚獨持大體畧細故有不言言必當其實/英廟復辟擢知鎮江舉偏補弊凡前政之廢弛者)¶
　　(次第興之漕河經孟瀆頗險言者請鑿河自七里/港引金山上流通丹陽以避之巡撫主其議鶚以)¶
<pb:KR2k0044_WYG_161-8b>¶
　　(其迂遠多石且壞民田廬甚多言於大臣請按京/口閘甘露壩故跡因而浚之春夏以閘秋冬以壩)¶
　　(則道里近而功力省從之廉憲江西多所平反甞/以歲饑奏蠲恒賦十五萬石遏嶺南峒寇不使入)¶
　　(境厯陞刑部右侍郎罪無大小必加研審務得/其情合於法而後已故獄經鶚所决咸稱無寃)¶
　夏塤(獻徵録字宗成天台人景㤗進士為御史出按/廣西除奸貪通錢弊民皆便之尋厯江西中貴)¶
　　(人葉達怙勢衆莫敢攖塤累章劾之削其權成化/初擢右副都御史巡撫四川川歲多劇寇塤立互)¶
　　(知會捕法賊得/以不熾引病歸)¶
　魯崇志(分省人物考字懋功天台人景泰甲戍進士/授吏科給事中彈擊不避權要天順初武臣)¶
　　(曹欽䟦扈崇志適待漏闕下即馳馬與一偏裨格/鬭大軍尋亦合而曹就誅陞南京太僕寺少卿成)¶
<pb:KR2k0044_WYG_161-9a>¶
　　(化癸巳陞應天府尹先是七邑民阻饑逋賦數萬/石為勸貸以代之輸而賑其貧者中人王敬怙勢)¶
　　(以鹽二萬引懇鬻規重利厲色拒之/秩滿加正二品禄仍掌府事終於位)¶
　黄孔昭(吾學編名曜以字行太平人天順四年進士/為屯田主事陞文選郎中持銓清慎汲汲以)¶
　　(人才為重常曰國家之用才猶農之積粟粟積於/豐年乃可以濟饑才儲於平時乃可以濟事頃自)¶
　　(人矯激沽名以閉門謝客為高天下人才何由知/之公退客至輙見詢訪有得必書於冊隨其地望)¶
　　(㕘之輿論薦用各當其才或因勢家干請欲私用/其人輙力言不可陞右通政南工部侍郎卒嘉靖)¶
　　(中贈禮部尚書諡文毅子俌亦為文選郎/中俌子綰從張桂後論大禮厯禮部尚書)¶
　余鐖(臨海縣志字懋器成化乙未進士知崑山縣邑/瀕江多水患鐖為設法疏築事不勞而集為政)¶
<pb:KR2k0044_WYG_161-9b>¶
　　(舉大要民甚徳之擢監察御史巡廣右地多瘴毒/按部之日父老遮道請勿遍厯鐖曰吾不忍慮土)¶
　　(瘴之自病而坐視人瘴之病民也因出瘴說以遺/之所至安插流亡招徠狼兵多為効用梧柳諸寨)¶
　　(歛跡地方賴以敉寧/事竣還京以疾卒)¶
　陳世良(分省人物考字崇之臨海人成化丁未進士/授樂安令補南和四方流民歸之者千餘家)¶
　　(召為御史彈糾不畏强禦時逆瑾干政竄逐忠良/世良抗疏言之為所忌遷南京大理寺丞未幾中)¶
　　(以事罰贖米三百餘石瑾敗擢大理少卿拜右僉/都御史兼管操江憲度振肅時倚為重適流賊猖)¶
　　(獗悉心防禦朝夕申號令刻期督戰所至克/㨗屢疏乞休得請歸起應天府尹未任卒)¶
　夏鍭(兩浙名賢録字徳樹天台人成化丁未進士會/主事李文祥庶吉士鄒智御史湯鼐等以論列)¶
<pb:KR2k0044_WYG_161-10a>¶
　　(大臣言直得罪鍭抗章論救并劾大臣詔逮錦衣/衛獄推治無所得釋送銓曹謝病歸𢎞治十四年)¶
　　(復起赴選自台至輦下數千里間見百姓流離科/差繁重乃備述其狀以疏進不報久之當受職當)¶
　　(局者忌其剛鯁不欲置近要除南京大理寺評事/守備内臣違例准受民詞即論奏削其權軍民稱)¶
　　(快以母老/乞養歸)¶
　王啟(獻徵録字景昭黄巖人成化丁未進士授霍邱/知縣擢監察御史言皇親張鶴齡家奴生事及)¶
　　(守備内官董譲不法陞江西按察僉事進副使以/事觸怒劉瑾降廣西容縣知縣瑾敗復為四川蓬)¶
　　(州知州厯陞江西右布政使奏罷寧濠私貢新茶/新笋數事時寧濠威燄方熾人皆以為難尋以右)¶
　　(副都御史巡撫雲南輯/綏有方陞刑部右侍郎)¶
<pb:KR2k0044_WYG_161-10b>¶
　王純(舊浙江通志仙居人成化辛丑進士授工部主/事會王恕致仕純言恕社稷臣無容輕棄上怒)¶
　　(命詔獄隨謫思南推官𢎞治元年吏部主事儲瓘/言王純以直言殉國乞置之風紀論思之地與其)¶
　　(旋求敢諌之士不若先用已試之人報可當事忌/其戅乃外擢湖廣督學純較士先行誼抑浮競士)¶
　　(𩔖翕然向風未/竟厥用而卒)¶
　王爌(獻徵録字存約黄巖人𢎞治壬戍進士授太常/博士擢工科給事正徳初轉刑科時中官多横)¶
　　(御史林有年僉事韓邦竒咸以駕帖被逮爌言錦/衣乃扈從爪牙之寄駕帖非尋常勾攝之文今不)¶
　　(問巨細虚實一槪施之非盛事也謫惠州府推官/嘉靖改元擢應天府尹疏數十上如議罷京尹種)¶
　　(馬議發内帑絲織神帛議輕荒稅蘇流亡議料田/出賦均貧富皆不避嫌怨為之陞南刑部侍郎擢)¶
<pb:KR2k0044_WYG_161-11a>¶
　　(右都御史舊内守備進表取御史兩人監禮爌曰/中人行禮奈何輕用朝廷耳目官乎執不與奉表)¶
　　(北上大學士夏言尊貴京堂官率多隅坐/爌獨據正席贄惟一幣夏不悅因乞骸歸)¶
　應良(台州府志字元忠仙居人正徳戊辰進士辛未/廷試選庶吉士時劉瑾雖誅閹燄仍熾遂解組)¶
　　(歸世宗御極用臺諫交薦起為侍從會議大禮忤/㫖杖闕下尋奉使冊唐王悉却贐餽出督學山東)¶
　　(陞廣西㕘政齎表北上張桂二老欲招致之宻曰/北司成正以遲公良正色曰朝廷官爵奈何私許)¶
　　(人乃外陞廣東右布政無/何致仕歸遺文曰閒存集)¶
　余寛(舊浙江通志字仲栗臨海人正徳辛未進士厯/文選郎中嘉靖甲申翰林部寺臺諌諸臣力争)¶
　　(興獻帝興國太后本生二字不宜削於金水橋南/伏哭帝命司禮監諭退不去大怒命録諸姓名收)¶
<pb:KR2k0044_WYG_161-11b>¶
　　(繫為首者八人於獄寛與焉次日命拷訊謫寛戍/海南丙戍以御史謝汝儀言放歸卒於家隆慶改)¶
　　(元褒録先朝直言諸臣/復寛職贈大理寺卿)¶
　陳器(台州府志字徳器臨海人正徳甲戍進士授淮/安推官持法不畏權貴郡有鎮守總戎丞以下)¶
　　(咸以屬禮見器力争於督撫獨與抗禮遂著為令/陞刑部主事多所平反會武宗巡游儲貳未定器)¶
　　(抗章奏請言甚激切尋以終養回里張孚/敬秉政器服闋竟不赴補年七十五卒)¶
　吳㢘(獻徴録字介夫仙居人正徳甲戍進士授禮科/給事中時郭勛張鶴齡以勲戚貴幸廉首論二)¶
　　(家驕蹇武廟巡行西北邊廉皆同官泣留跪午門/外三日正徳末儲貳未建逆奄畢鎮表宸濠孝行)¶
　　(於朝冀召入亷據法駁還事遂寢未幾濠果以叛/誅又請罷江西鎮守轉戸科右給事中世廟嗣統)¶
<pb:KR2k0044_WYG_161-12a>¶
　　(首條四事曰正君心開言路時經筵近儒臣上嘉/納之轉禮科左給事出為四川㕘議按蜀蠲害興)¶
　　(利糾重臣之使蜀殃民者性耿介/不能逐時好為俯仰三疏乞歸)¶
　何賛(舊浙江通志黄巖人嘉靖壬辰進士授行人擢/監察御史上疏乞賑山西饑民全活甚衆按河)¶
　　(東鹺政解池鹵源久嗇公私告病賛至齋沐為文/禱於神數日凝液如初巡厯期滿所司循故事以)¶
　　(羡鏹進賛斥去歸諸公安南之亂以翊賛征討功/賜金帛錫燕例得遷卿佐以忤嚴嵩轉福建按察)¶
　　(副/使)¶
　趙大佑(分省人物考號方厓太平人嘉靖乙未進士/為鳯陽推官即有聲拜御史按貴州宣慰萬)¶
　　(銓所為多不法大佑械其黨指揮張仁李木斃諸/獄將遂按銓巡撫劉某納銓賄移文諸司指仁木)¶
<pb:KR2k0044_WYG_161-12b>¶
　　(之死為召釁以脅之大佑曰人臣茍利社稷死生/以之吾何愛一身哉更遣吏按銓反狀銓知不可)¶
　　(撼即囚服出就理比還條八事詔下貴州編諸令/甲厯刑部侍郎奉命勘伊庶人嚴嵩屬大佑寛之)¶
　　(至則盡發庶人所為僭擬及事之與祖訓違者嵩/怒甚出大佑掌南臺轉南刑部尚書有寃獄逮繫)¶
　　(數年大佑曰死重辟也法官固知其寃/不為白乎遂以疑讞改南兵部尚書卒)¶
　王宗沐(臨海縣志字新甫嘉靖甲辰進士授刑部主/事陞江西提學副使調廣西右布政丁父憂)¶
　　(除服補山東會膠河淤塞朝廷遣給事中相視開/鑿宗沐條議海運之法十二利詳攷顛末如指掌)¶
　　(擢右副都御史總督漕運兼巡撫鳯陽先是屢年/運路不通宗沐飭法振弊首申全單之法舊例各)¶
　　(州縣每年應運糧米由運糧把總分𣲖而各衛各/幇水次有難易高下之分官旗吏書因而作弊自)¶
<pb:KR2k0044_WYG_161-13a>¶
　　(全單設凡某幇運某州縣米悉由漕司派定每幇/各給一紙遵行陋規頓革又自淮安至清江閘築)¶
　　(為雙堤高壯若城墉西增高家舊堰以遏横潰東/濬澗河以洩霖積每大水漲溢隄以内民廬安堵)¶
　　(陞工部侍郎改/刑部卒諡襄裕)¶
　吳時來(兩浙名賢録字惟修仙居人嘉靖癸丑進士/授松江推官倭犯境時來攝城守雨甚城崩)¶
　　(十餘丈時來以強弩數十人扼其衝急興版築三/日而城完賊知有備棄而北走召為刑科給事中)¶
　　(時嚴嵩父子横甚時來疏其不法事逮詔獄廷杖/得不死遣戍嶺表隆慶改元起官洊晉南京右都)¶
　　(御史/致仕)¶
　盧明諏(續獻徵録字君發黄巖人萬厯丙戌進士授/太常博士擢刑科給事中内侍頓隆犯罪已)¶
<pb:KR2k0044_WYG_161-13b>¶
　　(下部議尋見原滇南歲進礦金初議量減尋復故/明諏幷疏㕘駁忤中官意因給假歸尋補戸科右)¶
　　(給事倭陷朝鮮力陳石星議欵之失又言經畧並/建事鮮責成後所言皆騐卒年四十二天啟癸亥)¶
　　(追論遺直/贈光禄卿)¶
　應朝卿(舊浙江通志字行叔仙居人萬厯己丑進士/授建安令課最調繁晉江擢山西道御史巡)¶
　　(按貴州轉兩淮巡鹽兩淮鹽賦半天下弊政較他/處倍多朝卿湔剔殆盡商困得蘇復命巡按湖廣)¶
　　(風裁益著以母老歸省為隙者/所議左遷永平道終按察司使)¶
　吳執御(黄巖縣志字君駕天啟壬戌進士任濟南推/官徳州建魏忠賢祠獨不往崇禎庚午授刑)¶
　　(科給事中時有加派捐助搜括之議執御疏曰理/財加派不得已而用之未有年餘不罷者捐助搜)¶
<pb:KR2k0044_WYG_161-14a>¶
　　(括二者尤難為訓不聽又論沿邊諸邑宜選補賢/守令以本地錢糧訓練土著此法一行餉不取償)¶
　　(於司農兵不待援於戍卒計無便於此者亦不聽/復疏指首輔周延儒攬權壅蔽私其鄉人塘報章)¶
　　(奏一字涉邊疆輒借軍機宻封下部明畏廷臣摘/發短長他日敗可以㨗聞功可以罪按也凡三上)¶
　　(俱留中帝責其多言而戅尋/釋之家居謝客年四十六卒)¶
　　金華府¶
　唐¶
　馮宿(唐書本傳字拱之婺州東陽人貞元中與弟定/並擢進士第長慶時進知制誥厯工部刑部二)¶
　　(侍郎修格後敕三十篇行於世擢東川節度使完/城郛増兵械涪水數壞民廬舍宿修利防庸一方)¶
<pb:KR2k0044_WYG_161-14b>¶
　　(便賴疾革將斷重刑家人請宥之宿曰命之/修短天也撓法以求祐吾不敢卒諡曰懿)¶
　馮定(唐書本傳字介夫偉儀觀與兄宿齊名人以方/漢二馮第進士異等厯國子司業遷太常少卿)¶
　　(文宗嘗詔開元霓裳舞㕘以雲韶肄於庭定部諸/工立縣間端凝若植帝異之遷諌議大夫是歲訓)¶
　　(注敗多誅公卿中外危惴及改元天子御前殿仇/士良請以神䇿仗衛殿門定力争罷之鄭覃兼太)¶
　　(子太師上日欲會尚書省定據禮當集詹事府詔/可論者多其正以左散騎常侍致仕卒諡曰節初)¶
　　(源寂使新羅其國人傳定黑水碑畵鶴記韋休/符使西番所館寫定商山記於屏其名播如此)¶
　宋¶
　胡則(金華先民傳字子正永康人端拱己丑進士釋/褐調許田尉以幹辦聞改著作郎僉書貝州觀)¶
<pb:KR2k0044_WYG_161-15a>¶
　　(察判官會遣使省冗役檄則行河北道凡去籍者/十萬餘民用休息遷屯田員外郎提舉江南路銀)¶
　　(銅塲鑄錢監得吏所匿銅數萬斤咸懼且死則曰/吾豈重貨而輕數人之生耶籍為羡餘不之罪轉)¶
　　(戸部郎中遷太常少卿初丁謂客許田則待之甚/厚及謂為執政雅故之情不絶謂徙朱厓坐累謫)¶
　　(知福州有官田數百頃已佃為民業計臣上言請/鬻之責其估三十萬貫民不勝弊則章三上竟得)¶
　　(報減其直之半進給事中入權三司使不以尅下/為功時朝廷方以兩京陜西𣙜鹽病民議改通商)¶
　　(有司憚於改作則首請如詔事遂行進刑部侍郎/知杭州加兵部侍郎致仕卒則嘗奏免衢婺二州)¶
　　(身丁錢民懐其徳/戸皆立像祠之)¶
　滕元發(宋史本傳字達道東陽人舉進士授大理評/事通判湖州召試為集賢校理同修起居注)¶
<pb:KR2k0044_WYG_161-15b>¶
　　(英宗書其姓名藏禁中未及用神宗即位召問治/亂之道對曰治亂之道如黑白東西所以變色易)¶
　　(位者朋黨汨之也神宗曰卿知君子小人之黨乎/曰君子無黨譬之草木綢繆相附者必蔓草非松)¶
　　(柏也神宗以為名言進知制誥拜御史中丞种諤/擅築綏州發諸路兵剽掠夏人元發疏言諒祚已)¶
　　(納欵不當失信邊隙一開兵連民疲必為内憂又/宰相以其子判鼓院諌官謂不可神宗曰鼓院傳)¶
　　(達而已何與於事元發曰人有訴宰相使其子達/之可乎神宗悟為罷之河北地大震命元發為安)¶
　　(撫使時城舍多圮吏民懼壓皆幄寢茇舍元發獨/處屋下曰屋摧民死吾當以身同之瘞死食饑除)¶
　　(田租修隄障察貪殘督盜賊北道遂安除翰林學/士知開封府王安石方立新法元法以翰林侍讀)¶
　　(學士出知定州初入郡言新法之害曰臣始以意/度其不可耳既為郡乃親見之歲旱求言又疏奏)¶
<pb:KR2k0044_WYG_161-16a>¶
　　(新法害民皆不聽厯知齊鄧二州哲宗登位除龍/圖閣直學士知鄆州時淮南京東饑元發慮流民)¶
　　(且至將蒸為癘疫先度城外廢營地召諭富室使/出力為席屋一夕成二千五百間井竈器用皆具)¶
　　(民至如歸所全活五萬徙真定又徙太原治邊凛/然威行西北號稱名帥以龍圖閣學士知揚州未)¶
　　(至而卒贈左銀青/光禄大夫諡章敏)¶
　宗澤(宋史本傳字汝霖義烏人登元祐六年進士第/調龍游令民未知學澤為建庠序設師儒講論)¶
　　(經術風俗一變通判登州境内官田數百頃皆不/毛之地歲輸萬餘緡率横取於民澤奏免之朝廷)¶
　　(遣使由登州結女真盟海上謀夾攻契丹澤語所/親曰天下自是多事矣退居東陽結廬山谷間靖)¶
　　(康元年中丞陳過庭等列薦假宗正少卿充和議/使澤曰是行不生還矣或問之澤曰敵能悔過退)¶
<pb:KR2k0044_WYG_161-16b>¶
　　(師固善否則安能折節北庭以辱君命乎議者謂/澤剛方不屈恐害和議上不遣命知磁州時太原)¶
　　(失守官兩河者率托故不行澤曰食禄而避難不/可也即日單騎就道磁經敵騎蹂躪之餘人民逃)¶
　　(徙帑廪枵然澤至繕城壁浚隍池治器械募義勇/為固守計上言邢洺磁趙相五州各蓄精兵二萬)¶
　　(人敵攻一郡則四郡皆應是一郡之兵常有十萬/人上嘉之除河北義兵都總管康王再使金行至)¶
　　(磁澤迎謁曰肅王一去不返今敵又詭辭以致大/王願勿行王遂回相州冇詔以澤為副元帥從王)¶
　　(起兵入援時康王開大元帥府檄兵會大名澤履/氷渡河見王謂京城受圍日久入援不可緩會曹)¶
　　(輔齎蠟封欽宗手詔至自京師言和議可成澤曰/金人欲欵我師耳君父之望入援何啻饑渇宜急)¶
　　(引軍直趨澶淵次第進兵以解京城之圍萬一敵/有異謀則吾兵已在城下汪伯彦等難之勸王遣)¶
<pb:KR2k0044_WYG_161-17a>¶
　　(澤先行自是澤不得預府中謀議二年正月澤至/開徳十三戰皆㨗康王承制以澤為徽猷閣待制)¶
　　(時金人逼二帝北行澤聞即提軍趨滑趨黎陽至/大名欲徑渡河據金人歸路邀還二帝而勤王之)¶
　　(兵卒無一至者又聞張邦昌僭位欲先行誅討會/得大元帥府書約移師近都按甲觀變澤復書于)¶
　　(王因累表勸進王即帝位於南京澤入見涕泗交/頤陳興復大計上欲留澤黄潛善等沮之除龍圖)¶
　　(閣學士知襄陽府改知青州開封尹闕李綱言綏/復舊都非澤不可尋徙知開封府時敵騎留屯河)¶
　　(上金鼓之聲日夕相聞而京城樓櫓盡廢兵民雜/居盜賊縱横澤至首捕誅舍賊者數人下令曰為)¶
　　(盜者贓無輕重並從軍法由是盜賊屏息民頼以/安王善者河東巨寇也擁衆七十萬楊進號没角)¶
　　(牛兵三十萬王再興李貴王大郎等各擁衆數萬/往來京西淮南河南北侵掠為患澤悉招降上疏)¶
<pb:KR2k0044_WYG_161-17b>¶
　　(請上還京除延康殿學士京城留守兼開封尹澤/乃渡河約諸將共議收復而於京城四壁各置使)¶
　　(以領招集之兵又據形勢立堅壁二十四所於城/外沿河鱗次為連珠砦連結河東河北山水砦忠)¶
　　(義民兵於是陜東西諸路人馬咸願聽澤節制秉/義郎岳飛犯法將刑澤一見竒之以五百騎授飛)¶
　　(使立功贖罪飛大敗金人而還升飛為統制飛由/是知名詔遣官迎奉六宫往金陵澤上疏言南幸)¶
　　(之非金將烏珠渡河謀攻汴京諸將請先斷河梁/嚴兵自固澤笑曰去冬金騎直來正坐斷河梁耳)¶
　　(乃命部將劉衍趨滑劉達趨鄭以分敵勢戒諸將/竭力保䕶河梁以俟大兵之集金人聞之夜斷河)¶
　　(梁遁去自是不復犯東京王䇿者本遼酋為金將/徃來河上澤擒之解其縛坐堂上因問敵國虚實)¶
　　(盡得其詳遂决大舉之計召諸將謂曰汝等有忠/義心當協謀勦敵期還二聖以立大功言訖泣下)¶
<pb:KR2k0044_WYG_161-18a>¶
　　(諸將皆泣聽命金人戰不利悉引兵去澤威聲日/著北方聞其名常尊憚之對南人言必曰宗爺爺)¶
　　(澤前後請還京二十餘奏每為潛善等所抑憂憤/成疾疽發於背諸將入問疾澤曰吾以二帝䝉塵)¶
　　(積憤至此汝等能殱敵則我死無恨衆皆流涕曰/敢不盡力諸將出澤嘆曰出師未㨗身先死長使)¶
　　(英雄淚滿襟翼日風雨晝晦澤無一語及家事但/呼過河者三而薨都人號慟遺表猶賛上還京贈)¶
　　(觀文殿學士通議大夫諡忠簡子穎居戎幕素得/士心澤薨都人請以穎繼父任會朝廷已命杜充)¶
　　(留守以穎為判官充反澤所為穎屢争/之不從乃請持服歸官終兵部郎中)¶
　潘良貴(宋史本傳字子賤婺州金華人以上舍釋褐/為辟雍博士遷祕書郎時宰相蔡京與其子)¶
　　(攸方以爵禄釣知名士親故數為京致願交意良/貴正色謝絶除主客郎中尋提舉淮南東路常平)¶
<pb:KR2k0044_WYG_161-18b>¶
　　(靖康元年召還賜對欽宗問孰可秉鈞軸者良貴/極言何㮚唐恪等四人不可用他日必誤社稷語)¶
　　(徹於外當國者指為狂率黜監信州汭口排岸高/宗即位召為左司諌請封宗室賢者於山東河北)¶
　　(以壯國體巡幸維揚養兵威以圖恢復黄潛善汪/伯彦惡其言改除工部良貴以不得其言求去主)¶
　　(管明道宫越數年除考功郎遷左司宰相吕頤浩/謂良貴曰旦夕相引入兩省良貴正色對曰親老)¶
　　(方欲乞外兩省官非良貴可為也退語人曰宰相/進退一世人才何可握手宻語先示私恩若士大)¶
　　(夫受其牢籠何以立朝即日乞補外以直龍圖知/嚴州起為中書舍人會戸部侍郎向子諲入見語)¶
　　(言煩䙝良貴故善子諲是日攝起居立殿上徑至/榻前厲聲曰子諲以無益之談久煩聖聽子諲欲)¶
　　(退高宗顧良貴曰是朕問之諭子諲且欵語子諲/語久不止良貴叱之退者再高宗色變閤門併彈)¶
<pb:KR2k0044_WYG_161-19a>¶
　　(之於是良貴求去以徽猷閣待制提舉亳州明道/宫李光得罪坐嘗與通書降二官卒其諌疏多焚)¶
　　(槀僅存雜著十五巻/新安朱熹為之序)¶
　樓炤(宋史本傳字仲暉婺州永康人政和五年進士/紹興六年召為左司員外明年遷起居郎言監)¶
　　(司郡守係民甚切乞令侍從官各舉通判資序或/嘗任監察御史以上可任監司郡守者一二人詔)¶
　　(從之厯除端明殿學士簽書樞宻院事命往陜西/宣諭徳意至長安會李世輔自夏國欲歸朝炤以)¶
　　(書招之世輔以二十人赴行在炤還朝以親老求/歸省許之十四年除簽書樞宻院事兼權㕘知政)¶
　　(事尋與祠/卒諡襄靖)¶
　王師心(金華先民傳字與道金華人政和八年進士/調海州沭陽縣尉敗劇賊宋江境上累遷太)¶
<pb:KR2k0044_WYG_161-19b>¶
　　(府丞除知袁州時秦檜方用事監司郡守皆争獻/羡餘以希進師心獨取以代貧民逋租檜死召除)¶
　　(户部侍郎上曰卿以不附秦檜故去國久朕知卿/未嘗忘也遷權吏部尚書兼侍讀前後進見從容)¶
　　(盡規者非一浙東水災充兩浙安撫使寛逋債振/乏絶民不流亡乾道初以左奉議大夫致仕卒諡)¶
　　(莊/敏)¶
　鄭剛中(金華先民傳字亨仲金華人紹興二年進士/累遷殿中侍御史胡銓上書欲斬秦檜帝怒)¶
　　(禍且不測剛中率同列論救銓得編置除端明殿/學士四川宣撫使宣司舊治河池饋餉不繼剛中)¶
　　(奏移治利州大開營田自階成抵秦墾土三千餘/頃歲收十八萬斛蠲民間常所歛錢七百萬又即)¶
　　(州置監鑄錢以救川引之弊先是川口屯兵十萬/分𨽻三大將建節而統制官亦皆領沿邉安撫剛)¶
<pb:KR2k0044_WYG_161-20a>¶
　　(中請分利州為東西路東路治興元命楊政為安/撫西路治興州命吳璘為安撫諸裨將領安撫者)¶
　　(皆罷璘等皆宿將驕悍難制剛中每折之以威接/之以恩無不帖服在蜀凡六年儲蓄豐積將士用)¶
　　(命金人不敢犯秦檜見蜀富饒諷使進金三萬兩/又令下米荆門剛中曰今時講和正為他時恢復)¶
　　(計要當息民儲備為先拒之不從檜不悅召剛中/還文致其罪罷職責桂陽軍居住再徙封州卒檜)¶
　　(死追復原/官諡忠愍)¶
　章服(金華先民傳字徳文永康人紹興二年進士累/遷朝奉郎除兩浙提舉市舶公事自常俸外例)¶
　　(所可得者一不取然對人亦不輒非前例轉朝請/郎差知建州省教條寛科率與吏民相安於法守)¶
　　(州以大治召除吏部員外郎遷侍御史上疏言淮/堧瘡痍江浙饑饉邦財未裕軍政久隳此皆當今)¶
<pb:KR2k0044_WYG_161-20b>¶
　　(急務不宜以偃兵而置度外中官梁彦俊幹辦皇/城司轉官不行臺謝服劾其廢法彦俊坐論贖會)¶
　　(服除吏部侍郎辭免彦俊摘其章有不遜語上怒/罷汀州居住在汀七年杜門觀書世念泊如得㫖)¶
　　(放還提舉太/平興國宫卒)¶
　葉衡(宋史本傳字夢錫金華人紹興十八年進士知/臨安府於潛縣徵科為期限榜縣門俾里正諭)¶
　　(民不遣一吏而賦自足歲灾蝗不入境治為諸邑/最擢知常州時水潦為災衡發倉為糜以食饑者)¶
　　(或言常平不可輕發衡曰儲蓄正備緩急可視民/饑而不救耶疫大作衡單騎命醫藥自隨徧問疾)¶
　　(苦活者甚衆除太府少卿合肥瀕湖有圩田四十/里衡奏募民以耕歲可得穀數十萬蠲租稅二三)¶
　　(年後阡陌成倣營田官私各收其半從之除戸部/侍郎時鹽課大虧衡奏年來課入不増私販害之)¶
<pb:KR2k0044_WYG_161-21a>¶
　　(也宜自煮鹽之地為之制司火之起伏稽竈之多/寡亭戸本錢以時給之鹽之委楨以時收之擇亷)¶
　　(能吏察之私販自絶矣厯除簽書樞宻院事拜㕘/知政事衡奏二事一牧守將帥必擇才以稱其職)¶
　　(久任以盡其材二令戸部取湖廣會子實數盡以/京會立限易之從之拜右丞相兼樞宻使上銳意)¶
　　(恢復凡將帥器械山川防守衡悉經思慮奏對畢/從容賜坐講論機宻或不時召對年六十二薨贈)¶
　　(資政殿/學士)¶
　陳良祐(宋史本傳字天與金華人紹興二十四年進/士乾道三年除起居舍人遷右司諌首言會)¶
　　(子之弊願捐内帑以紓細民之急上慨然發内府/白金數萬兩換會子收銅版勿造軍民翕然除給)¶
　　(事中遷吏部尚書時議遣北使請地良祐奏今之/求地欲得河南曩歲嘗歸版圖不旋踵而又失如)¶
<pb:KR2k0044_WYG_161-21b>¶
　　(其不許徒費往來若其許我必邀重幣經理未定/根本内虛又將隨而取之矣奏入忤㫖貶瑞州居)¶
　　(住淳熙四年起知徽州尋/除敷文閣待制知建寧府)¶
　林大中(宋史本傳字和叔永康人紹興三十年進士/光宗受禪除殿中侍御史奏言進退人才當)¶
　　(觀其趨向之大體不當責其行事之小節又論今/日之事莫大於讐恥之未復此事未就則此念不)¶
　　(可忘時江浙四路民苦折帛和買重輸大中曰有/産則有稅於稅絹而科折帛猶可言也如和買折)¶
　　(帛則重為民害葢自咸平馬元方建言於春預支/本錢濟其乏絶至夏秋使之輸納則是先支錢而)¶
　　(後輸絹其後則錢鹽分給又其後則直取於民今/又令納折帛錢以兩縑折一縑之直大失立法初)¶
　　(意朝廷以其言為減所輸者三歲馬大同為戸部/大中劾其用法太峻章三上不報又論大理少卿)¶
<pb:KR2k0044_WYG_161-22a>¶
　　(宋之瑞章四上不報以言不行求去改吏部侍郎/辭不拜乃除直寶謨閣朱熹貽書朝士曰聞林和)¶
　　(叔入臺無一事不中的去國一節風義凛然當於/古人中求之寧宗即位遷給事中韓侂胄來謁陰)¶
　　(請納交大中笑而却之會吏部侍郎彭龜年抗論/侂胄與郡大中繳奏請留龜年經筵而命侂胄以)¶
　　(外任不聽吕祖險以攻侂胄謫韶州大中救之汪/義端以論趙汝愚為右史大中駁之改吏部侍郎)¶
　　(不拜以煥章閣待制知慶元府城南民田潮溢不/可種大中捐公帑治石築之民不知役而蒙其利)¶
　　(郡訛言夜有妖大中謂此必黠賊所為立捕黥之/人情遂安後乞休歸屏居十二年未嘗以得喪關)¶
　　(其心或勸大中通侂胄書大中曰吾為夕郎時一/言承意豈閒居至今日耶客曰縱不求福盍亦免)¶
　　(禍大中曰福不可求而得禍詎可懼而免及侂胄/誅即召試吏部尚書言吕祖儉彭龜年朱熹宜優)¶
<pb:KR2k0044_WYG_161-22b>¶
　　(加旌表其他因譏切侂胄以得罪者望量其輕/重而旌别之嘉定改元兼太子賔客卒諡正惠)¶
　應孟明(宋史本傳字仲實永康人隆興元年進士以/薦為勅令所刪定官輪對首論南北通好當)¶
　　(選將練兵常如大敵之在境次乞申嚴監司庇貪/吏之禁薦舉徇私情之禁帝嘉奬久之拜大理寺)¶
　　(丞出為福建提舉常平陛辭帝曰朕知卿愛百姓/惡贓吏事有不便於民宜悉意以聞因問當世人)¶
　　(才孟明對曰有才而不學則流為刻薄惟上之敎/化明取舍正使回心嚮道則成就必倍於人帝曰)¶
　　(誠為人上者之責孟明至部具以臨遣之意咨訪/之尋除浙東提㸃刑獄進直祕閣知静江府兼江)¶
　　(西經畧安撫初廣西鹽易官搬為客鈔客戸無多/折閱逃避遂抑配於民公私交病孟明條具驛奏)¶
　　(除其弊禁卒朱興結侣弄兵雷化間聲勢漸長孟/明遣將縛致斬之光宗即位召為吏部員外郎慶)¶
<pb:KR2k0044_WYG_161-23a>¶
　　(元初權吏部侍郎卒孟明以儒學奮受知人主官/職未嘗倖遷韓侂胄嘗遣其宻客誘以諌官俾誣)¶
　　(趙汝愚孟明不答/士論以此重之)¶
　楊大法(金華先民傳字元範婺州武義人淳熙二年/進士累遷監察御史時四方多水旱大法疏)¶
　　(論三事一曰民訴災傷不可疑其不實二曰減放/租稅當使民被實惠三曰禁遏糴使穀粟流通尋)¶
　　(除侍御史兼侍講乞置言事官章簿以備燕覽内/侍鄧彰等指使毆人至死奏行法當自近始乞付)¶
　　(有司以竟獄事除兵部侍郎/卒贈中奉大夫武義開國男)¶
　葛洪(宋史本傳字容父婺州東陽人淳熙十一年進/士遷工部員外郎上疏乞嚴飭將帥申覆軍實)¶
　　(帝嘉納之累遷工部尚書拜㕘知政事封東陽郡/公致仕卒諡端獻杜範嘗稱其侃侃守正有大臣)¶
<pb:KR2k0044_WYG_161-23b>¶
　　(風/)¶
　章徠(金華先民傳永康人淳熙甲辰進士厯官右文/殿修撰時陳賈議貶道學徠與劉光祖極論道)¶
　　(學之正光宗嘉納及趙汝愚罷相徠抗疏劾韓侂/胄專擅坐罷官歸寳慶間召為宗正少卿兼侍講)¶
　　(卒贈/少師)¶
　王介(宋史本傳字元石金華人紹興元年進士除國/子録寧宗即位介上疏言陛下即位未三月䇿)¶
　　(免宰相遷易臺諫悉出内批非治世事時韓侂胄/居中潛弄威福疑介詆已且其弟仰胄甞以舊識)¶
　　(求通介拒絶之侂胄怨益深會學禁起諫大夫姚/愈劾介與袁燮皆偽學之黨主管台州崇道觀侂)¶
　　(胄誅召還除國子祭酒陞太子右諭徳篤意輔導/因事規諫遷權中書舍人繳駁不避權貴張允濟)¶
<pb:KR2k0044_WYG_161-24a>¶
　　(以閤職為州鈐介卦還詞頭丞相語介曰此中宫/意介曰宰相而逢宫禁意向給舍而奉宰相風㫖)¶
　　(朝廷紀綱掃地矣以疾奉祠卒特/贈中大夫寶章閣待制諡忠簡)¶
　喬行簡(宋史本傳字夀朋東陽人紹熙四年進士厯/官祕書監權工部侍郎理宗即位拜㕘知政)¶
　　(事時議收復三京行簡上疏曰臣不憂出師之無/功而憂事力之不可繼因陳所憂者三不果從尋)¶
　　(拜右丞相或又陳進取之計行簡奏今内外事勢/可憂而不可恃者七言甚懇切師得不出嘉熙三)¶
　　(年拜平章軍國重事四年加少師封魯國公薨贈/太師諡文惠行簡厯練老成識量宏遠居官無所)¶
　　(不言薦錢時吳如愚/皆當時𨼆逸之賢者)¶
　徐邦憲(宋史本傳字文子義烏人紹熙四年進士遷/祕書郎韓侂胄開兵端無敢議其非者邦憲)¶
<pb:KR2k0044_WYG_161-24b>¶
　　(獨首言之丐外知處州陛辭力諌用兵不可太驟/再歲召還言求名義以息兵莫若因建儲而肆赦)¶
　　(借殊常之恩洗弄兵之咎侂胄惡其言嗾御史徐/柟擊之鐫秩罷祠侂胄誅尚書倪思舉邦憲自代)¶
　　(除權工部侍郎知臨安府/丐祠知江州卒諡文肅)¶
　范鍾(宋史本傳字仲和蘭谿人嘉定二年進士厯遷/尚書右郎官兼崇政殿說書進對帝曰仁宗時)¶
　　(甚多事對曰仁宗始雖多事乃以憂勤致治徽宗/始雖無事餘患至於今日帝悅厯遷權兵部尚書)¶
　　(兼侍講嘉熙四年授㕘知政事淳祐五年特拜左/丞相兼樞宻使封東陽郡公鍾為相直清守法重)¶
　　(惜名器雖無赫赫可稱而清徳雅量與/杜範李宗勉齊名連贈少師諡文肅)¶
　李大同(金華先民傳字從仲東陽人嘉定十六年進/士累遷右正言兼侍講首陳謹獨之戒上為)¶
<pb:KR2k0044_WYG_161-25a>¶
　　(之改容遷禮部侍郎進尚書乞祠卒大同資稟純/厚神氣清和至於忠言嘉謨上裨緝熈下濟民生)¶
　　(嘉熈端平之治/大同之助為多)¶
　朱元龍(王闕朱左司集序字景雲義烏人嘉定十六/年進士選除宗正丞兼權左司郎官宦官陳)¶
　　(恂益求建節事下都司議元龍擬曰優異内官寵/賁節鉞雖出於特恩主張國是愛惜名器必由於)¶
　　(公論不可宰臣傳㫖令改擬對曰吾職可罷筆不/可改也有宗室與民訟争田衆莫敢决元龍曰於)¶
　　(法品官不許佃民田奈何天子屬籍之親乃争田/訟耶毅然决之時議括兩淮浮鹽元龍謂朝廷而)¶
　　(行商賈之事廟堂而踵諸國之規使史氏書曰括/浮鹽自今日始不可又兩上封事自宫禁朝廷以)¶
　　(及百官萬民皆痛切言之先是史嵩之在督府元/龍劾其殺富民王倫為非已而嵩之入相遂斥去)¶
<pb:KR2k0044_WYG_161-25b>¶
　　(予/祠)¶
　王萬(宋史本傳字處一家世婺州嘉定十六年進士/差知台州事至立斷吏無所售往往改業散去)¶
　　(民亦化之不復訟上下肅然郡以大治遷屯田員/外郎擢監察御史史嵩之自江上董師入相萬首)¶
　　(論之謂其事體廹遽氣象傾摇然當時論相之事/已决疏入遷大理少卿力辭乞休特轉朝奉郎守)¶
　　(太常少卿致仕卒嵩之罷相衆方交論其非上思/萬先見親賜御札謂萬立朝謇諤古之遺直為郡)¶
　　(亷平古之遺愛贈新會五千/貫田五百畝以贍給其家)¶
　馬光祖(宋史本傳字華文金華人寶慶二年進士累/遷江東安撫使知建康府減租稅養鰥寡興)¶
　　(學校禮賢才辟召僚屬皆極一時之選拜端明殿/學士知江陵府去建康之民思之不已帝聞命以)¶
<pb:KR2k0044_WYG_161-26a>¶
　　(資政殿學士沿江制置使再知建康士女相慶光/祖益思寛養民力興廢起壞知無不為蠲前逋負)¶
　　(錢百餘萬緡魚利稅課悉罷減與民建平糴倉貯/米十五萬石又為庫貯糴本二百餘萬緡補其折)¶
　　(閱發糴常減於市價以利小民修飭武備防拓要/害邊頼以安其為政寛猛適宜事存大體公田法)¶
　　(行光祖移書賈似道言公田法非便乞不以及江/東必欲行之罷光祖乃可召遷提領戶部財用兼)¶
　　(知臨安府浙西安撫使會嵗飢榮王府積粟不發/廪光祖謁王得粟活民甚多再以沿江制置江東)¶
　　(安撫使知建康民為建祠六所咸淳三年拜㕘知/政事五年拜知樞宻院事以金紫光禄大夫致仕)¶
　　(卒諡/莊敏)¶
　元¶
<pb:KR2k0044_WYG_161-26b>¶
　吳直方(宋濓吳直方行畧字行可婺之浦陽人泰定使/元年太師滿齊勒噶台留守灤京延入賔館)¶
　　(敎其子托克托元綂二年托克托方執法中臺言於/上命為江浙等處儒學提舉歴遷宣政院長史秦王)¶
　　(巴延恃定䇿功專權自恣上深患之召托克托問計/托克托謀於直方直方曰宜急黜之以謝天下托克)¶
　　(托以親嫌辭直方曰傳有之大義滅親大夫知有朝/廷耳托克托曰事不成奈何直方曰事不成天也一)¶
　　(死復何惜即死亦不失為忠義耳托克托頓足曰吾/意决矣乃入奏久之適巴延侍太子出獵柳林托克)¶
　　(托欲發直方曰太子在軍中設挾之以生他變何/以處之托克托悟急白太后傳㫖趣以歸遣使持)¶
　　(詔散遣諸軍出巴延為河南行省一反舊政民大/悦上多直方協賛功召對慰諭超授集賢院侍講)¶
　　(學士有大事必定於直方直方亦毅然以澤被斯/民為己任科舉廢已久直方力言於丞相曰科舉)¶
<pb:KR2k0044_WYG_161-27a>¶
　　(之行家有讀書之人人讀書則自不敢為非其有/繫於治道不小丞相因奏復之二浙鹽值漸增至)¶
　　(數倍民不堪命直方為言之減其額而下其估他/如楮幣銅錢相𣙜之宜有司公田多科之擾官寺)¶
　　(建設之冗繁江南雇役之長利咸一一建白多/已見諸行事後年老乞骸遂以榮禄大夫致仕)¶
　明¶
　宋濓(史槩字景濓號潛溪先金華人後遷浦江六歲/授蒙求一日而盡受業於聞人夢吉得春秋三)¶
　　(傳之㫖兼通五經從淵穎吳萊學悉得其閫奥柳/貫黄溍深器重之至正己丑薦為國史編修固辭)¶
　　(入龍門山著書曰龍門子高帝徵入金陵問定亂/大計濓以不嗜殺人對上悅除江南儒學提舉授)¶
　　(世子經召講左氏傳濓曰春秋褒善貶惡遵而行/之賞罰適中天下可定洪武二年總修元史除翰)¶
<pb:KR2k0044_WYG_161-27b>¶
　　(林學士知制誥兼修國史時甘露屢降上問災祥/之故對曰受命不於天於其人休符不於祥於其)¶
　　(仁遷國子司業賛善大夫上問帝王宜讀何書濓/謂讀真德秀大學衍義上立取覽令人書揭兩廡)¶
　　(壁上坐西應令講司馬遷論黄老事講畢復言曰/人主能義理養性則邪說不能侵興學敎民則禍)¶
　　(亂不能作刑罰非所先也陞侍講學士兼資善大/夫集厯代事為辨奸録纂大明日厯倣唐貞觀政)¶
　　(要輯成寶訓五卷上之其他禮樂律厯之制勲臣/名卿焯徳耀功之文並命編摩潤色每燕見詢舊)¶
　　(章講治道甚條析至論廷臣但言其善者問否者/為誰對以善者與臣友故知之否者縱有臣不知)¶
　　(也凡命為詩文必寓忠告性謹宻不洩禁中語有/奏輙焚其稿除翰林學士承㫖日本使奉勑求文)¶
　　(獻百金不受上問濓對曰入朝侍從受外夷金非/所以崇國體上然之致仕居青蘿山閉門著述人)¶
<pb:KR2k0044_WYG_161-28a>¶
　　(不見其面後以孫慎坐法安置茂州行/至䕫卒年七十三正徳八年賜諡文憲)¶
　劉辰(獻徵録字伯静金華人洪武初師下婺州辰首/上謁署典籖後為湖廣道御史以謇諤聞擢知)¶
　　(鎮江府興廢舉墜勤於其政郡有瀕江田五十餘/頃歲久淪没仍責賦於民辰請於朝除之京口閘)¶
　　(廢舟楫不通東南漕運者轉新河江陰二港以出/江多為風濤阻溺辰乃於京口至吕城百二十里)¶
　　(作壩修閘順水勢之出入漕河源淺易涸每仰練/湖以益水而湖有三斗門亦廢辰又修築之及成)¶
　　(漕運既通而湖下之田亦稔永樂元年陞江西㕘/政至則以久雨江水泛溢九江諸郡等田皆澇檄)¶
　　(郡邑勸富民出粟以賑飢者蠲其役以當其息官/為之劵約明年償本粟由是富者樂從饑者得食)¶
　　(南安贑州等九府荒田糧六萬石有司歲抑取於/民辰以聞悉蠲其額後以同官坐事相連免歸永)¶
<pb:KR2k0044_WYG_161-28b>¶
　　(樂六年起為刑部/左侍郎以老致仕)¶
　邵玘(楊士竒邵玘墓碑字以先蘭谿人永樂丙戌進/士授監察御史陞江西按察使先是南昌新建)¶
　　(二縣苦上官和買長里役者供一日費家為之空/玘立罷之宣徳三年召為南京都察院左副都御)¶
　　(史時南京諸司緩弛玘奉勅簡擇奏黜其不肖及/庸懦者綱紀復振玘為人外肅内寛仕二十餘年)¶
　　(所厯中外皆風憲糾劾官邪舉大體而畧/𤨏細亷潔之操始終一轍宣徳五年卒)¶
　盧睿(分省人物考字仲思東陽人永樂辛丑進士拜/監察御史正統己巳陞右僉都御史巡撫大同)¶
　　(宣府至則嚴法令剗蠧弊節浮費廣儲蓄人頼以/安辛酉改命㕘賛寧夏軍務增築鳴沙州興武二)¶
　　(城列置𤇺堠十餘所益廣屯種繕甲兵校士馬以/固邊備而於軍民利病可施罷者尤盡心焉陞右)¶
<pb:KR2k0044_WYG_161-29a>¶
　　(副都御史後/以病乞歸)¶
　李叙(金華先民傳字秉彞東陽人永樂中由鄉薦入/太學宣徳初試授監察御史嘗奉命録囚辨出)¶
　　(交阯俘囚三千餘人出巡淮甸首擒豪右范端操/等十餘人置之獄餘皆屏跡官吏有貪墨者一切)¶
　　(汰去中使取珍禽異獸至淮者叙陳其害民悉報/罷及還朝權貴搆以事下獄會八百車里二番讐)¶
　　(殺屢遣廷臣招撫不服朝議以為惟叙可乃左遷/行人領㫖往諭至則曉以禍福逆順皆聽命息兵)¶
　　(通貢上喜復以為御/史天順改元致仕歸)¶
　趙艮(金華先民傳字時中永康人成化己丑進士授/給事中因災異條陳四事忤㫖廷杖幾斃歲丙)¶
　　(午左右請立宫媵所生二歲子為太子艮抗疏力/諫止之及孝廟正位東宫請簡正人為師傅以職)¶
<pb:KR2k0044_WYG_161-29b>¶
　　(輔導陞本科都給事中先是重臣王越被劾銜之/譖於中官汪直誣以言事不謹謫四川廬山令𢎞)¶
　　(治改元擢江西按/察副使卒於官)¶
　徐沂(金華先民傳字希曾永康人𢎞治癸丑進士授/刑科給事中時壽寧侯張鶴齡等恃恩冒法及)¶
　　(中官李廣矯命干政沂皆抗章論之改南京工科/奏罷歲取蘇州樞宻苧布福建改機陜西駞絨民)¶
　　(稱便焉陞廣東/㕘政卒於官)¶
　章拯(萬厯金華府志字以道蘭谿人𢎞治壬戌進士/授工部主事忤逆瑾謫梧州通判瑾誅召為南)¶
　　(吏部主事陞廣東提學副使振孤寒抑僥倖標示/正學士習一變尋陞右副都御史改總理河道時)¶
　　(河決魯橋有獻議欲挽河使北漸復禹故道者拯/議為今計當迹前績而度時宜增卑培薄塞潰疏)¶
<pb:KR2k0044_WYG_161-30a>¶
　　(壅分殺其怒斯為實幹若羞出漢人下䇿欲求夏/禹全功工役一興必至疲民誤國所不敢為也得)¶
　　(㫖陞工部侍郎治其事乃請浚孫家渡分殺河勢/甫興工而夏潦驟溢未及底績言者論之改督視)¶
　　(顯陵工程以盛應斯代别議開昭陽湖新河功竟/不就更以潘希曾代之迄用拯議河以無患拯還)¶
　　(朝陞工部尚書時夏言建請分祭四郊拯上議乞/如舊制合享忤㫖鐫秩歸隆慶初贈太子少保諡)¶
　　(恭/惠)¶
　潘希曾(程文徳潘希曾傳字仲魯金華人𢎞治壬戍/進士授兵科給事中有汪鈺者故太監汪直)¶
　　(義男也乞陞錦衣衛鎮撫帶俸守塋希曾疏奪之/曰内官本無後而强求世禄之恩義男本異姓而)¶
　　(欲冒他鬼之蔭疏上中官切齒復因災異陳八事/語皆剴切直指近倖由是逆瑾謀中傷之正徳丁)¶
<pb:KR2k0044_WYG_161-30b>¶
　　(卯差往湖貴二省計處邊儲時瑾燄方熾凡差者/必重賂蘄免禍有司為備千金希曾毅然却之曰)¶
　　(我為諫官不能為朝廷除惡我之罪也奈何復賂/之瑾又風以多㕘劾為賄地不從瑾大怒矯命下)¶
　　(詔獄考訊杖闕下除籍為民瑾誅起工科給事中/時方營建二宫内官復請修葢太素殿天鵞房船)¶
　　(塢諸役費累鉅萬希曾抗疏争之不報遷南太僕/寺少卿滁和之民困於納馬希曾奏更折色民大)¶
　　(稱便晉右副都御史提督南贑汀漳等處軍務惠/州寇頼貴聚衆肆虐發兵洗其巢穴浰頭餘黨曾)¶
　　(蛇仔等七巢並興遠近震恐希曾督兵進戰賊大/敗俘馘千餘㨗奏召為工部右侍郎值河溢淤漕)¶
　　(任事者興新河之役費且數十萬死者數千人而/歲運不繼命希曾往涖事希曾以沛漕之淤塞因)¶
　　(黄河之旁衝黄河之旁衝因上流之未疏宜疏支/河以殺其勢築長堤以防其衝然後挑通沛漕自)¶
<pb:KR2k0044_WYG_161-31a>¶
　　(無復淤之患乃築堤起單至沛凡百四十餘里不/期年而功成沛漕流通歲運如故每河漲隄下水)¶
　　(退沙迴民多耕作焉召改/兵部侍郎卒贈兵部尚書)¶
　唐龍(獻徵録字虞佐號漁石蘭谿人正徳戊辰進士/知郯城時荒甚龍使民貸粟於官而薄其息却)¶
　　(羡餘以佐轉輸民用不困盜起燕齊間至郯龍督/兵捕之斬首三百餘級賊怒合其黨大至龍發碗)¶
　　(口長柄諸砲斃其驍銳賊乃遁拜監察御史寧庶/人誅江西新免於兵歲荐饑龍以選往按賑災䘏)¶
　　(貧江西乃寧嘉靖丁亥拜太僕卿擢吏部左侍郎/壬辰闗中饑而濟農數寇邊詔遷兵部尚書兼右)¶
　　(都御史統制三邊兼理賑濟龍入闗奏平糶節用/等十事民頼全活者二十餘萬濟農自將十萬衆)¶
　　(犯安會龍擊敗之兵部上功會執政有忌龍者不/報丙辰改刑部尚書劉東山與其徒乘時為奸利)¶
<pb:KR2k0044_WYG_161-31b>¶
　　(至搆問兩宫株連貴近吏坐怵不窮竟去者數十/人龍獨以抵法無所懾九廟成疏大禮大獄諸臣)¶
　　(名以請得赦歸者二十餘人/尋改吏部卒贈少保諡文襄)¶
　戚雄(兩浙名賢録字世英金華人正徳辛未進士授/建陽知縣調南海剸繁就簡植良剪惡治為百)¶
　　(粤最召拜南京監察御史巡江聞寧藩變起疾走/儀真調兵要害為防守計上下長江厯暑雨風濤)¶
　　(無所顧恤迄逆濠就縛始解嚴又奏免南京守備/太監及條處河患疏運道足邊餉等事多見施行)¶
　　(嘉靖六年疏劾李福達之兇熖及郭/勛之比黨以風聞妄奏逮問落職)¶
　錢學孔(金華府志字以時金華人嘉靖癸未進士授/推官擢御史巡視京城畿内肅清奉差刷卷)¶
　　(疏五事切中時弊清軍蘇松等處奏行補伍之法/差滿復奏置巡江設兵備等四事按順天上興革)¶
<pb:KR2k0044_WYG_161-32a>¶
　　(四議俱見採納尋陞大理少卿僉都御史巡撫保/定引疾歸厯官二十餘年蕭然四壁鄉人高其清)¶
　　(節/)¶
　程文徳(兩浙名賢録字舜敷永康人嘉靖己丑進士/授翰林編修以言事忤㫖廷杖下獄謫信宜)¶
　　(典史累遷兵部郎中上禦邊四事及車戰事宜多/見採納擢南國子祭酒晉禮部左侍郎尋改吏部)¶
　　(門無私謁直𨽻江南河南山東四省大饑開例納/銀以便賑濟文徳具奏救饑如救焚溺緩則何及)¶
　　(聚銀為難米粟頗易乞隨民所有凡可以充饑者/悉得輸官散給帝可其奏於是餉米粟者踵至四)¶
　　(省之民得以全活大内歲例大祈文徳撰釐詞多/寓規諫忤上意奪官回籍卒萬厯初贈禮部尚書)¶
　　(諡文恭分省人物考文徳從楓山先生游授以誠/篤自治之學又從陽明先生授良知訣歸籍聚徒)¶
<pb:KR2k0044_WYG_161-32b>¶
　　(講學清苦若寒士卒不/能葬總督胡宗憲賻之)¶
　王崇(金華府志字仲徳永康人嘉靖己丑進士授吏/科給事中寇犯寧夏總兵趙英逗留敗績欲以)¶
　　(賄脫崇奉命往正其罪謝駙馬侵馬塲崇時巡青/州𤼵之貴戚畏其直出為廣東僉事轉山西副使)¶
　　(備兵井陘親簡閱明賞罰兵雄諸鎮轉湖廣㕘政/諸苗陷印江崇破之遂聴約束陞貴州按察山西)¶
　　(左布政巡撫山西以保障為急繕城厲兵倡勇敢/嚴斥堠寇至輒以㨗聞召貳本兵丁已湖廣川貴)¶
　　(苗民犯順命崇以原官出鎮/二年苗穴底定蔭一子致仕)¶
　趙志臯(獻徵録字汝邁蘭谿人隆慶戊辰進士授翰/林院編修萬厯初陞侍讀會張居正以父喪)¶
　　(奪情諸疏劾者皆暗激上怒廷杖竄戍而疏悉不/付史局志臯以職掌堅請之使不得祕居正怒甚)¶
<pb:KR2k0044_WYG_161-33a>¶
　　(遂出為廣東按察副使辛巳例察京僚黜官歸居/正卒起解州同知擢南京國子監司業厯官吏部)¶
　　(左侍郎陞禮部尚書兼東閣大學士時開採之使/四出志臯疏諫甚懇其臺省部僚因事激觸至斥)¶
　　(逐貶竄者營救無不/力卒贈太傅諡文懿)¶
　程正誼(舊浙江通志字叔明永康人隆慶辛未進士/司理武昌屬邑向無雉堞正誼建議築五城)¶
　　(分巡雲南時土司八百老撾等負固正誼開誠宣/諭遂悅服陞廣西㕘政靖江王薨悍宗煽亂諭以)¶
　　(威徳無敢譁者轉四川左布政三殿大工興採木/為厲正誼立折算法刋為書商民不困陞順天府)¶
　　(尹時蜀帑羡餘數萬金吏以請正誼毅然拒之/赴京以蜀扇不工罰及僚屬引罪自陳遂歸)¶
　黄卷(金華府志字惺吾永康人萬厯丁丑進士授中/書選河南道御史遇事敢言巡鹽長蘆請建學)¶
<pb:KR2k0044_WYG_161-33b>¶
　　(滄州以處鹽商子弟癸已下三王並封之詔建言/諸臣皆以批鱗削籍卷抗疏救之留中放歸光宗)¶
　　(登極詔起用而卷已殁子一鵾濟/南州同闔門殉難人稱濟美云)¶
　盧洪春(金華府志字思仁東陽人萬厯丁丑進士授/旌徳令陞禮部主事皇三子生封母鄭氏為)¶
　　(貴妃洪春抗疏争之帝不悅越數月孟冬當享太/廟𫝊㫖遣官代祭洪春復具疏切諫帝益怒𤼵午)¶
　　(門外杖六十褫職為/民卒後贈光禄少卿)¶
　徐學聚(金華府志字敬輿蘭谿人萬厯癸未進士任/浮梁知縣盜賊充斥窑鎮無頼多窟穴其中)¶
　　(學聚設法解散之調吉水會連年水旱斗米千錢/學聚多方賑濟民頼以生擢吏科給事中疏請勤)¶
　　(召對建元良蚤諭敎出為湖廣僉事陞福建布政/奸民吳建糾白蓮敎數千人謀叛將𤼵學聚設計)¶
<pb:KR2k0044_WYG_161-34a>¶
　　(擒之晉巡撫漳有守備劉某謀不軌亷知捕之伏/辜奸商引紅毛泊彭湖求互市倚高稅監為奥援)¶
　　(勢甚張學聚抗疏陳八誣五患毋輕縱致貽閩海/禍高監擅利復疏其惡而以稅額歸有司後乞歸)¶
　　(卒/)¶
　姜應甲(舊浙江通志字叔乙金華人崇禎戊辰進士/授行人選刑科給事中時冡宰缺員吏部侍)¶
　　(郎張㨗以吕某對葢魏忠賢黨也舉朝無敢言者/應甲獨發其奸帝遂去吕名京師旱方齋戒祈禱)¶
　　(一夕有㫖决罪囚應甲封還詔書帝不允嘆曰不/得其言尚可留乎即以親老乞養歸會東陽許都)¶
　　(反應甲傾家貲募死士迎敵於孝順街寇遂退晚/乃披緇自號頑石結茅於北山巔年七十有六卒)¶
國朝¶
<pb:KR2k0044_WYG_161-34b>¶
　朱之錫(鄉賢留祀冊字梅麓義烏人順治丙戍進士/授𢎞文院編修厯遷兵部尚書兼右副都御)¶
　　(史總督河道時黄河秋决漕運維艱之錫竭力經/營不避寒暑凡所修築無不悉心擘畫以圖經久)¶
　　(凡夫役工程錢糧職守及諸利弊因革損益之宜/一一條上幾數十疏俱覆議報可於是運艘無阻)¶
　　(而近河之民得免水患壬寅歲祲山東淮南道殣/相望之錫設法倡賑全活甚衆會奉)¶
(勅兼任巡方剖决若神民無寃者在任十一年加太子/    太保卒)¶
(賜祭葬蔭一子瀕河/    之民立廟祀之)¶
　　衢州府¶
　宋¶
<pb:KR2k0044_WYG_161-35a>¶
　趙抃(宋史本傳字閱道西安人進士及第為武安軍/節度推官以薦為殿中侍御史彈劾不避權倖)¶
　　(聲稱凛然京師目為鐵面御史其言務欲朝廷别/白君子小人謂小人雖小過當力遏而絶之君子)¶
　　(不幸詿誤當保全愛惜以成就其徳言宰相陳執/中不學無術宣徽使王拱辰奉使不法皆罷去知)¶
　　(益州地遠民弱吏肆為不法州郡公相餽餉抃以/身帥之蜀風為變召為右司諫内侍鄧保信引董)¶
　　(吉燒煉禁中抃引文成五利鄭注為比力論之陳/升之副樞宻抃言升之姦邪交結宦官進不以道)¶
　　(章二十餘上升之去位抃亦罷知䖍州䖍素難治/抃召戒諸縣令使人自為治令皆喜争盡力獄以)¶
　　(屢空召為侍御史改河北都轉運使時賈昌朝以/故相守魏抃將按視府庫使來告曰前此監司未)¶
　　(有按視吾藏者抃曰舍是則他郡不服竟往昌朝/不悅初詔募義勇過期不辦官吏當坐者八百餘)¶
<pb:KR2k0044_WYG_161-35b>¶
　　(人抃奏言河朔頻歲豐應募者少請寛其罪從之/坐者獲免而募亦隨足昌朝始愧服知成都以寛)¶
　　(為治蜀民大悅神宗立召知諌院及謝帝曰聞卿/匹馬入蜀以一琴一鶴自隨為政簡易亦稱是乎)¶
　　(未幾擢㕘知政事王安石用事抃屢斥其不便韓/𤦺上疏極論青苗法安石持之愈堅抃上言安石)¶
　　(强僻自用詆天下公論以為流俗違衆罔民順非/文過近者臺諫侍從多以言不聽而去司馬光除)¶
　　(樞密不肯拜且事有輕重體有大小財利於事為/輕而民心得失為重青苗使者於體為小而禁近)¶
　　(耳目之臣用舍為大今去重而取輕失大而得小/懼非宗廟社稷之福也奏入懇乞去位拜資政殿)¶
　　(學士知杭州改青州會成都以戌卒為憂遂以大/學士復知成都至蜀治益尚寛召卒長立堂下諭)¶
　　(之曰吾與汝年相若吾以一身人蜀為天子撫一/方汝亦宜清謹畏戢以率衆比戍邊得餘貲持歸)¶
<pb:KR2k0044_WYG_161-36a>¶
　　(為室家計可也人喜轉相告莫敢為惡蜀郡晏然/乞歸知越州復徙杭以太子少保致仕元豐七年)¶
　　(薨贈太子少師諡清獻抃長厚清修人不見其喜/愠平生不治貲業不畜聲伎日所為事夜必衣冠)¶
　　(露香以告於天不可告則不敢為也其為政善因/俗施設猛寛不同要之以惠利為本韓琦甞稱抃)¶
　　(真世人標表葢以/為不可及云子屼)¶
　趙屼(宋史本傳字景仁由蔭登第通判江州改温州/神宗擢為御史以父老請外提舉兩浙常平元)¶
　　(祐中復為御史言治平以前大臣不敢援置親黨/子弟多處筦庫自王安石持内舉不避親之說以)¶
　　(子雱列侍從由是循習為當今宜杜絶其源又言/臺諌之臣或稍遷其位而陰奪言責或略行其言)¶
　　(而退與善地或兩全竝立茍從講解或置而不問/外示包容使忠鯁之士蒙羞難退皆朝廷所宜深)¶
<pb:KR2k0044_WYG_161-36b>¶
　　(察也傅堯俞王巖叟梁燾孫升以事去屼言諸人/才能學術為世推稱忠言嘉謨見於已試宜悉召)¶
　　(還朝所言皆切時務元符/中厯鴻臚太僕少卿卒)¶
　王渙之(宋史新編字彦舟常山人未冠擢上第厯官/太學博士徽宗立以日食求言渙之用大臣)¶
　　(薦召對稱㫖欲任以諌官辭曰臣由大臣薦不可/居是官累擢中書舍人崇寧中進吏部侍郎以寶)¶
　　(文閣待制知廣州言者論渙之當元祐末與陳瓘/游解職入黨籍卒渙之恬於仕進每云乘車常以)¶
　　(顛墜處之乘舟常以覆溺處之/仕宦常以不遇處之則無事矣)¶
　毛注(宋史本傳字聖可西安人舉進士大觀中權殿/中侍御史蔡京免相留京師注疏其擅持威福)¶
　　(引凶朋林攄置政府用所親宋喬年尹京其門人/播傳咸謂恩眷不衰行且復用京遂致仕四年彗)¶
<pb:KR2k0044_WYG_161-37a>¶
　　(再見注又言京罪積惡大天人交譴宜早令去國/以消弭灾咎京始出居錢塘注尋遷左諫議大夫)¶
　徐嚞(𢎞治衢州府志字吉卿西安人宣和進士以趙/鼎薦除敎授王邸累遷侍御史擢貳戸部兼權)¶
　　(吏部尚書言者論其有黨上曰嚞朕親擢安得是/紹興三十二年金使請和命嚞館伴既覲金使不)¶
　　(肯以書授中使嚞徑前奪書以進上嘉之孝宗登/極以舊職守泉徙帥越俄進職守平江高宗語孝)¶
　　(宗曰是嘗手奪國書者詔過/闕覲兩宫至蘇踰年致仕)¶
　劉章(宋史本傳字文孺龍游人紹興十五年廷對第/一遷祕書郎兼王府敎授事以經誼文字啟迪)¶
　　(掖導秦檜當國嗛不附已諷言者媒蘖其罪出倅/筠州檜死擢祕書少監議郊廟禮文當置局討論)¶
　　(詔行其說孝宗受禪念舊學拜禮部侍郎奏禁遏/淫祀進權禮部尚書對選徳殿問章今年幾而容)¶
<pb:KR2k0044_WYG_161-37b>¶
　　(貌未衰頗嘗學道否章對曰臣書生無他長惟菲/儉自度晏嬰一狐裘三十年人以為難臣以為易)¶
　　(上嘉嘆久之以資政殿/學士致仕卒諡文靖)¶
　鄭仲熊(兩浙名賢録字行可西安人登進士第厯官/簽書樞宻院拜㕘知政事時秦檜當國誣搆)¶
　　(趙令衿謗訕欲加重典高宗猶豫未决檜於上前/授仲熊助已言鄭仲熊與令衿同里備知其惡陛)¶
　　(下試叩之上顧仲熊仲熊正笏却立徐對曰臣雖/與令衿同鄉素不識其人檜失色令衿遂得免死)¶
　　(檜下殿忿色相誚亟諷言者劾仲熊與令衿宻友/故飾為不知以欺陛下章上仲熊待罪都亭帝聞)¶
　　(之遣中使宣押是時執政去國者久不舉此恩例/特行之檜恚益甚復使臺諌交攻之仲熊遂力祈)¶
　　(避位以原官奉祠言者不置竟落職寓居蕭/寺二十年孝宗即位復端明殿學士致仕)¶
<pb:KR2k0044_WYG_161-38a>¶
　梁弁　梁揔(𢎞治衢州府志弁西安人登進士第秦/檜當軸以弁乃辟雍同舍召拜御史欲)¶
　　(使承風㫖弁謂臺諫天子耳目安得為人作鷹犬/終不附檜稱疾丐祠子揔字責全以明法擢廷評)¶
　　(時有欲入人罪者揔堅執不見聽乃求去為淮西/檢法林光朝薦之召丞大理稍遷少卿孝宗稱其)¶
　　(忠正亷恪出為浙江憲平丹陽盜救嚴陵荒厯/晉戸部侍郎使於金既還除刑部侍郎尋致仕)¶
　劉穎(宋史本傳字公實西安人紹興二十七年進士/累官刑部侍郎以寶謨閣直學士致仕在孝宗)¶
　　(朝人臣争承意自獻穎奏今日之失在輕聽人言/昔之施為今復棄置大損盛徳孝宗嘉納之光宗)¶
　　(時論人主難克而易流者有四曰逸豫無節賜予/無度儒臣易疎近倖易昵寧宗時學禁初起黨論)¶
　　(日興穎奏願陛下御之以道容之以徳不然/元祐崇觀之事可鑒也其言皆切中於時)¶
<pb:KR2k0044_WYG_161-38b>¶
　江溥(兩浙名賢録字叔源江山人紹興十五年進士/厯遷右司郎中拜殿中侍御史資性忠亮疾惡)¶
　　(如讐多為當事所忌而上獨知之溥感知遇益明/目張膽無所諱忌魏邸親吏馬校嘗繕私居矯令)¶
　　(役民屋摧壓死者十三人傷者倍之閱月而上不/聞溥奉白簡彈之請以次第議罪上覽疏曰父子)¶
　　(之間人所難言不謂卿能如此亟從無/少忤於是權貴斂迹一時稱為真御史)¶
　余端禮(宋史本傳字處恭龍游人第進士知湖州烏/程縣民間賦丁絹錢率三氓出一縑不輸絹)¶
　　(而折其估每縑千錢後增至五千民不勝病端禮/以請於府事得上聞又自詣中書陳便宜歲捐緡)¶
　　(錢六萬時孝宗志在恢復端禮言謀敵决勝之道/有聲有實敵弱者先聲後實以讋其氣敵强者先)¶
　　(實後聲以俟其機今日之事願陰設其備而宻為/之謀觀變察時機之未至不可以先機之已至不)¶
<pb:KR2k0044_WYG_161-39a>¶
　　(可以後上喜曰卿可謂通事體矣以為監察御史/累遷吏部侍郎光宗立拜吏部尚書擢同知樞宻)¶
　　(院事興州帥吳挺死端禮謂趙汝愚曰吳氏世握/蜀兵今若復令承襲將為後患汝愚是其言合辭)¶
　　(以奏不聽後挺子曦以蜀叛如端禮言汝愚去右/丞相位端禮代之始端禮與汝愚同心共政汝愚)¶
　　(嘗曰士論未一非余處恭不能任及韓侂胄寖竊/威柄端禮不能遏但長吁而已在相位期年頗擁)¶
　　(䕶善𩔖然為侂胄所制壹鬱/不愜志稱疾求退卒諡忠肅)¶
　劉甲(宋史本傳字師文其先東光人父著𦵏龍游因/家焉淳熈二年進士累官至樞宻院檢討使金)¶
　　(還擢權工部侍郎除知江陵府移知興元府利東/安撫使時程松為四川宣撫使吳曦副之蜀口出)¶
　　(師敗衂曦已遣人獻四川於金金鑄印立曦為蜀/王甲未至鎮金人破大散闗甲告急於朝乞下兩)¶
<pb:KR2k0044_WYG_161-39b>¶
　　(宣撫司恊力松謀遁甲固留不可曦以書致甲甲/援大義拒之因卧疾曦又遣其弟邀甲相見甲叱)¶
　　(去之乃欲自㧞歸朝先募二兵持帛書遺㕘知政/事李璧告變曦僭王位甲遂去官璧袖帛書進上)¶
　　(覽之稱忠臣者再召甲赴行在甲舟行至重慶聞/安丙等誅曦復還漢中上奏待罪詔趣還任甲奏)¶
　　(叛臣子孫族屬及附偽罪狀公論快之會楊巨源/死軍情叵測除甲宣撫使未幾金自鶻嶺闗進屯)¶
　　(八里山甲分兵進守諸闗截潼川戍兵駐饒風以/待之金人知有備引去拜寶謨閣學士賜衣帶鞍)¶
　　(馬西邊諸事多於甲取决會罷宣撫司合利東西/為一帥治興元甲進知興元府利路安撫使權四)¶
　　(川制置司事先是大臣撫蜀諸將有互送禮甲下/令首罷之凡安丙所立茶鹽柴邸悉廢丙増多田)¶
　　(稅甲命屬吏討論由一府言之歲減凡百六十萬/緡米麥萬七千石邊民感泣嘉定七年卒於官理)¶
<pb:KR2k0044_WYG_161-40a>¶
　　(宗詔諡/清惠)¶
　徐霖(宋史本傳字景説西安人淳祐四年試禮部第/一授沅州敎授時宰相史嵩之挾邊功要君植)¶
　　(黨耑國霖上疏厯言其奸深之狀以為其先也奪/陛下之心其次奪士大夫之心而其甚也奪豪傑)¶
　　(之心疏奏見者吐舌未幾嵩之匿喪求起復君子/並起攻之上大感悟思霖之忠擢祕書省正字會)¶
　　(日食應詔上封事遷校書郎七年夏大旱霖應詔/言諌議大夫不易則不雨京兆尹不易則不雨不)¶
　　(報改宣敎郎霖屢辭曰向為身死而不敢欺其君/父今以官高而自眩於平生失其本心何以暴其)¶
　　(忠志十二年授祕書省著作郎累辭不許兼崇政/殿說書乃言葉大有陰柔姦黠為羣憸冠不宜久)¶
　　(長臺諌乞斥去兼權左司霖知無不言於是讒嫉/思以中傷而上亦不悅乞外知撫州以言去開慶)¶
<pb:KR2k0044_WYG_161-40b>¶
　　(元年差主管崇禧觀景定二年知汀/州卒度宗賜祭田百畝以旌直臣)¶
　徐夢鱗(衢州府志字樂水常山人紹定己丑進士初/任江陵簿累官至御史蕭山尉丁大全夤縁)¶
　　(入臺夢鱗抗疏沮之/不得遂謝病致仕)¶
　胡大昌(萬厯龍游縣志字師言端平二年進士授衡/州敎授厯戸部侍郎理宗嘗曰若大昌行事)¶
　　(朝廷何患不治度宗立内侍盧董用事抗/章累劾不報出為太平守京北轉運使)¶
　明¶
　鄭辰(獻徴録字文樞西安人永樂進士授監察御史/江西福安民有告謀逆事辰往亷得其誣狀抵)¶
　　(以罪谷庶人有異謀遣辰陰察之比還語其不軌/之狀甚悉上語尚書方賔曰是真國家耳目臣矣)¶
<pb:KR2k0044_WYG_161-41a>¶
　　(尋擢山西按察使潞州盜起朝廷欲遣兵往討辰/謂此貧民懼徭役竄入山谷間者不宜加兵乃躬)¶
　　(往撫諭遂皆安業召陞工部左侍郎奉勅濬漕河/有言宜自大名開渠通衛河以便行舟辰以勞民)¶
　　(奏罷之正統中陞兵/部左侍郎以疾致仕)¶
　鄭林(兩浙名賢録字伯森常山人正綂進士景泰初/授兵科給事中遇事敢言權貴無不斂跡甞杭)¶
　　(疏論團營將不知兵操練無法當事者請委林操/練軍士林以軒轅破蚩尤之陣敎閱軍伍復具疏)¶
　　(繪圖以進曰黄帝按井田作陣法大軍歸中專主/旗鼓八節旋繞悉聽指揮若正北受敵則東北西)¶
　　(北為竒兵張左右翼以援之正南受敵則東南西/南為竒兵張左右翼以援之其正東正西及四隅)¶
　　(受敵亦如之所謂常山之蛇擊首則尾應擊尾則/首應擊中則首尾俱應者也時于謙為大司馬深)¶
<pb:KR2k0044_WYG_161-41b>¶
　　(嘆賞以為得古兵法之祕奏請頒其法於天下凡/練兵官悉以是敎閱隊伍始整其法至今不廢)¶
　徐鑾(衢州府志字用和開化人景泰甲戍進士任監/察御史刷卷江西亷公嚴明權貴不敢干以私)¶
　　(時稱為風/憲第一)¶
　樊瑩(獻徵録字廷璧常山人天順甲申進士擢監察/御史山東盜起奉壐書追捕不旬日得其渠首)¶
　　(以歸清理淮揚軍所條畫事宜至今為例出知松/江府松賦重役繁弊蠧百出其大者運夫耗折稱)¶
　　(貸積累而倉塲書手侵盜害人衆皆知之未有以/處瑩至晝夜講畫盡得其要領曰運之耗以衆皆)¶
　　(齊民靡所綂一利歸狡猾害及善良而夏稅軍需/糧運綗用與凡供應等費皆出自秋糧餘米既收)¶
　　(復糶展轉迂回此弊所由生也乃請革民夫俾糧/長自運而寛其綱用以優之除常運本色外其當)¶
<pb:KR2k0044_WYG_161-42a>¶
　　(變易者盡徵白銀見數支遣於是積年之弊十去/八九巡撫下其法於他州俾悉遵之以母憂去𢎞)¶
　　(治初起知平陽府擢河南按察使時河溢境内漂/流數萬家瑩躬請賑䘏所全活甚衆陞應天府尹)¶
　　(守備蔣琮怙寵作奸與言官奏訐連歲蔓引甚衆/而事終不决瑩承命推鞫初若不與異者琮覘知)¶
　　(之不為意最後及山陵龍脉事琮遂得罪去瑩在/府屢治大獄舉法不苛陞南京工部侍郎尋改左)¶
　　(副都御史巡撫湖廣錦田賊與兩廣猺獞為冦聚/衆幾三萬瑩謂賊不可盡殺不開其生路將致死)¶
　　(於我乃下令除首惡餘悉貰不問賊聞之稍稍散/去遂得倡亂十八人置之法而牒其餘歸本貫一)¶
　　(方以寧改南京刑部左侍郎兼左僉都御史巡視/雲貴時瑩年幾七十單車屏從躬訪利病奏劾鎮)¶
　　(守及巡撫官罪狀黜不職文武吏七百餘員威惠/大行召為南京刑部尚書致仕卒贈太子少保諡)¶
<pb:KR2k0044_WYG_161-42b>¶
　　(清/簡)¶
　王璣(獻徵録字在叔西安人嘉靖己丑進士拜兵科/給事中上疏論時政乞分内閣重權以防壅蔽)¶
　　(外補山東按察僉事遷江西㕘議屬歲歉饒之樂/平業瓷浮梁者輙盜兵讐殺璣亷得其情先為曉)¶
　　(諭乃拘逮首禍者置於法餘並解散轉山東按察/副使兵備天津沿河奸人悉駕小艇名假貿鹽實)¶
　　(窺便攘刦被害者莫能指實璣為籍其船戸官為/編𩔖令船尾各畵一禽以相識别許徑指其船禽)¶
　　(以訴盜無弗得河道肅清陞福建㕘政進右僉都/御史充淮徐兖等處招撫營田使所屬五府三州)¶
　　(久罹灾歉千里蕭條璣節浮費勤勸課流民復業/者四萬二千九百有竒所墾田地八千頃凡厯再)¶
　　(期漸就緒而以言官論列裁革添設重臣回籍聽/用遂歸儒林録别號在菴少時聞陳白沙之學心)¶
<pb:KR2k0044_WYG_161-43a>¶
　　(亟仰之渡江受業陽明之門陽明稱其篤實補山/東按察僉事輒進諸生論學齊魯士彬彬向風家)¶
　　(居以禮為訓每身先之接後學温然若家人年七/十餘卒甞言平生無過人處唯出處分明未甞屈)¶
　　(身降/志云)¶
　毛愷(獻徵録字達和江山人嘉靖乙未進士授監察/御史以言事與執政忤左遷寧國府推官陞南)¶
　　(工部主事抽稅蕪湖闗蕪湖當荆湖下流商稅不/貲愷獨勵清操出納委之縣佐稅銀貯之縣庫一)¶
　　(毫不染其歲額之盈者則蠲以與商商咸頌之厯/員外郎中陞瑞州府知府瑞俗多嚚訟且多積逋)¶
　　(愷率以禮義而申之禁令怙終不馴者始繩之以/法追積逋必寛其期限度貧甚者則以俸餘代為)¶
　　(之償民感激若更生厯陞左僉都御史巡撫保定/擢左副都穆宗嗣位改刑部尚書嚴飭邦禁慎讞)¶
<pb:KR2k0044_WYG_161-43b>¶
　　(刑獄中貴不法則抗疏極論請發部問擬以彰公/道其以過誤繫獄者亦為之疏請明示犯由以昭)¶
　　(勸懲疾作乞休歸卒贈太子少保諡端簡愷性喜/講學躬行實踐一以養心寡欲為主先儒語録罔)¶
　　(不㕘訂其異同究極其歸趣厯官二十四任終始/一節所著有讀書録抄釋二卷文集四卷奏議八)¶
　　(卷享年六/十有五)¶
　趙鏜(丁元復趙鏜傳字仲聲江山人嘉靖丁未進士/授河南道御史督長蘆鹺政時軍興需鹽課急)¶
　　(鏜悉心經理尋究弊源條上封事皆中肯綮改應/天巡按慎舉刺勵風裁威名大振提督南畿學政)¶
　　(號稱得士擢順天府丞時方缺尹諸務蝟集鏜以/臺臣夙望飭典法繩之大府帖然無敢闌出入者)¶
　　(改大理少卿擢右僉都御/史穆宗改元以疾乞歸)¶
<pb:KR2k0044_WYG_161-44a>¶
　徐世蔭(衢州府志字爾繩開化人天啟乙丑進士授/南兵部主事時三王並封供具百億世蔭措)¶
　　(置井井大司農鄭三俊欲清屯田之冒濫者諸軍/譁而圍其署世蔭單騎諭散之厯遷按察司副使)¶
　　(備兵常鎮宜興民變白晝攻剽官不能禁或請𠞰/之世蔭曰此亂民非冦也為開陳禍福間取不職)¶
　　(者創懲之事遂寧息陞福建按察使未幾巡撫安/廬書浙江通志安廬流冦披猖世蔭晝夜登陴調)¶
　　(兵借餉日無寧晷民恃以無恐解/任家居以孝友敦樸式訓鄉里)¶
　余日新(衢州府志字君又龍游人崇禎甲戍進士知/漳浦縣有善政擢監察御史巡按山東時山)¶
　　(東方被兵謀國者日督綱課不已日新奏請蠲逋/緩徵疏凡三上又陳三府俵馬之害止闗寧米豆)¶
　　(之供停登萊海運之議議者/韙之尋加太僕卿予告歸)¶
<pb:KR2k0044_WYG_161-44b>¶
　¶
　¶
　¶
　¶
　¶
　¶
　¶
　浙江通志卷一百六十一¶
