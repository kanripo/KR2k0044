# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.614544
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十一 
<pb:KR2k0044_WYG_271-1a>¶
欽定四庫全書¶
　浙江通志卷二百七十一¶
　藝文(十三/)¶
　　詩　　五言古¶
　　遊赤石進帆海　　　　　　　(宋/)謝靈運¶
首夏猶清和芳草亦未歇水宿淹晨暮陰霞屢興沒周¶
覽倦瀛壖况乃凌窮髪川后時安流天吳静不發揚帆¶
采石華挂席拾海月溟漲無端倪虚舟有超越仲連輕¶
<pb:KR2k0044_WYG_271-1b>¶
齊組子牟戀魏闕矜名道不足適已物可忽請附任公¶
言終然謝夭伐¶
　　於南山往北山經湖中瞻眺　　(宋/)謝靈運¶
朝旦發陽崖景落憇陰峯舍身眺廻渚停策倚茂松側¶
徑既窈窕環洲亦玲瓏俛眎喬木杪仰聆大壑灇石橫¶
水分流林密蹊絶踪解作竟何感升長亦丰容初篁苞¶
綠籜新蒲含紫茸海鷗戲春岸天雞弄和風撫化心無¶
厭覽物眷彌重不惜去人逺但恨莫與同孤遊非情歎¶
<pb:KR2k0044_WYG_271-2a>¶
賞廢理難通¶
　　發歸瀨三瀑布望兩溪　　　　(宋/)謝靈運¶
我行乘日埀放舟候月圓泳江免風濤渉情弄漪漣積¶
石竦兩溪飛泉倒三山亦既窮登陟荒靄横目前窺巖¶
不睹景披林豈見天陽烏尚傾翰幽篁未爲邅退尋平¶
常時安知巢穴難風雨非攸恡擁志誰與宣倘有同枝¶
條此日即千年¶
　　永嘉郡東望溟海　　　　　　(宋/)謝靈運¶
<pb:KR2k0044_WYG_271-2b>¶
開春獻初歲白日出悠悠蕩志將愉樂瞰海庶忘憂策¶
馬歩蘭臯緤控息椒邱采蕙遵大薄搴若履長洲白花¶
皜陽林紫囂曅春流非徒不弭忘覽物情彌遒萱蘇始¶
無慰寂寞終可求¶
　　初去永嘉郡　　　　　　　　(宋/)謝靈運¶
彭薛裁知耻貢公未遺榮或可優貪競豈足稱達生伊¶
予秉微尚拙訥謝浮名廬園當栖巖卑位代躬耕顧已¶
雖自許心迹猶未并無庸方周任有疾象長卿畢娶𩔖¶
<pb:KR2k0044_WYG_271-3a>¶
尚子薄遊似邴生恭承古人意促裝返柴荆牽絲及元¶
興解龜在景平負心二十載於今廢將迎理棹遄還期¶
遵渚鶩修坰溯溪終水渉登嶺始山行野曠沙岸淨天¶
髙秋月明憇石挹飛泉攀林搴落英戰勝臞者肥鑒止¶
流歸停即是羲唐化獲我擊壤情¶
　　吳興黄浦亭庾郎中别　　　　(宋/)鮑　照¶
風起洲渚亂雲上日無輝連山𣺌烟霧長波迥難依旅¶
鴈方南過浮客未西歸已經江海别復與親婘違奔景¶
<pb:KR2k0044_WYG_271-3b>¶
易以窮離袖安可揮懽觴爲悲酌歌服成泣衣温念終¶
不渝藻志逺存追役人多牽滯顧路慙奮飛昧心附逺¶
翰炯言藏佩韋¶
　　自礪山東望震澤　　　　　　(宋/)鮑　照¶
瀾漫潭洞波合沓崿嶂雲漲島逺不測岡澗近難分幽¶
篁愁暮見思鳥傷夕聞以此藉沉疴栖跡别人羣結言¶
非盡書有念豈敷文¶
　　從庾郎中園山石室　　　　　(宋/)鮑　照¶
<pb:KR2k0044_WYG_271-4a>¶
荒塗趨山楹層崖隱靈室岡澗紛縈抱林嶂杳重密昏¶
昏磴路深活活梁水疾幽隅秉晝燭地墉窺朝日怪石¶
似龍章瑕壁麗錦質洞庭安可窺漏井終不溢沉空絶¶
景聲崩危坐驚慄神化豈有方妙象竟無述至哉鍊玉¶
人處此長自畢¶
　　贈吳均　　　　　　　　　　(梁/)桞　惲¶
寒雲晦滄洲奔潮溢南浦相思白露亭永望秋風渚心¶
知别路長不謂若燕楚關候日遼絶何因附行旅願作¶
<pb:KR2k0044_WYG_271-4b>¶
野飛鳥飄然自輕舉¶
　　迎桞吳興道中　　　　　　　(梁/)吳　均¶
團團日西靡客念已蹉跎長風倒危葉輕練網寒波白¶
雲光采麗青山意氣多所言飽恩德忘我北山羅¶
　　同柳吳興烏亭集送柳舍人　　(梁/)吳　均¶
河陽一悵望南浦送將歸雲山離晻曖花霧共依霏流¶
連反舌弄下上渚禽飛桂舟無掩枻玉軫有離徽願君¶
嗣蘭桂時拂東臯薇¶
<pb:KR2k0044_WYG_271-5a>¶
　　同桞吳興何山　　　　　　　(梁/)吳　均¶
王孫重離别置酒婘峯畿逶迤川上草參差澗裏薇輕¶
雲紉逺岫細雨沐山衣簷端水禽息窻上野螢飛君隨¶
綠波逺我逐清風歸¶
　　采藥大布山　　　　　　　　(梁/)吳　均¶
我本此山北緣澗采山麻九莖日返照三葉長生花可¶
以蠲憂疾聊持駐景斜景斜不可駐年來果如漚安得¶
崑崙山偃蹇樹三株三株樹如荄綘葉凌朱臺玉壺白¶
<pb:KR2k0044_WYG_271-5b>¶
鳯肺金鼎青龍胎韓終及王子何代無仙才安期儻欲¶
顧相見在蓬萊¶
　　别夏侯故鄣　　　　　　　　(梁/)吳　均¶
白馬黄金覊青驪紫絲鞚新知關山别故人河梁送置¶
此一函書爲予達雲夢¶
　　富陽浦口和朗上人　　　　　(梁/)何　遜¶
客心愁日暮徙倚空望歸山烟斂樹色江水映霞輝獨¶
鶴凌空逝䨇鳬出浪飛故郷千餘里兹夕寒無衣¶
<pb:KR2k0044_WYG_271-6a>¶
　　上虞郷亭觀濤　　　　　　　(梁/)劉孝綽¶
昔予筮賔始衣冠仕洛陽無貲秖有任一命忝爲郎再¶
踐神仙側三入崇賢坊東朝禮髦俊虚薄厠賢良遊談¶
侍名理搦管創文章引籍陪下膳横經忝上庠誰謂服¶
事淺契濶變炎凉一朝謬爲吏結綬去承光烹鮮徒可¶
習治民終未長化雞仰季智馴雉推仲康此城臨夏穴¶
橚植茂筠篁孝碑黄絹女神濤白鷺翔遨遊佳可望釋¶
事上川梁秋江凍雨絶返景照移塘纎羅殊未動駭水¶
<pb:KR2k0044_WYG_271-6b>¶
忽如湯乍出連山合時如高蓋張漂沙黄沫聚礐石素¶
波揚榜人不敢唱舟子詎能航離家復臨水眷言思故¶
郷中來不可制奕奕苦人腸泝洄若無阻謝病返清漳¶
　　入若耶溪　　　　　　　　　(梁/)王　籍¶
艅艎何汎汎空水共悠悠陰霞生逺岫陽景逐回流蟬¶
噪林逾静鳥鳴山更幽此地動歸念長年悲倦遊¶
　　登天台山　　　　　　　　　(梁/)李巨仁¶
台山稱地鎮千仞上凌霄雲開金闕迥霧暗石梁遥翠¶
<pb:KR2k0044_WYG_271-7a>¶
微横鳥道珠澗入星橋風急清溪晩霞起赤城朝寓目¶
幽棲地駕言逸綺季避世桃源士忘情&KR0238;園吏抽簪傲¶
九辟脱屣輕千駟沈㝠負俗心瀟灑凌雲意蒼蒼聳極¶
天伏眺盡山川疊峯如積浪分崖若斷烟淺深聞過渡¶
輕重聽飛泉採藥逢三島尋真値九仙藏書凡㡬代看¶
博已經年逝將追羽客千載一來旋¶
　　黄蘖洞　　　　　　　　　　(梁/)江　淹¶
長望竟何極閩雲連越邊南州饒竒怪赤縣多雲仙金¶
<pb:KR2k0044_WYG_271-7b>¶
峯各蔽日銅石共臨天陽岫照鸞采陰谿噴龍泉殘磯¶
十代木廧崒萬古烟禽鳴丹壁上猿嘯青崖間秦皇慕¶
隱淪漢武願長年昔負雄豪威棄劍藏名山况我葵藿¶
志松木横眼前所願同游好臨風載悠然¶
　　罷古鄣縣　　　　　　　　　(陳/)陰　鏗¶
秩滿三秋暮舟虚一水濵漫漫遵故道悽悽對别津晨¶
風下散葉岐路起飛塵長岑舊知逺萊蕪本自貧被裏¶
恒客吏正朝不繫民惟當有一犢留持贈後人¶
<pb:KR2k0044_WYG_271-8a>¶
　　浣紗篇贈陸上人　　　　　　(唐/)宋之問¶
越女顧如花越王聞浣紗國微不自寵獻作吳宫娃山¶
藪半潛匿苧蘿更蒙遮一行覇句踐再笑傾夫差艷色¶
奪人目斆嚬亦相誇一朝還舊都靚粧尋若耶鳥驚入¶
松網魚畏沉荷花始覺冶容妄方悟羣心邪欽子秉幽¶
意世人共稱嗟願言托君懐倘𩔖蓬生麻家住雷門曲¶
高閣凌飛霞淋漓翠羽帳旖旎綵雲車春風艷楚舞秋¶
月纒胡笳自昔專嬌愛襲玩惟矜奢達本知空寂棄彼¶
<pb:KR2k0044_WYG_271-8b>¶
猶泥沙永割偏執性自長薰修芽擕妾不障道來止妾¶
西家¶
　　景龍四年春祠海　　　　　　(唐/)宋之問¶
肅事祠春溟宵齋洗塵慮雞鳴見日出鷺下驚濤鶩地¶
濶八荒近天回百川㴻筵端接空曲目外惟雰霧暖氣¶
物象來周遊晦明互致牲匪元享禋滌期靈煦的的波¶
際禽沄沄島間樹安期今何在方丈蔑尋路仙事與世¶
隔㝠搜徒已屢四明背羣山遺老莫辨處撫中良自慨¶
<pb:KR2k0044_WYG_271-9a>¶
弱齡忝恩遇三入文史林兩拜神仙署雖嘆出關逺始¶
知臨海趣賞來空自多理勝孰能喻留楫竟何待徙倚¶
忽云暮¶
　　宿雲門寺　　　　　　　　　(唐/)宋之問¶
雲門若邪裏泛鷁路纔通夤緣緑篠岸遂得青蓮宫天¶
香衆壑滿夜梵前山空漾漾潭際月飀飀杉上風兹焉¶
多嘉遯數子今莫同鳯歸慨處士鹿化聞仙公樵路鄭¶
州北舉井阿巖東永夜豈云寐曙華忽葱蘢谷鳥囀尚¶
<pb:KR2k0044_WYG_271-9b>¶
澁源桃驚未紅再來期春暮當造林端窮庶幾蹤謝客¶
開山投剡中¶
　　郡宅中齋　　　　　　　　　(唐/)宋之問¶
郡宅枕層嶺春湖繞芳甸雲甍出萬家臥覽皆已徧漁¶
商汗成雨廨邑明若練越俗鏡中行夏祠雲表見兹都¶
洵盤鬱英逺常棲眄王子事黄老獨樂恣遊衍謝公念¶
蒼生同憂感推薦靈越多秀士運濶無由面神理翳青¶
山風流滿黄卷揆予謬承奨自昔從纓弁瑶水執仙覊¶
<pb:KR2k0044_WYG_271-10a>¶
金閨負時選晨趨博望苑夜直明光殿一朝罷臺閣萬¶
里違郷縣風土足慰心況悦年芳變淮廩佇滋實沂歌¶
非所羡訟寢歸四明齡頽親九轉微尚本江海少留豈¶
交戰惟餘後凋色竊比東南箭¶
　　登東陽沈隱侯八詠樓　　　　(唐/)崔　融¶
旦登西北樓樓峻石墉厚宛生長定嵐俯壓三江口排¶
堦銜鳥衡交疏過牛斗左右會稽鎮出入具區藪越巖¶
森其前浙江漫其後此地實東陽由來山水郷隱侯有¶
<pb:KR2k0044_WYG_271-10b>¶
遺詠落簡尚餘芳具物昔未改斯人今已亡粤余忝藩¶
左束髪事文場悵不見夫子神期遥相望¶
　　夜泊越州逢北使　　　　　　(唐/)沈佺期¶
天地降雷雨放逐還故都重以風潮事年月戒回艫容¶
顔荒外老心想域中愚憇泊在兹夜炎雲逐斗樞䬓䬔¶
縈海若霹靂耿天吳鰲抃羣島失鯨吞衆流輸偶逢京¶
華使握手淚相濡饑共嗜齊棗眠共席秦蒲既北思攸¶
躋將南睿所圖往來固無咎何忽憚前桴¶
<pb:KR2k0044_WYG_271-11a>¶
　　嚴陵祠　　　　　　　　　　(唐/)洪子輿¶
漢主召子陵歸宿洛陽殿客星今安在隱迹猶可見水¶
石空潺湲松篁尚葱蒨岸深翠陰合川廻白雲徧幽徑¶
滋蕪没荒祠羃霜霰埀釣想遺芳掇蘋羞野薦高風激¶
終古語理忘榮賤方驗道可尊山林情不變¶
　　和登會稽山　　　　　　　　(唐/)孫　逖¶
稽山碧湖上勢入東溟近烟景晝清明九峯争隱嶙望¶
中厭朱紱俗内探元牝野老聽鳴騶山童擁行軫仙花¶
<pb:KR2k0044_WYG_271-11b>¶
寒未落古蔓柔堪引竹磵入山多松崖向天迥雲從海¶
天去日就江村隕能賦邱嘗聞和歌參不敏𡨕搜信沖¶
漠多士期標凖願奉濯纓心長謡反招隱¶
　　送楊法曹按括州　　　　　　(唐/)孫　逖¶
東海天台山南方縉雲驛溪澄問吏隱巖險煩登陟潭¶
壑隨星使軒車繞春色儻尋琪樹人爲報長相憶¶
　　杭州北郭戴氏荷池送侯愉　　(唐/)崔國輔¶
秋近萬物肅況當臨水時折花贈歸客離緒斷荷絲誰¶
<pb:KR2k0044_WYG_271-12a>¶
謂江國永故人感在兹道存過北郭情極望東菑喬木¶
故國意鳴蟬窮巷悲扁舟竟何待中路每遲遲¶
　　送縉雲苖太守　　　　　　　(唐/)王　維¶
手疏謝明主腰章爲長吏方從會稽邸更發汝南騎按¶
節下松陽清江響鐃吹露冕見三吳方知百城貴¶
　　泛若耶溪　　　　　　　　　(唐/)丘　爲¶
結廬若耶溪左右若耶水無日不釣魚有時向城市溪¶
中水流急渡口水流寛每得樵風便往來殊不難一川¶
<pb:KR2k0044_WYG_271-12b>¶
草長綠四時那得辨短褐衣妻兒餘糧及雞犬日暮鳥¶
雀稀稚子呼牛歸住處無鄰里柴門獨掩扉¶
　　酬綦母校書夢耶溪見贈之作　(唐/)儲光羲¶
校文在仙掖每有滄洲心況以北窗下夢遊清溪陰春¶
看湖水漫夜入廻塘深往往纜埀葛出舟望前林山人¶
松下飯釣客蘆中吟小隱何足貴長年固可尋還車首¶
東道惠言若黄金以我採薇意傳之天姥吟¶
　　送歐陽會稽之任　　　　　　(唐/)王昌齡¶
<pb:KR2k0044_WYG_271-13a>¶
懐禄貴心賞東流山水長官移會稽郡地邇上虞郷緩¶
帶屏紛雜漁舟臨訟堂逶迤廻溪趣猿嘯飛鳥行萬室¶
霽朝雨千峯迎夕陽輝輝逺洲映曖曖澄湖光白髪有¶
髙士青春期上皇應須枉車歇爲我訪荷裳¶
　　宿天竺寺　　　　　　　　　(唐/)陶　翰¶
松栢亂巖口山西微徑通天開一峯見宫闕生虚空正¶
殿倚霞壁千樓標石叢夜來猿鳥静鐘梵響雲中岑翠¶
映湖月泉聲亂溪風心超諸境外了與懸解同明發惟¶
<pb:KR2k0044_WYG_271-13b>¶
改視朝日長崖東湖色濃蕩漾海光漸曈曨葛仙跡尚¶
在許氏道猶崇獨往古來事幽懐期二公¶
　　遊天竺寺　　　　　　　　　(唐/)崔　顥¶
晨登天竺山山殿朝陽曉厓泉争噴薄江岫相縈繞直¶
上孤頂髙平看衆峰小南州十二月地暖氷雪少青翠¶
滿寒山藤蘿覆冬沼花龕瀑布側青壓石林杪鳴鐘集¶
人天施飰謝猿鳥洗意歸清浄澄心悟凡了始知世上¶
人萬物一何擾¶
<pb:KR2k0044_WYG_271-14a>¶
　　謝陸處士杼山折青桂花見寄之作(唐/)顔真卿¶
羣子遊杼山山寒桂花白綠荑含素萼采折自逋客忽¶
枉巖中詩芳香潤金石全髙南越蠧豈謝東堂策會愜¶
名山期從君恣幽覿¶
　　贈僧皎然　　　　　　　　　(唐/)顔真卿¶
秋意西山多别岑縈左次繕亭歴三癸趾趾鄰什寺元¶
化隱靈跡始君啟髙致誅榛養翹楚鞭草埋芳穗俯砌¶
披水容逼天掃峰翠境新耳目換物逺風塵異倚石忘¶
<pb:KR2k0044_WYG_271-14b>¶
世情援雲得真意嘉林幸勿翦禪侣欣可庇衛法大臣¶
過佐遊羣英萃龍池䕶清激虎節到深邃徒想嵊頂期¶
于今没遺記¶
　　登江中孤嶼贈白雲先生王迥　(唐/)孟浩然¶
悠悠清江水水落沙嶼出回潭石下深綠篠岸旁密鮫¶
人潛不見漁父歌自逸憶與君别時泛舟如昨日夕陽¶
開返照中坐興非一南望鹿門山歸來恨如失¶
　　將適天台留别臨安李主簿　　(唐/)孟浩然¶
<pb:KR2k0044_WYG_271-15a>¶
枳棘君尚棲匏𤓰吾豈繫念離當夏首漂泊指炎裔江¶
海非墮游田園失歸計定山既早發漁浦亦宵濟泛泛¶
隨波瀾行行任艫枻故林日已逺林木坐成翳羽人在¶
丹邱吾亦從此逝¶
　　早發漁浦潭　　　　　　　　(唐/)孟浩然¶
東旭早光芒渚禽已驚聒臥聞漁浦口橈聲暗相撥日¶
出氣象分始知江湖濶美人常宴起照影弄流沫飲水¶
畏驚猿祭魚時見獺舟行自無悶況值晴景豁¶
<pb:KR2k0044_WYG_271-15b>¶
　　經七里灘　　　　　　　　　(唐/)孟浩然¶
予奉埀堂誡千金非所輕爲多山水樂頻作泛舟行五¶
嶽追向子三湘弔屈平湖經洞庭濶江入新安清復聞¶
嚴陵瀨乃在兹湍路疊嶂數百里沿洄非一趣彩翠相¶
氛氲别流亂奔注釣磯平可坐苔磴滑難歩猿飲石下¶
潭鳥還日邊樹觀竒恨來晩倚櫂惜將暮揮手弄潺湲¶
從兹洗塵慮¶
　　雲門寺西六七里聞符公蘭若最幽與薛八同往¶
<pb:KR2k0044_WYG_271-16a>¶
　　　　　　　　　　　　　　　(唐/)孟浩然¶
謂余獨迷方逢子亦在野結交指松柏問法尋蘭若小¶
溪劣容舟怪石屢驚馬所居最幽絶所住皆静者雲簇¶
興座隅天空落堦下上人亦何聞塵念都已捨四禪合¶
真如一切是虚假願承甘露潤喜得東風灑依止託山¶
門誰能效邱也¶
　　越中逢天台太乙子　　　　　(唐/)孟浩然¶
仙穴逢羽人停艫向前拜問余渉風水何處逺行邁登¶
<pb:KR2k0044_WYG_271-16b>¶
陸尋天台順流下吳會兹山夙所尚安得問靈怪上逼¶
青天髙俯臨滄海大雞鳴見日出常覿仙人斾往來赤¶
城中逍遥白雲外莓苔異人間瀑布當空界福庭長自¶
然華頂舊稱最永此從之遊何當濟所屆¶
　　送崔十二遊天竺寺　　　　(唐/)李　白¶
還聞天竺寺夢想懐東越每年海樹霜桂子落秋月送¶
君遊此地已屬流芳歇待我來歲行相隨浮溟渤¶
　　同友人舟行遊台越作　　　　(唐/)李　白¶
<pb:KR2k0044_WYG_271-17a>¶
楚臣傷江楓謝客拾海月懐沙去瀟湘挂席泛溟渤蹇¶
予訪前跡獨往造窮髪古人不可攀去若浮雲沒願言¶
弄倒影從此鍊真骨華頂窺絶溟蓬壺望超忽不知青¶
春度但怪綠芳歇空持釣鰲心從此謝魏闕¶
　　天台曉望　　　　　　　　　(唐/)李　白¶
天台鄰四明華頂髙百越門標赤城霞樓栖蒼島月憑¶
高登逺覽直下見溟渤雲埀大鵬飜波動巨鰲沒風潮¶
真洶湧神怪何翕忽觀竒跡無倪好道心不歇攀條摘¶
<pb:KR2k0044_WYG_271-17b>¶
朱實服葯錬金骨安得生羽毛千春臥蓬闕¶
　　越中秋曙　　　　　　　　　(唐/)李　白¶
越水遶碧山周廻數千里乃是天鏡中分明畫相似愛¶
此從㝠搜永懐臨湍遊一爲滄波客十見紅蕖秋觀濤¶
壯天險望海令人愁路遐迫西照歲晚悲東流何必探¶
禹穴逝將歸蓬邱不然五湖上亦可乘扁舟¶
　　寶林寺作　　　　　　　　　(唐/)徐　浩¶
兹山昔飛來逺自瑯琊臺孤岫龜形在深泉鰻井開越¶
<pb:KR2k0044_WYG_271-18a>¶
王屢登陟何相傳詞才塔廟崇其巔規模稱壯哉禪堂¶
清溽暑髙閣無恢炱照耀珠吐月鏗轟鐘隱雷揆予乆¶
纓弁末路遭邅迴一棄滄海曲六年稽嶺隈逝川惜東¶
駛馳景憐西頽腰帶愁疾减容顔衰悴催頼居兹寺中¶
法士多瓌能洗心聽經論禮足蠲凶災永願依勝侣清¶
江乘渡杯¶
　　謁禹廟　　　　　　　　　　(唐/)徐　浩¶
畝澮敷四海川源滌九州既膺九命錫乃建洪範疇鼎¶
<pb:KR2k0044_WYG_271-18b>¶
革固天啟運興非人謀肇開宅土業永庇昬墊憂山足¶
靈廟在門前清鏡流象筵陳玉帛容衛儼戈矛探穴圖¶
書朽卑宫堂殿修梅梁今不壊松祏古仍留負責故郷¶
近朅來申爼羞爲魚知造化嘆鳯仰徽猷不復聞夏樂¶
惟餘奏楚幽婆娑非舞羽鏜鞳異鳴球盛德吾無間髙¶
功誰與儔災淫被凶慝助聖擁神休出谷鶯初語空山¶
猿獨愁春暉生草樹柳色暖汀洲恩貸題輿重榮殊衣¶
錦遊宦情同械繫生理任桴浮地極臨滄海天遥過斗¶
<pb:KR2k0044_WYG_271-19a>¶
牛精誠如可諒他日寄㝠搜¶
　　有懐台州司戸鄭十八䖍　　　(唐/)杜　甫¶
天台隔三江風浪無晨暮鄭公縱得歸老病不識路昔¶
如水上鷗今如置中兔性命由他人悲辛但狂顧山鬼¶
獨一脚蝮蛇長如樹呼號傍孤城嵗月誰與度從來禦¶
魑魅多爲才名誤夫子嵇阮流更被時俗惡海隅微小¶
吏眼暗髪埀素黄帽映青袍非供折腰具平生一杯酒¶
見我古人遇相望無所成乾坤莽回互¶
<pb:KR2k0044_WYG_271-19b>¶
　　東陽郡齋中詣南山招韋十　　(唐/)錢　起¶
霽來海半山隱映城上起中峰落照時殘雪翠微裏同¶
心乆爲别孤興那對此良會何遲遲清揚瞻則邇¶
　　西陵口觀海　　　　　　　　(唐/)薛　據¶
長江漫湯湯近海勢彌廣在昔胚渾凝融爲百川泱地¶
形失端倪天色渾滉漾東南際萬里極目逺無象山影¶
乍浮沉潮波忽來往孤帆或不見櫂歌猶想像日暮長¶
風起客心空振蕩浦口霞未收潭心月初上林嶼幾邅¶
<pb:KR2k0044_WYG_271-20a>¶
迴亭臯時偃仰歲晏訪蓬瀛真游非外奬¶
　　嚴公釣臺作　　　　　　　　(唐/)顧　況¶
靈芝產遐方威鳯家重霄嚴生何耿潔託志肩夷巢漢¶
后雖則貴子陵不知髙糠粃當世道長揖夔龍朝掃門¶
彼何人升降不同朝捨舟遂長往山谷多清飈¶
　　酬房杭州　　　　　　　　　(唐/)顧　況¶
郡樓何其曠亭亭廣而深故人牧餘杭留我披胸襟滿¶
篋閲新作璧玉誕清音流水入洞天窅豁欲凌臨闢險¶
<pb:KR2k0044_WYG_271-20b>¶
延北阜薙道陟南岑朝從山寺還醒醉動笑吟荷花十¶
餘里月色攅湖林父老惜使君却欲速華簪¶
　　嚴陵灘下寄常建　　　　　　(唐/)奚　賈¶
日入溪水静尋真此亦難乃知滄洲人道成仍釣竿漾¶
檝乘微月振衣生早寒紛吾成獨往自昔耽考槃已息¶
漢陰誚且同濠上觀曠然心無涯誰問容膝安¶
　　奉使過石門觀瀑(并序/)　　　　(唐/)丘　丹¶
　謝康樂宋景平中爲永嘉守有宿石門巖上詩余六¶
<pb:KR2k0044_WYG_271-21a>¶
　代叔祖梁中書侍郎天監中有過石門瀑布詩後亦¶
　爲此郡小子大歴中奉使竊有繼作雖不足克紹祖¶
　德追踪昔賢蓋造竒懐感之志也¶
溪上望懸泉耿耿雲中見披榛上巖岫峭壁正東面千¶
仞瀉聯珠一潭噴飛霰嵯㵵滿山響坐覺炎氛變照日¶
𩔖虹霓從風似綃練靈竒既天造惜處窮海甸吾祖昔¶
登臨謝公亦遊衍王程懼淹泊下磴空延眷千里雷尚¶
聞巒迴樹葱蒨此來共賤役探討愧前彥永欲洗塵纓¶
<pb:KR2k0044_WYG_271-21b>¶
終當愜此願¶
　　爛柯山三首　　　　　　　　(唐/)劉　迥¶
白雲引策杖苔徑誰往還漸見松樹偃時聞鳥聲閒豁¶
然喧氛盡獨對萬重山¶
石橋架絶壑蒼翠横鳥道憑檻雲脚下頽陽日猶蚤霓¶
裳倘一遇千載長不老¶
繩牀宴坐久石窟絶行跡能在人代中遂將人代隔白¶
雲風颺飛非欲待歸客¶
<pb:KR2k0044_WYG_271-22a>¶
　　游爛柯山四首　　　　　　　(唐/)李幼卿¶
拂霧理孤策薄霄眺層岑迥升烟霧外豁見天地心物¶
象不可及遲囬空詠吟¶
巨石何崔嵬横橋架山頂傍通日月過仰望虹霓迥聖¶
者開津梁誰能度兹嶺¶
二仙自圍棊偶與樵夫會仙家異人代俄頃千年外笙¶
鶴何時還儀形尚相對¶
石室過雲外二僧儼禪寂不語對空山無心向來客作¶
<pb:KR2k0044_WYG_271-22b>¶
禮未及終忘循舊形跡¶
　　游爛柯山四首　　　　　　　(唐/)李　深¶
尋源路不迷絶頂與雲齊坐引羣峰小平看萬木低雙¶
林春色上正有子規啼¶
嵌空横洞天磅礴倚崖巘宛如虹勢出可賞不可轉真¶
興得津梁抽簮永游衍¶
羽客無姓名仙棊但聞見行看負薪客坐使桑田變懐¶
古正怡然前山早鶯囀¶
<pb:KR2k0044_WYG_271-23a>¶
稽首期發䝉吾師豈無説安禪即方丈演法皆寂滅鳴¶
磬雨花香齋堂飯松屑¶
　　游爛柯山三首　　　　　　　(唐/)羊　滔¶
歩登春巖裏更上最逺山聊見宇宙濶遂令身世閒清¶
輝賞不盡髙駕何時還¶
石梁聳千尺髙盼出林嶺亘壑躡丹虹排雲弄清影路¶
期訪道客游衍空井井¶
沙門何處人擕手俱滅跡深入不動境乃知真圓寂有¶
<pb:KR2k0044_WYG_271-23b>¶
時歸羅浮白日見飛錫¶
　　游爛柯山三首　　　　　　　(唐/)薛　戎¶
登巖已寂歴絶頂更岧嶤響像如天近窺臨與世遥悠¶
然暢心目萬慮一時銷¶
聖游本無跡留此示津梁架險知何適遺名但不忘只¶
今成佛宇化度果難量¶
二仙行自適日月徒遷徙不語寄手談無心引樵子䝉¶
分一丸藥相偶窮年祀¶
<pb:KR2k0044_WYG_271-24a>¶
　　游爛柯山三首　　　　　　　(唐/)謝　劇¶
獨凌清景出不視衆山中雲日遥相對川原無不通自¶
致髙標末何心待馭風¶
仙奕示樵夫能言忘歸路因看斧柯爛孫子髪已素孰¶
云遺跡久舉意如旦暮¶
仙僧會真要應物常淵黙惟將無住理轉與信人説月¶
影清江中可觀不可得¶
　　早發杭州泛富春江寄陸三十一公佐¶
<pb:KR2k0044_WYG_271-24b>¶
　　　　　　　　　　　　　　　(唐/)權德輿¶
候曉起徒馭春江多好風白波連青雲蕩漾晨光中四¶
望浩無際沈憂將此同未離奔走途但恐成悲翁俯見¶
觸餌鱗仰目凌霄鴻纓塵日已厚心累何時空區區此¶
人世所向皆樊籠惟應杯中物醒醉為窮通故人懸圃¶
姿瓊樹紛青蔥終當從此去共結蘭桂叢¶
　　嚴陵釣臺下作　　　　　　　(唐/)權德輿¶
絶頂聳蒼翠清湍石磷磷先生晦其中天子不得臣心¶
<pb:KR2k0044_WYG_271-25a>¶
靈棲顥氣纓冕猶緇塵不樂禁中臥却歸江上春潛驅¶
東漢風日使薄者醇焉用佐天子持此報故人人知大¶
賢心不獨私其身弛張有深致耕釣陶天真奈何清風¶
後擾擾論屈伸交情同市道利欲相紛綸我行訪遺臺¶
仰古懐逸民矰繳鴻鵠逺雪霜松桂新江流去不窮山¶
色凌秋旻人世自今古清輝照無垠¶
　　越中山水　　　　　　　　　(唐/)孟　郊¶
日覺耳目勝我來山水州蓬瀛若髣髴田野如泛浮碧¶
<pb:KR2k0044_WYG_271-25b>¶
嶂幾千遶清泉萬餘流莫窮合沓歩孰盡𣲖别遊越水¶
浄難汚越天陰易收氣鮮無隱物目視逺更周舉俗媚¶
蔥蒨連冬擷芳柔菱湖有餘翠茗圃無荒疇賞異忽已¶
逺探竒誠淹留永言終南色去矣銷人憂¶
　　桐廬山中贈李明府　　　　　(唐/)孟　郊¶
静境無濁氛清雨零碧雲千山不隱響一葉動亦聞即¶
此佳志士精微誰相羣欲識楚章句袖中蘭茝薰¶
　　送超上人歸天台　　　　　　(唐/)孟　郊¶
<pb:KR2k0044_WYG_271-26a>¶
天台山最髙動躡赤城霞何以静雙目掃山除妄花何¶
以潔其性濾泉去泥沙靈境物皆直萬松無一斜月中¶
見心近雲外將俗賖山獸䕶方丈山猿捧袈裟遺身獨¶
得身笑我牽名華¶
　　代杭人作使君一朝去二首　　(唐/)元　稹¶
使君一朝去遺愛在人口惠化境内春才名天下首爲¶
問龔黄軰兼能作詩否¶
使君一朝去斷腸如剉檗無復見氷壺惟應鏤金石自¶
<pb:KR2k0044_WYG_271-26b>¶
此一州人生男盡名白¶
　　郡中即事　　　　　　　　　(唐/)白居易¶
漫漫潮初平熈熈春日至空濶逺江山晴明好天氣外¶
有適意物中無繋心事數篇對竹吟一杯望雲醉行擕¶
杖扶力臥讀書取睡久養病形骸深諳閒氣味遥思九¶
城陌擾擾趨名利今朝是雙日朝謁多軒騎寵者防悔¶
尤權者懐憂畏爲報髙車蓋恐非真富貴¶
　　嚴十八郎中在郡日改制東南樓因名清輝未立¶
<pb:KR2k0044_WYG_271-27a>¶
　　　標牓徵歸郎署予既到郡性愛樓居宴遊其間¶
　　　頗有幽致聊成十韻兼戲寄嚴(唐/)白居易¶
嚴郎置兹樓立名曰清輝未及署花牓遽徵還粉闈去¶
來三四年塵土登者稀今春新太守灑埽施簾幃院桞¶
煙婀娜檐花雪霏㣲看山倚前戸待月闡東扉碧窻戛¶
瑶瑟朱䦨飄舞衣燒香卷幕坐風燕雙雙飛君作不得¶
住我來幸因依始知天地間靈境有所歸¶
　　三年爲刺史二首　　　　　　(唐/)白居易¶
<pb:KR2k0044_WYG_271-27b>¶
三年為刺史無政在人口唯向郡城中題詩十餘首慙¶
非甘棠詠豈有思人不¶
三年為刺史飲氷復食蘖唯向天竺山取得兩片石此¶
抵有千金無乃傷清白¶
　　天竺寺七葉堂避暑　　　　　(唐/)白居易¶
鬱鬱復鬱鬱伏熱何時畢行入七葉堂煩暑隨歩失簷¶
雨稍霏㣲窻風正蕭瑟清宵一覺睡可以銷百疾¶
　　題天竺南院贈閑元旻清四上人(唐/)白居易¶
<pb:KR2k0044_WYG_271-28a>¶
雜芳澗草合繁綠巖樹新山深景候晩四月有餘春竹¶
寺過㣲雨石逕無纖塵白衣一居士方袍四道人地是¶
佛國土人非俗交新城中山下別相送亦殷勤¶
　　越女詞　　　　　　　　　　(唐/)鮑　溶¶
越女芙蓉妝浣紗清淺水忽驚春心晚不敢思君子君¶
子縱我思寧來浣溪裏¶
　　宿吳興道中苕村　　　　　　(唐/)鮑　溶¶
浮客倦長道秋深夜如年久行惜日月常起雞鳴前夕¶
<pb:KR2k0044_WYG_271-28b>¶
計今日程息車在苕川霜中水南寺金磬泠泠然疇昔¶
此林下歸心巢頂禪身依寤昬寐智月生虚圓羇旅違¶
我程去留難雙全觀身話往事如夢遊青天明發止賓¶
從寄聲琴上弦聊書越人意此曲名思仙¶
　　聞韋駙馬使君遷拜台州　　　(唐/)鮑　溶¶
溟藩軫帝憂見説初鳴騶德勝禍先戢情閒思自流蠶¶
殷桑柘空廩實雀鼠稠諌虎昔賜駿安人將問牛曾陪¶
後乘光共逐平津遊旌斾擁追賞歌鐘催獻酬音徽一¶
<pb:KR2k0044_WYG_271-29a>¶
寂寥貴賤雙沉浮北郭乏中産東方稱上頭躋山望百¶
城目盡增遐愁海逼日月近天髙星漢秋無階異漸鴻¶
有志慙馴鷗終期促孤櫂暫訪天台幽¶
　　游天台山　　　　　　　　　(唐/)張　祜¶
崔嵬海西鎮靈跡傳萬古羣峰日來朝累累孫侍祖三¶
茅即拳石二室猶塊土傍洞窟神仙中巖宅龍虎名從¶
乾取象位與坤作輔鸞鶴自相羣前人空若瞽巉巉割¶
秋碧媧女徒巧補視聽出塵埃處髙心漸苦纔登招手¶
<pb:KR2k0044_WYG_271-29b>¶
石肘底笑天姥仰看華蓋尖赤日雲上午奔雷撼深谷¶
下見山脚雨回首望四明矗若城一堵昬晨邈千態恐¶
動非自主控鵠大夢中坐覺身詡詡東溟子時月却孕¶
元化母彭蠡不盈杯浙江微辨縷石梁屹横架萬仞青¶
壁竪却瞰赤城顛勢來如刀弩盤松圍清道九里天莫¶
覩穹崇上攅三突兀傍聳五空崖絶凡路癡立麋與塵¶
邈崚極天門覻深窺地戸金庭路非逺徒歩將欲舉身¶
樂道家流惇儒若一矩行尋白雲叟禮象登峻宇佛闕¶
<pb:KR2k0044_WYG_271-30a>¶
繞杉嵐仙壇半榛莽懸崖與飛瀑險噴難足俯海眼三¶
井通洞門雙闕拄瓊臺下昬側手足前採乳但造不死¶
郷前勞何足數¶
　　早春錢塘湖晩眺　　　　　　(唐/)張　祜¶
落日下林坂撫襟睇前蹤輕澌流迴浦殘雪明髙峰仰¶
視天宇曠俯登雲樹重聊當問真界昨夜西巒鐘¶
　　釣臺懐古　　　　　　　　　(唐/)劉　駕¶
澄流可濯纓嚴子但埀綸孤坐九層石逺笑清渭濵潛¶
<pb:KR2k0044_WYG_271-30b>¶
龍飛上天四海豈無雲清氣不零雨安使洗塵氛我來¶
吟髙風髣髴見斯人江月尚皎皎江石亦磷磷如何臺¶
下路明日又迷津¶
　　玉笥山留題　　　　　　　　(宋/)徐　鉉¶
仙郷會應逺王事知何極征傳莫辭勞玉峰聊一息形¶
骸已銷散心想都凝寂真氣自清虚非關好松石九仙¶
皆積學洞壑留遺跡游子歸去來胡爲但行役¶
　　冬日陪胡武平游西余精舍　　(宋/)梅堯臣¶
<pb:KR2k0044_WYG_271-31a>¶
侵晨霜氣嚴溪口氷已合烏榜將進遲寒篙旋摧拉遥¶
看松竹深雪屋藏山衲登臨興都盡薄暮沿清霅¶
　　送慧勤歸餘杭　　　　　　　(宋/)歐陽修¶
越俗僣宫室傾貲事雕墻佛屋尤其侈耽耽擬侯王文¶
彩瑩丹漆四壁金焜煌上懸百寶蓋宴坐以方牀胡爲¶
棄不居栖身客京坊辛勤營一室有𩔖燕巢梁南方精¶
飲食菌笋鄙羔羊飯以玉粒粳調之甘露漿一饌費千¶
金百品羅成行晨興未飯僧日昃不敢嘗乃兹隨北客¶
<pb:KR2k0044_WYG_271-31b>¶
枯粟充饑腸東南地秀絶山水澄清光餘杭幾萬家日¶
夕焚清香烟霏四面起雲霧雜芬芳豈知車馬塵髩髪¶
染成霜三者孰苦樂子奚勤四方乃云慕仁義奔走不¶
自遑始知仁義力可以治膏肓有志誠可樂及時宜自¶
彊人情重懐土飛鳥思故郷夜枕聞北鴈歸心逐南檣¶
歸兮能來否送子以短章¶
　　越州飛來山　　　　　　　　(宋/)孔平仲¶
物之體性重惟有石最堅迴風捲黄沙直下萬丈淵如¶
<pb:KR2k0044_WYG_271-32a>¶
何崔嵬山乃解飛青天瑯琊趨㑹稽道理固甚懸想當¶
初來時詭異可得言豈非巨靈擘或謂秦帝鞭雷公挾¶
電母歘霍相後先夸娥負崖脚天丁撮其顛北斗借神¶
兵虎豹下九關海王驅魚送百里聞腥羶悲號與憊喘¶
灑汗成流川呼雲以自蔽日月不得宣栖鳥失其巢哀¶
哀啼白猿草木困擺撼枝葉半不全置之秦望陰百怪¶
散蒼烟有龍走不輟化爲錦色鰻攅身入竅穴噴出清¶
冷泉都人駭相報平地見巍然既來亦能去惟恐復騰¶
<pb:KR2k0044_WYG_271-32b>¶
鶱浮屠鎮其上副以屋蟬聫朝吟諸佛經暮誦西方禪¶
以此相縶縳覊孤㡬千年我聞已有日今朝始攀援髙¶
堂置美酒逺目凌孤鳶老僧爲我説指畫當我前是否¶
難致詰且進黄金船¶
　　和晏相公湖上遇雨　　　　　(宋/)韓　維¶
公堂日多暇薄暮游清池孤雲從西來若與飛蓋期急¶
雨亂荷芰紅綠左右披沙禽帶濕起簇簇守前坻烟樹¶
晦空曲蟬聲寂無遺殘炎一洗濯霽景開林西禽飛還¶
<pb:KR2k0044_WYG_271-33a>¶
清波蟬噪復故枝晩槿揚朱華秋草含碧滋篙舟出隄¶
去微風滿平漪卷幔極悵望正見隗與箕舉酒無塵情¶
慨然起遐思永懐古先訓黙道通介宜乃知賢哲心所¶
得非游嬉¶
　　送謝景初廷評宰餘姚　　　　(宋/)范仲淹¶
世德踐甲科青紫信可拾故郷特榮輝髙門復樹立餘¶
姚二山下東南最名邑煙水萬人家熈熈自翔集又得¶
賢大夫坐堂恩信敷春風爲君來綠波滿平湖乘興訪¶
<pb:KR2k0044_WYG_271-33b>¶
隱淪今逢賀老無文藻凌雲處定喜江山助未能同仙¶
舟離樽少留駐行行道不孤明月相隨去¶
　　送錢藻出守婺州得英字　　　(宋/)蘇　軾¶
老手便劇郡髙懐厭承明聊紆東陽綬一濯滄浪纓東¶
陽嘉山水未到意已清過家父老喜出郭壺漿迎子行¶
得所願愴悢居者情吾君方急賢日旰坐邇英黄金招¶
樂毅白璧賜虞卿子不少自貶陳義空峥嶸古稱爲郡¶
樂漸恐煩敲搒臨分敢不盡醉語醒還驚¶
<pb:KR2k0044_WYG_271-34a>¶
　　僧清順新作埀雲亭　　　　　(宋/)蘇　軾¶
江山雖有餘亭榭苦難穩登臨不得要萬象各偃蹇惜¶
哉埀雲軒此地得何晚天功争向背詩眼巧增損路窮¶
朱欄出山破石壁很海門浸坤軸湖尾抱雲巘葱葱城¶
郭麗淡淡烟村逺紛紛鳥雀去一一漁樵返雄觀快新¶
獲微景收昔遁道人真古人嘯吟慕嵇阮空齋臥蒲褐¶
芒屨每自捆天憐詩人窮乞與供詩本我詩久不作荒¶
澁旋鉏墾從君覔佳句咀嚼廢朝飯¶
<pb:KR2k0044_WYG_271-34b>¶
　　懐西湖寄晁美叔同年　　　　(宋/)蘇　軾¶
西湖天下景遊者無愚賢深淺隨所得誰能識其全嗟¶
我本狂直早爲世所捐獨專山水樂付與寧非天三百¶
六十寺幽尋遂窮年所至得其妙心知口難傳至今清¶
夜夢耳目餘芳鮮君持使者莭風采爍雲烟清流與碧¶
巘安肯爲君妍胡不屏騎從暫借僧榻眠讀我壁間詩¶
清涼先煩煎策杖無道路直造意所便應逢古漁父葦¶
間自延緣問道若有得買魚勿論錢¶
<pb:KR2k0044_WYG_271-35a>¶
　　杭州故人信至齊安　　　　　(宋/)蘇　軾¶
昨夜風月清夢到西湖上朝來聞好語扣戸得吳餉輕¶
圓白曬荔脆釅紅螺醬更將西崦茶勸我洗江瘴故人¶
情義重説我必西向一年兩僕夫千里問無恙相期結¶
書社(故人相約醵錢雇/僕未一歲再至黄)未怕供詩帳(僕頃以詩得罪有/司移杭取境内所)¶
(留詩杭州供數/百詩謂之詩帳)還將夢魂去一夜到江漲(江漲杭/州橋名)¶
　　次韻趙景貺春思且懐吳越山水(宋/)蘇　軾¶
歲華來無窮老眼久已静春風如繋馬未動意先騁西¶
<pb:KR2k0044_WYG_271-35b>¶
湖忽破碎鳥樂魚動鏡縈城理枯瀆放閘起膠艇顧君¶
營此樂宦事何時竟(清河西湖三/閘君督成之)思吳信偶然出處付¶
前定飄然不繋舟乘此無盡興醉翁行樂處草木皆可¶
敬明朝游北渚急掃黄葉徑白酒真到齊紅裙已放鄭¶
(酒尚有香泉一壺爲樂/全先生服不作樂也)¶
　　寄參寥　　　　　　　　　　(宋/)陳師道¶
平生西方願擺落區中緣惟於世外人相從可忘年道¶
人賛公徒相識㡬生前早作歩兵語晩參雲門禪拾策¶
<pb:KR2k0044_WYG_271-36a>¶
孤山下一室頗蕭然林昏出幽磬竹杪横疏烟昨日寄¶
書至坐想參寥泉此泉如此公遇物作清妍一别今幾¶
時綠首成白顛子亦憐我老我豈要子憐會逢萬里風¶
一繋五湖船酌我巖下水吟子山中篇¶
　　泊吳興觀音院　　　　　　　(宋/)秦　觀¶
金刹負城闉閴然美栖止卞山直穹窿苕水相依倚霜¶
檜鬱㝠㝠海棕鮮薿薿廣除庇夏陰飛棟明朝晷溪光¶
鳬鶩邊天色菰蒲裏緒風傳晝焚壁月窺夜禮洩雲彗¶
<pb:KR2k0044_WYG_271-36b>¶
層空規荷鑑幽沚艅艎烟際下鐘磬林端起聱牙戲清¶
深&KR0706;崟撲空紫所過信悠然此生如寄耳志士耻溝瀆¶
征夫念桑梓攬衣軒楹間歗歌何窮已¶
　　餘姚飯　　　　　　　　　　(宋/)陳　造¶
昨暮浴上虞今晨飯餘姚官期有餘日我行得逍遥盤¶
實剝芡芰羮魚薦蘭椒一飽老人事茗飲亦復聊捫腹¶
每自愧昔賢尚簞瓢僧垣棲翠微金碧煥山椒龍泓甘¶
可茹塔鈴如見招遲留本不惡況復待晚潮¶
<pb:KR2k0044_WYG_271-37a>¶
　　遊慈溪龍虎軒(軒有石湖/碑如新刻)　　　(宋/)陳　造¶
坐曹可勝勞出郭復行役半年定海令三度慈溪客慈¶
溪足勝處山秀江繚碧終然縈夢寐遑此事遊歴髙軒¶
閟龍虎表表市闤側得興不暇慵徙倚且數刻洞戸初¶
推敲階除漸登陟向來攫怒勢枯幹抱頑石乃知名實¶
間未易膠今昔尚喜詩翁碑不受蒼蘚蝕何但神所䕶¶
人未忘翁德使非老眼明斯遊竟無得¶
　　清明西湖次韻　　　　　　　(宋/)陳　造¶
<pb:KR2k0044_WYG_271-37b>¶
蘇公舊堤東增築更千歩右爲縈回溪夾以青葱樹晴¶
湖映碧山詩客更多助醉郷赴新約書癡悔前悞況此¶
好清明酒果隨意具向來計追歡㡬番陰雨沮今者成¶
清遊仍免俗子汚斜陽不無情似戀花桞住春光念報¶
答襞牋須好句¶
　　五言天台山送僧象微歸山　　(宋/)沈　遘¶
吾聞天台久常讀興公賦兹爲東南鎮神靈之所據竒¶
挺究萬狀嵩岱不足語頗疑説過夸特為辭之嫭象微¶
<pb:KR2k0044_WYG_271-38a>¶
乃州民能識山之故從容試爲問聊得一一疏赤城建¶
霞標上與斗牛附萬有八千丈矗若天一柱瀑布發髙¶
源飛流翻四注雪霜浮虚空晦明亂朝暮巖足多丹石¶
光華燦寶璐楢溪百餘仞欲濟毛骨怖九折凌峻梁五¶
界窮幽路芝蘭散竒草松桂羅嘉樹祥風吹白雲飄然¶
若可御幽閟足瓌怪纖悉難畢具凡迹古不到神物陰¶
自䕶傳聞昔人説中有洞天處是名不死墟衆真所游¶
聚玉堂敞金庭碧林列瑤圃有能從而求得之乃仙去¶
<pb:KR2k0044_WYG_271-38b>¶
斯言寧可信良非吾所慕吾志本邱壑久已失厥趣誰¶
言石渠客乃甚轍中鮒秋風日已髙歸心浩欲騖兹山¶
夙所愛送爾𬗟東顧吾廬因爾卜伻來審繪素¶
　　勸農道場山　　　　　　　　(宋/)王　炎¶
練日遵詔條行春勸耕事擁斾有傳呼據鞍小馳騖児¶
童喜聚觀父老歡來詣松徑度坡陀蓮宫得清閟此行¶
非遨遊所職在撫字示之淺易語諭以丁寧意扶杖既¶
言歸解衣聊少憇山中無俗情物外有幽趣僧閒衆所¶
<pb:KR2k0044_WYG_271-39a>¶
羡農困吾甚媿不敢飽登臨肩輿下山去¶
　　浦江華藏寺如勝上人欲募施者開田佐僧供以¶
　　　長老皎公書來求予詩作二十韻奉勉¶
　　　　　　　　　　　　　　　(宋/)范　浚¶
浮屠謝朋親屏跡藏巖幽多規脱徭賦豈必皆禪流自¶
言佛遺經墾土為愆尤不耕徒榖腹何異鼠雀偷告之¶
勿浮食當須力鋤耰前修舉鍬事千載埀風猷奈何啞¶
羊僧百語不頷頭皎公老禪伯雅慕吾孔周其徒有如¶
<pb:KR2k0044_WYG_271-39b>¶
勝用意非常儔欲開千畦田更辦兩具牛率彼枯木衆¶
躬耕食其秋釋門有添丁乃翁坐無憂與國助耘耔疲¶
氓庶其瘳此意良足嘉感之歎綢繆昔聞白黑衆十萬¶
俱清修鳩金置千畝給供無時休於今豈無人勝也當¶
尋求長途觸隆冬一衲寒颼飀朱門立雪久歡喜無生¶
愁作詩勸勇往以俟嵗晚收¶
　　寄開化李令光二首　　　　　(宋/)程　俱¶
我行阡陌間苖麥已復清茅茨間新藁雞犬有和聲不¶
<pb:KR2k0044_WYG_271-40a>¶
見吏索錢田家得其生雞犬亦肥字不遭無事烹於斯¶
可觀政豈在赫赫名父老亦相語驩然就春耕官租及¶
時了卒嵗樂無營¶
山間古梅林有鴞集其端不飛亦不鳴彈射不敢干下¶
窺羣雀雛啄顙刳其肝欣然䑛兩爪意得良自安飛來¶
多凡鳥助此凶且殘安知萬山曲亦復鳴棲鸞相咻固¶
不可見嚇技亦殫衆鳥既有恃相期在嵗寒¶
　　寄題淳安陳令君讀書林　　　(宋/)吳　儆¶
<pb:KR2k0044_WYG_271-40b>¶
能吏事深刻商利謹毫釐俗吏趨期會簿書自覊縻寥¶
寥弦歌聲千古空餘思還淳山水邑令君邱壑姿邑民¶
本無事君亦何所爲治己物自治化行風漸移君復何¶
所欲讀書常不足拄腹五千卷挿架三萬軸曾未出毫¶
芒萬室已䝉福堂東松竹林昔時閟荒榛堂中燈燭光¶
昔時照紅裙今何聲吾伊蕭蕭風雨晨問君有社稷亦¶
復有人民奈何徒自苦學道則愛人¶
　　寄題陳同甫抱膝亭　　　　　(宋/)陳傅良¶
<pb:KR2k0044_WYG_271-41a>¶
稻粱不難謀軒冕亦易得胡為抱膝翁惻惻復惻惻秋¶
風墮碧梧鳯鳥去無迹愁吟草際蛩児女淚盈臆忽然¶
一長嘯孤響起空寂令人識雅頌一唱三歎息室廬在¶
路旁耕鑿在民籍行人聽笑語稚子共眠食讀書果何¶
罪鬚髪又半白此意太勞勞此身長抑抑抱膝且不可¶
出門更何適但勿問門外蓬蒿若干尺¶
　　次韻曹守懐玲瓏山　　　　　(宋/)沈與求¶
泉石有膏肓客游夢想半如饜極羊酪投匕念郷饌懐¶
<pb:KR2k0044_WYG_271-41b>¶
哉小玲瓏舊賞常酣宴玉女下雲窗輕我年未冠誅茅¶
老三間此意已懸斷少須草堂資兩足那可絆謝公愛¶
東山自結尋幽伴詩筒忽相先紙價豈容賤流傳從使¶
君感此歸思亂擷蘭躡危根漱石俯長磵野性等麋鹿¶
百嗜寧食薦攬衣中夜興測漏疾流眄扃怒愧駑筋卑¶
飛傷短翰正使屐齒折未改柯斧爛時節脱駛徂遲暮¶
空浩歎何當脂下澤去路鬱交貫¶
　　和喻叔竒游天衣　　　　　　(宋/)王十朋¶
<pb:KR2k0044_WYG_271-42a>¶
稽山髙入雲鑑湖逺浮空夏后留遺跡晋宋多名公我¶
來歲及周夢寐懐清風兹欣天氣佳扶桑欲曈曨駕言¶
天衣游盍簪盡鴛鴻經夕戒行李如期集仙宫聯騎出¶
城南行行指秦峰千巖競吐秀眼界殊清空招提在何¶
許十里松陰濃林端忽鐘磬與客為先容羣簮擁花界¶
雙佩鳴寒淙試將比天台大畧如思豐(天台有/思豐堂)首讀邕¶
浩碑妙理開昬䝉細觀元白詩邱壑羅胸中蕭壁尚堪¶
面梁薪㡬經烘(寺有梁/時薪火)兹宫現有相禪客談無同朝陽¶
<pb:KR2k0044_WYG_271-42b>¶
最嶄絶白雲抹其胸杜鵑天下無至今滿山紅雞僧始¶
開山道業聞清𠂻思舉照不起髙價傾江東袈裟縷黄¶
金宫女百針工昭明親抱送禮意何太恭白馬忽渡江¶
臺城困英雄國破遺衣在丹青落塵客(寺舊有/昭明像)我軰皆¶
書生意氣飄如虹蠟屐共尋幽寧求香火功載酒懐賀¶
老招隱思戴顒賦詩追吹臺一飯敢忘忠況我賢使君¶
德宇尤疏通楚醴餉百榼白衣走山中嗟予何為者天¶
資愧空侗謬與酒中仙適同蕺山松(蕺山有/八松)同年妙詞¶
<pb:KR2k0044_WYG_271-43a>¶
章況有山水供古詩如古琴山髙水溶溶背嚢小奚奴¶
捧硯長髯翁勝游與佳作二美悉具逢品題徧羣英波¶
瀾及竒蹤掬水弄花句比擬猶凡庸兹會如蘭亭同行¶
𩔖荀龍盛事在詩史奚用呼畫工¶
　　同錢用明用章游白石巖　　　(宋/)王十朋¶
謝公好山水得郡古東甌造物惜佳境雅志多不酬松¶
蘿蔽雁蕩烟靄埋龍湫行田經白石不到仙山頭寥寥¶
數百年天賦黄冠流巍然萬仞崖壁立東南州誰將補¶
<pb:KR2k0044_WYG_271-43b>¶
天手化出白玉樓兩龕藏洞府中有羣仙遊上通尺五¶
天下接三神洲飛泉落巖腰碧澗鳴山陬羣峰真培塿¶
滄海為渠溝隘視人間世萬象同蜉蝣我家鴈蕩陽崎¶
嶇厭經邱翩翩錢公子呼我尋巖幽初驚小雨密忽掃¶
羣陰浮杖履窮㠝岏一洗塵埃眸山林有真樂富貴何¶
足求但願乞二山不願萬戸侯¶
　　度雁山　　　　　　　　　　(宋/)王十朋¶
雁山五經眼兹行尤可觀初冬天氣佳雁歸山未寒有¶
<pb:KR2k0044_WYG_271-44a>¶
日照幽谷無雲翳層巒入境見祥雲振衣登馬鞍瀑水¶
飛玉龍羽旗導翔鸞石柱屹天外卓筆書雲端靈峰觀¶
石室杖履穿㠝岏山禽知我來好音若相歡羣峰列春¶
笋丹青狀尤難行色愧匆匆更約它時看¶
　　過瑞安　　　　　　　　　　(宋/)王十朋¶
我家古樂成老未識安固偶把清源麾首問南塘路解¶
維日已晏入境天欲暮張子自陶山扁舟惠然顧沈君¶
壯年别相見髪埀素訪舊多不存來觀莫知數平原二¶
<pb:KR2k0044_WYG_271-44b>¶
十人邂逅喜相遇謂我宜少留欲敕不腆具我驅不敢¶
疾曲為一宵住臨江有髙閣登覽可以賦瀾同孟子觀¶
目作少陵注燈火照魚龍談笑驚鷗鷺含杯鄉意濃竊¶
食君恩誤晨起酒未醒潮來報催渡¶
　　夜出偏門還三山　　　　　　(宋/)陸　游¶
月行南斗邊人歸西郊路水風吹葛衣草露濕芒屨漁¶
歌起逺汀鬼火出破墓凄清醒醉魂荒怪入詩句到家¶
夜已半佇立叩蓬戸穉子猶讀書一笑慰遲暮¶
<pb:KR2k0044_WYG_271-45a>¶
　　稽山行　　　　　　　　　　(宋/)陸　游¶
稽山何巍巍浙江水湯湯千里亘大野勾踐之所荒春¶
雨桑柘綠秋風秔稲香村村作蟹椵處處起魚梁陂放¶
萬頭鴨園覆千畦薑舂碓聲如雷私債逾官倉禹廟爭¶
奉牲蘭亭共流觴空巷看競渡倒社觀戲塲項里楊梅¶
熟采摘日夜忙翠籃滿山路不數荔枝筐星馳入侯家¶
那惜黄金償湘湖蓴菜出賣者環三郷何以共烹煮鱸¶
魚三尺長芳鮮初上市羊酪何足當鏡湖滀衆水自漢¶
<pb:KR2k0044_WYG_271-45b>¶
無旱蝗重樓與曲檻瀲灔浮湖光舟行以當車小繖遮¶
新粧淺坊小陌間深夜理絲簧我老述此詩妄繼古樂¶
章恨無季札聽大國風泱泱¶
　　石堰村　　　　　　　　　　(宋/)陸　游¶
木落山不蔽水縮舟自獻寒日晚更明村巷曲折見小¶
婦鳴機杼童子陳筆硯農家雖苦貧終勝異鄉縣君看¶
宦遊子豈無墳墓戀牛一死在故鄉切勿慕乘傳¶
　　於潛道中　　　　　　　　　(宋/)洪　邁¶
<pb:KR2k0044_WYG_271-46a>¶
山行厭犖确理策扶欹危綠野三兩家一息知可期冉¶
冉青林端炊烟裊晴暉居民豐且樂恐是太古遺那知¶
都邑間百索困鞭笞繁華今何有半作道旁羸¶
　　釣臺阻風去得風便　　　　　(宋/)薛季宣¶
先生非釣名魚釣清冷水太空長廓然浪迹秋光涘人¶
憂我何憂忘怒亦忘喜建武非漢元詎有留侯起神明¶
旋地軸姓氏更七里雲臺已埋沒嚴瀨殊清泚峩峩二¶
釣臺髙挿烟霞裏首陽逺相比萬祀恒不圯我來經舊¶
<pb:KR2k0044_WYG_271-46b>¶
廬敢卜瞻遺几東風廻我舟江歩時須艤仰觀嚴像設¶
敬拜豁煩鄙層臺暢登臨無復徒仰止縈紆古道屈望¶
望攀蘿藟崇基介巖石特立端不倚削成二山碧平止¶
章如砥衆山鬱青葱環合紛碨礧清塵森萬象觸睫同¶
一視古人不可見可見安仁美旅情殆忘返回棹西風¶
駛青蒲挂一席入望俄城市瞥如周變秦物物非古始¶
乃知主人意待我非朱紫送迎因下風忙遽均倒屣烹¶
茶出清泉盤饌羅雙鯉飫之以珍羞浣濯予塵滓相忘¶
<pb:KR2k0044_WYG_271-47a>¶
語黙間不假談名理去留維我意今昔交爾汝此情固¶
㝠契何必親之子¶
　　宿石門　　　　　　　　　　(宋/)葉　適¶
好溪瀉百壑南北傾萬峰山凡堆阜俗映岸羞為容石¶
門忽秀出老幹蔭渟洪捨舟從口入便已離塵中衆芳¶
拱窟宅環峒獻竒穠藤蘿異態度尺寸疑施功錦茵翠¶
織成照耀無春冬水行千丈髙歕薄不可窮更有洗頭¶
盆雲深霧常封昔年謝康樂築居待其終繼作者邱裴¶
<pb:KR2k0044_WYG_271-47b>¶
語言亦稱雄邈然百世後未忝騷人風栖栖三羽衣日¶
晏齋廚空之子歇過槳暫洗氛埃胸自歎苦淹留寂莫¶
不易供嗟我老無用佞山久成翁結廬㑹昌側勢落魚¶
蝦叢種竹似束葦栽松如斷蓬小児餖盆盂何時至周¶
公㑹當同此住代輸助之舂¶
　　入餘杭縣　　　　　　　　　(宋/)髙似孫¶
明發遵西陸驅車月流光佳山迎車來知是古餘杭危¶
樹露如雨平野日未陽支流滀清源弱羽無髙翔人家¶
<pb:KR2k0044_WYG_271-48a>¶
叢灌下世載山水鄉扣門作午憇白飰羞文魴邂逅有¶
足歡離合非其常主人不予鄙予留亦徜徉¶
　　重經洞霄　　　　　　　　　(宋/)周文璞¶
曩既負幽討今敢萌遐心扶桑下陽馭砮磬浮空林瓊¶
臺渺泆蕩蘂佩棲髙深屢見仙驥舞遥聆元女吟如遂¶
都開闢那復憂﨑嶔抱關職貴重啟閉非所任靈飈掣¶
虬戸同此琅琅音願併翠綃水寫之朱絲琴¶
　　月夜泛舟姚江　　　　　　　(宋/)樓　鑰¶
<pb:KR2k0044_WYG_271-48b>¶
秋暑不可耐㡬思泛中川晩來興有適溪船偶及門凉¶
月纔上弦平潮可黄昏倚楫縱所如臥看龍泉山長虹¶
跨空濶過之凜生寒坐穩興益佳夜氣方漫漫草蟲鳴¶
東西飛鳥相與還仰頭數明星埀手摇碧瀾坐客惜此¶
景不及擕清樽無酒要不惡徜徉足幽歡幽歡有何好¶
叩舷澹無言¶
　　求仲抑招遊山歸途遇雨　　　(宋/)樓　鑰¶
竹輿繞湖濵宿霧尚厭浥徑到玉岑下坐久客始集起¶
<pb:KR2k0044_WYG_271-49a>¶
穿靈石山萬松介而立梅天氣清潤空翠行可挹古藤¶
㡬百年枝蔓兩山及見説暮春時花繁紅熠熠直疑老¶
潛虬初起夜來蟄俯玩嵗寒泉齒冷不敢吸相將上龍¶
泓塵鞅謝覊馽洞有靈獸居臨深心岌岌魚游明鏡中¶
巨浪無三級寒苔載水去萬頃潤原隰濛濛山雨來歸¶
僕鳥飛急野興殊未巳日昃不暇給衝泥上湖船雨陣¶
遽奔襲飄風將急㸃回旋驚四入中流益蕩兀短篷不¶
當笠停篙亦久之怒勢不少戢我徒方嘯歌弗為改豪¶
<pb:KR2k0044_WYG_271-49b>¶
習但耻缾罍罄莫問衣裳濕¶
　　送□丞上虞　　　　　　　　(宋/)樓　鑰¶
我老不復仕行將掛衣冠兩子俱貳令官職恰一般列¶
川且書考上虞亦之官人言易捧檄歸奉重親歡我意¶
正不爾期汝政可觀食焉怠其事古訓戒捨鏝汝職去¶
民親簿書當細看一邑無不問正爾良獨難江海匝三¶
埀長堤捍驚湍埭髙幾如山潮至不留殘宣和有遺迹¶
能使潮浸灘陂湖謹蓄洩可以救旱乾長溝濟漕運浚¶
<pb:KR2k0044_WYG_271-50a>¶
治令通寛此皆丞所職勿憚心力殫江頭有東山永懐¶
謝家安邑有李與豐況復居二潘尚友更從游問學加¶
研鑽平時固知汝廉謹無欺謾渉世終未深戒汝能無¶
言故鄉去帝鄉舟馭多往還失己固不可待人亦多端¶
罔求違道譽善遣非意干窮達自有時此理真如丹聚¶
散不足較豈得長團欒閒静我所便汝其自加餐有時¶
或乘興往來二子間蹈雨送汝行浮家當游般走筆如¶
家書誰能苦雕剜¶
<pb:KR2k0044_WYG_271-50b>¶
　　過舒臨海故宅　　　　　　　(宋/)謝　翺¶
破壁濕海蘚水邊日氣蒸云是舒公宅其孫艾且仁昔¶
公初作尉視事即斬人上書稱臣亶待罪滄海濵天子¶
有詔至汝亶可治民爾時荆文公上方邑之鄞聞此輙¶
異之久㑹公秉鈞謂此非狂狷引用至中丞立朝思蹇¶
諤庶以報君親蘇公下詔獄讒者用事新於此與有力¶
豈為重其身晴風吹海雨山川尚橫陳俛仰勿太息徒¶
為驚爾鄰¶
<pb:KR2k0044_WYG_271-51a>¶
　　會稽秋日觀山　　　　　　　(宋/)陳鑒之¶
荒塍間流水槖落風颼飀前山與幽人亭亭共清秋逺¶
近日明晦隱見雲去留木末一叟歸犬鳴茅舍幽憶昔¶
典午東劒佩森名流勝地慰逺懐兹焉久綢繆漁磯與¶
樵徑今有斯人不池石老苔髪空餘螺蚌游世有古今¶
異郢歌聊自酧醉眼時摩挲此山即前修¶
　　洞霄宫　　　　　　　　　　(宋/)林景熙¶
洞天有别雲福地無凡土嘉名此兼擅靈氣適專聚峰¶
<pb:KR2k0044_WYG_271-51b>¶
巒互重掩雲霧自吞吐飄然乘泠風一瓣謁瓊宇住山¶
老黄冠迎客琪樹午魚魚美少年華裾集齋鼓往者修¶
鍊人飛昇接髙武爾來何寂寥山川亦今古甲第疑王¶
侯億萬富倉庾所以氣體移學道不精苦吾聞郭許儔¶
卓菴老林莽終日對白雲餐松飲石乳¶
　　大滌洞天　　　　　　　　　(宋/)林景熙¶
九鎻絶人寰一嶂聳天柱自從開闢來著此洞天古竒¶
石千萬姿元不費神斧帝勅守六丁山夔孰敢侮白晝¶
<pb:KR2k0044_WYG_271-52a>¶
中㝠㝠游者必持炬或絢若霞敷或蹙若波詭或竪若¶
旌幢或懸若鐘鼓或虎而爪鋸或鳯而翅舞異狀紛獻¶
酬清音起撃拊不知金堂仙恍惚在何許褰衣下側徑¶
層嵐結瓊乳逕極罅轉深幽潭蓄風雨劣容童豎入恐¶
觸蛟龍怒凛乎不可留長嘯出巖戸¶
　　遊仙華山　　　　　　　　　(宋/)方　鳯¶
仙華矗萬仞我乃廬其東日夕與山對今兹踏玲瓏起¶
左信奔鹿當前任啼狨大嘯厓石裂一覽天宇空蒼松¶
<pb:KR2k0044_WYG_271-52b>¶
飽風雨絶壑掛老龍樵斧不得睨撫根憇吾躬邈哉軒¶
轅氏問道由崆峒龍髯一以逺千載非遺弓猶傳少女¶
靈鍊玉於髙宫山林重帝胄香火明我衷我來重懐古¶
攬涕臨西風何當刺飛流一洗磊磈胸¶
　¶
　¶
　¶
　浙江通志卷二百七十一¶
