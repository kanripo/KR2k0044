# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.610965
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十六
<pb:KR2k0044_WYG_035-1a>¶
欽定四庫全書¶
　浙江通志卷三十六¶
　關梁(四/)¶
　　紹興府(山隂㑹稽/二縣附郭)¶
　府橋　寳慶㑹稽續志在鎮東軍門外蓬萊舘前舊¶
　　以磚甃不能堅久守汪綱盡易以石䦨干華表加¶
　　飾艧焉橋既寛廣翕然成市遂為雄觀¶
　拜王橋　嘉靖浙江通志在府西獅子街唐末錢鏐¶
<pb:KR2k0044_WYG_035-1b>¶
　　平董昌郡人拜謁於此至朱梁時封呉越王故橋¶
　　以拜王名萬厯紹興府志又名登瀛橋¶
國朝康熙二十八年知府李鐸重修更名豐樂橋¶
　王儀橋　山隂縣志在縣南一里¶
　大夫橋　玉壺氷張志和築室越州東郭陳少游表¶
　　其居曰元真坊先是門阻流水無梁少游為構之¶
　　號大夫橋¶
　清道橋　於越新編在府東二里軒亭南山隂接界¶
<pb:KR2k0044_WYG_035-2a>¶
　　百貨㑹集¶
　鯉魚橋　山隂縣志在縣北二里許宋時浙東貢院¶
　　故址¶
　𢎞濟橋　嘉靖山隂縣志在火珠山下本名火珠橋¶
　　嘉靖間郡守南大吉名寳珠橋後守湯紹恩重修¶
　　改今名¶
　光相橋　山隂縣志在縣北三里許¶
　北海橋　於越新編在府西北二里俗傳唐李邕寓¶
<pb:KR2k0044_WYG_035-2b>¶
　　居之地𢎞治紹興府志元至正間義士余清建¶
　謝公橋　嘉泰㑹稽志在新河坊以太守謝公所置¶
　　故名¶
國朝康熙二十四年重修¶
　江橋　明一統志在府城内西北太平寰宇記宋江¶
　　彪所居之地因名¶
　斜橋　𢎞治紹興府志在府治東北其下多客邸舟¶
　　楫徃來所集¶
<pb:KR2k0044_WYG_035-3a>¶
　狀元橋　萬厯紹興府志在府東南四里宋詹騤所¶
　　居里也¶
　題扇橋　紹興府志在蕺山之南紫桃軒又綴右軍¶
　　為蕺山老姥書扇今紹興郡城有題扇橋(晉書王/羲之傳)¶
　　(嘗在蕺山見一老嫗持六角竹扇賣之羲之書其/扇各五字姥初有愠色因謂姥曰但言是王右軍)¶
　　(書以求百錢姥如其言人競買之/他日姥又持扇來羲之笑而不答)¶
　草貎橋　萬厯紹興府志在府東北嘉泰志云舊傳¶
　　此地在州城外俗謂征税之所為貌¶
<pb:KR2k0044_WYG_035-3b>¶
　大雲橋　山隂縣志在縣東南四里¶
國朝康熙五十年重建¶
　都亭橋　嘉泰㑹稽志在城東禮遜坊越絶云秦始¶
　　皇東逰之㑹稽以甲戌舎都亭都亭之名始此¶
　鏡水橋　於越新編在府東四里宋趙處士仲微所¶
　　居¶
　探花橋　山隂縣志在縣東北五里㑹稽縣志傍有¶
　　小橋曰田家橋¶
<pb:KR2k0044_WYG_035-4a>¶
　鍾離橋　𢎞治紹興府志在城東漢鍾離意所居¶
　大善橋　山隂縣志在縣東北二里有大善寺故名¶
　廣寧橋　於越新編在都泗門内明隆慶中漸圯華¶
　　嚴寺僧性賢重修(嘉泰㑹稽志漕河至此頗廣民/居鮮少獨士人數家在焉紹興)¶
　　(中鄉先生韓有功復禹為士子領䄂暑夜與諸生/納凉橋上有功没朱襲封亢宗追懐風度作詩云)¶
　　(河梁風月故時秋不見先生曳杖遊萬疊逺青愁/對起一川漲緑涙爭流蓋橋上正見城南諸山也)¶
　鄉橋　萬厯紹興府志在縣治東北俗謂朱買臣還¶
　　鄉故名㑹稽縣志又名香橋陸放翁種梅於此故¶
<pb:KR2k0044_WYG_035-4b>¶
　　名其旁尚存梅園衕至元時勞義士新之隆慶間¶
　　錢守愚重修¶
國朝康熙八年陳伯嘉重修¶
　望花橋　紹興府志在府學前嘉泰志云其地多藝¶
　　花為業蓋宋時然¶
　春波橋　寳慶㑹稽續志在縣東南五里千秋鴻禧¶
　　觀前賀知章詩云離别家鄉歳月多近來人事半¶
　　消磨惟有門前鑑湖水春風不改舊時波故取此¶
<pb:KR2k0044_WYG_035-5a>¶
　　名橋㑹稽縣志羅漢橋本名春波橋¶
　栁橋　紹興府志在府東南三里明王毓蓍殉節處¶
　　有碑¶
　　　山隂縣(城外/闗梁)¶
　杜浦橋　於越新編在府城西北十五里嘉泰㑹稽¶
　　志自此而南煙水無際鷗鷺翔集過三山遂自湖¶
　　桑埭入鏡湖¶
　文應橋　𢎞治紹興府志在縣北一十里昌安門外¶
<pb:KR2k0044_WYG_035-5b>¶
　　舊傳朱買臣讀書於此鄉人為之立祠於橋側買¶
　　臣封文應侯故名¶
　虹橋　嘉靖山隂縣志在縣北十里宋理宗少時浴¶
　　於此故又名浴龍橋¶
　魯墟橋　嘉泰㑹稽志在縣西北一十三里南為漕¶
　　河北抵水鄉如三山吉澤南莊之屬又北復為漕¶
　　河漕河之北復為水鄉𣺌然抵海謂之九水鄉宋¶
　　曾文清詩淡跨水鄉勝謂不減呉松即此是也¶
<pb:KR2k0044_WYG_035-6a>¶
　西跨湖橋　山隂縣志去縣西南五里鏡湖上南通¶
　　離渚路¶
　亭山橋　於越新編在府城南十五里近鏡湖諸溪¶
　　之水滙焉¶
　蘭亭橋　輿地紀勝在山隂晉王右軍修禊處橋下¶
　　水聲晝夜不絶有含暉亭(呉奎題蘭亭橋詩秦望/竒峯北天章古寺東石)¶
　　(橋跨驚瀨雪/屋麗層穹)¶
國朝康熙三十五年重建¶
<pb:KR2k0044_WYG_035-6b>¶
　髙橋　山隂縣志去縣西北二十五里運河塘上橋¶
　　最髙故名¶
　柯橋　嘉泰㑹稽志在縣西北三十里伏滔長笛賦¶
　　序云蔡邕避難江南宿柯亭舘取屋椽為笛注柯¶
　　亭在㑹稽郡(胡曽柯亭詩一宿柯亭月滿天笛亡/人去事空傳中郎在世無甄别爭得)¶
　　(名垂爾/許年)¶
　涵清橋　𢎞治紹興府志在縣西小步里永樂中里¶
　　人張季能建¶
<pb:KR2k0044_WYG_035-7a>¶
　錢清浮橋　紹興府志在府城西北六十三里舊以¶
　　木柵為浮橋(王禕錢清江浮橋記錢清江古名浦/陽江其地控驛道舊有浮橋蓋比舟)¶
　　(爲梁以濟不通而近歳廢不治至正十七年秋寧/夏呉君以憲臺行軍都鎮撫分鎮蕭山山隂兩縣)¶
　　(覩橋之廢慨然嘆曰是不亦有司之缺失歟亟命/裒民戸之義助并公帑之羡儲計其物力度程而)¶
　　(新作之凡為舟十有二上架板庋相屬以為梁其/長三百有六十尺廣十有七尺聫之以鐡絙絙如)¶
　　(橋之長而維其兩端於南北隄使舟常比而梁常/屬與波濤相上下雖水湍悍而徃來者固無虞人)¶
　　(莫不以為利也橋/成書其事於石)明𢎞治八年邑人周廷澤建¶
　夏履橋　𢎞治紹興府志在縣西八十里世傳夏禹¶
<pb:KR2k0044_WYG_035-7b>¶
　　遺履於此呉越春秋遺履不顧即此¶
　金仙橋　山隂縣志在縣西六十五里明因寺之旁¶
　　宋祁國公杜衍所建¶
　髙公橋　山隂縣志在天樂鄉¶
國朝康熙十五年閩逆煽亂大兵進勦集天樂浮橋知¶
　　縣髙登先供應軍需為水所溺衆救獲甦居民建¶
　　橋以登先誠於為民稱髙公橋¶
　三江渡　山隂縣志去縣東北三十三里明知府湯¶
<pb:KR2k0044_WYG_035-8a>¶
　　紹恩改建新閘¶
　荷湖渡　山隂縣志去縣北三十三里在璜山東大¶
　　峯山南上通扁拖甲蓬二閘下接三江新閘俗訛¶
　　濠湖¶
　前梅渡　𢎞治紹興府志在縣西六十里錢清江上¶
　　流南通諸暨北通蕭山濱江之民造舟以渡¶
　　　㑹稽縣(城外/闗梁)¶
　東闗　㑹稽縣志在縣東六十里¶
<pb:KR2k0044_WYG_035-8b>¶
　靈汜橋　水經注城東郭外有靈汜水甚深舊傳下¶
　　有地道通於震澤嘉泰㑹稽志在縣東二里石橋¶
　　二相去各十步呉越春秋勾踐領功於靈汜漢書¶
　　山隂有靈文園此園之橋也汜一作圯俗呼為靈¶
　　橋(李紳靈汜橋詩靈汜橋邊多感傷水分湖𣲖逹/廻塘岸花前後聞幽鳥湖月髙低映綠楊能促)¶
　　(歳華惟白髪巧乘風馬是春光何/須化鶴歸華表却數凋零念越鄉)¶
　三橋　嘉泰㑹稽志在縣東南五里有橋三其中橋¶
　　有亭扁通濟今鏡湖分東西以此橋為限¶
<pb:KR2k0044_WYG_035-9a>¶
　渡東橋　於越新編在東郭門外明㑹稽令羅相建¶
　　(陶望齡渡東橋記越郡隍水而城直東郭門者曰/划船港厥浸尤廣南鎮平水上竈諸山之溪流皆)¶
　　(委焉三道注射湍悍難渡重以霖潦風雨舟每覆/溺其南岸故有英濟侯廟涉者必禱以其嶮阻阨)¶
　　(危工鉅費繁梁之為亟而力最艱故謀舉輙輟豫/章羅公來令茲邑臨流惻嗟從者忭起以萬厯二)¶
　　(十三年二月僝工再歳工畢跨水數百丈釃水十/有八道樹石為兩棹楔表諸途凡市石傭力之貲)¶
　　(為白金八百五十一兩捐月俸三十兩餘出諸施/者既成命曰渡東出其塗者謳誦歌舞相屬太史)¶
　　(氏望齡聞而采之為銘銘曰越國於澤厥阻在山/言言崇墉峙其兩間澤流浩瀰山流蕩撼傾髙助)¶
　　(深是曰坎坎涉者維何車舟馬檝如提千金載一/棗葉陽侯甘人灑血滲牙盲風怒波淚齎紛拏旋)¶
<pb:KR2k0044_WYG_035-9b>¶
　　(入深淵不可蹈些行惻道謀仁人是嗟仁人伊誰/曰我羅父頭氷足春歴有年所靡枯不濡靡墜不)¶
　　(舉如雨膏萌如颷颺羽乃飭泮宫乃營京坻秩祀/是嚴茀塗是治匹夫煩寃曰已溺之圖厥萬安易)¶
　　(此一危表正蚪移鞭驅石走雌蜺半舒青龍欲吼/扶楯天行盤根地厚席過輿徒宵趨穉耉在昔州)¶
　　(使旌賢造廬梁水於門橋名與俱邦人稱焉東郭/大夫厥壌維均惠濟則殊宜系公官若郎官湖宜)¶
　　(姓於公如鄭白渠又如迷人善逝所吁誰為津源/西來衲徒我公之功異理同符嘉名渡東亶其然)¶
　　(乎/)¶
　洞亭橋　嘉㤗㑹稽志在縣東十五里陽明洞前架¶
　　小亭其上橋東數十步又有鬭牛觀山二橋入龍¶
<pb:KR2k0044_WYG_035-10a>¶
　　瑞宫¶
　雲門橋　嘉泰㑹稽志在縣東南三十五里若耶溪¶
　　南旁有仙翁釣磯宋考功之問詩云鴈塔鶱金地¶
　　虹橋轉翠屏謂此¶
　石橋　雲門志畧在雲門寺前舊有麗句亭架其上¶
　　(黄汝亨逰雲門記自秦望而下諸山泉並注於此/流淙活活至冬不涸當水盛時飛瀉噴薄足與吾)¶
　　(杭靈隠迴龍橋相敵蘇舜欽送張行之詩五雲山/下石橋邊六月溪風灑面寒今正炎天君獨徃松)¶
　　(間尋我/舊題看)¶
<pb:KR2k0044_WYG_035-10b>¶
　五雲橋　於越新編在府城東二十六里舊跨溪今¶
　　在平陸(陸游五雲橋詩若耶此與鏡湖通縹緲飛/橋跨半空陵谷變遷誰復識我來徙倚暮)¶
　　(烟/中)¶
　告成橋　萬厯㑹稽縣志在禹祠西以禹治水告成¶
　　故名¶
　萬安橋　㑹稽縣志在六都樊江廣渡菴之南橋長¶
　　二十四洞¶
　浪煖橋　㑹稽縣志在雙溪港張神廟之左平水上¶
<pb:KR2k0044_WYG_035-11a>¶
　　竈二溪之水合流於此向有木橋水稍漲即衝壊¶
　　明張賢臣捐資糾衆易以石名曰浪煖崇禎末山¶
　　隂謝籲重修¶
　毛洋橋　於越新編在府城東四十里又東為陶堰¶
　曹娥渡　紹興府志在府城東九十里絶江而過隔¶
　　岸為上虞(呉鑛曹娥渡詩渡頭帆落與雲平江上/花開相映明兩岸人家通海嶼一川風)¶
　　(色送潮聲㫁碑已没中郎篆古廟終存孝/女名自恨經過皤客鬢愧將書劍負平生)¶
　偁山渡　㑹稽縣志在縣東北五十里¶
<pb:KR2k0044_WYG_035-11b>¶
　小江渡　㑹稽縣志在縣東南一百里渡口有茶亭¶
　　守渡船¶
　　　蕭山縣¶
　漁臨關　於越新編在縣東南十五里凡竹木自徽¶
　　處衢嚴徃諸暨者泊臨浦抽分發寧紹者過義橋¶
　　等壩白鷺塘抽分紹興府志漁臨闗有橋(互見𣙜/税田惟)¶
　　(祐漁臨闗橋記蕭山宻邇省治西通衢婺徽嚴諸/郡凡商販竹木簰筏自上江順流東下悉集蕭山)¶
　　(漁臨二浦故工部分司雖總設於杭而於蕭山漁/臨則亦各置𣙜塲焉縣之來蘇鄉地濱東小江名)¶
<pb:KR2k0044_WYG_035-12a>¶
　　(單家堰而抽分厰在小江之西永樂間有木橋跨/江以渡尋廢嘉靖壬辰工部主政薛公移水闗於)¶
　　(此商民徃來者尤衆公議建石橋未果而去民架/木梁以渡而江濶水漫危險可畏今歳六月值工)¶
　　(部主政林公臨縣詢知民病遂决前議疊石為梁/列五洞跨江東西以丈計者十餘肇工於七月十)¶
　　(九日迄工於十/一月二十日)¶
　　(謹按紹興自漁臨闗外山隂有錢清闗漓渚闗清/潭闗花街闗三江闗㑹稽有蒿陡闗平水闗餘姚)¶
　　(有陸浦闗石堰闗上/虞有梁湖闗今俱廢)¶
　夢筆橋　輿地紀勝在縣東北一里即江公所居處¶
　　也蕭山縣志齊建安中建(葉清臣修夢筆橋記浙/江之東偏㑹稽為古郡)¶
<pb:KR2k0044_WYG_035-12b>¶
　　(地方百里者八而蕭山居其一焉縣目伽藍者五/而昭慶寺為甲焉夢筆橋者乃直寺門絶河流而)¶
　　(建之也初齊建安中左衛江公皈依法乗脱畧塵/境捨所居宅為大福田則斯橋之興與寺偕始其)¶
　　(賦名索義亦由此也自㑹昌流禍池臺起傾平之/愴大中再造土木極文秀之華惟造舟之制曠日)¶
　　(不復物豈終否有時而興天聖紀號之二年冬十/有二月隴西李君以廷尉評實宰是邑周爰井疆)¶
　　(鋪觀圖籍感釋子之能志惜江氏之寖微且懼褰/裳厲深為斯民病漸帷涉難貽來者羞乃諭居僧)¶
　　(俾募信施三四佛之攸種咸植善根百千金之所/宜悉歸寳塔府帑不費里旅不煩山林致木而叢)¶
　　(倚郢人運斤而風集經始不日而功用有成晴虹/倚空而半環浮鼉跨波而欲渡雕楹矗而端聳鈎)¶
　　(楯繚而横絶肩摩轂擊控曵路而下馳飛艎鳴舸/貫清流而直逝以材之豐美稽工之閒隙又作駐)¶
<pb:KR2k0044_WYG_035-13a>¶
　　(節亭於橋之北涘艇子兩槳足以憇行者之勤虹/霓一朶誠可免涉者之病是知創橋以表寺先賢)¶
　　(之遺懿益光由亭而視橋上人之用心兼至建一/物而二美具故君子謂李君為能云華鎮夢筆橋)¶
　　(詩綠波照日情無奈碧草連天恨未消/欲向夢中傳彩筆栁絲低拂曲欄橋)¶
　　(謹按夢筆橋以江寺而名文通捨宅為寺故橋謂/之夢筆耳蕭山志刋誤云文通未嘗至越捨宅為)¶
　　(寺乃總持非文通也觀此則所稱夢筆者正屬附/㑹且縣志於建橋歳曰建安中按建安為漢獻帝)¶
　　(紀元南齊無建安年/號此誤之又誤者)¶
　陳公橋　於越新編在縣城東一里蕭山縣志明萬¶
　　厯四十四年邑令陳如松掘通雙河塍折運河水¶
<pb:KR2k0044_WYG_035-13b>¶
　　使南注因建橋焉¶
　惠濟橋　𢎞治紹興府志在縣東北惠濟寺前一名¶
　　鳳堰橋¶
　漲潘橋　蕭山縣志刋誤在縣南十五里以潘水所¶
　　經得名¶
　石橋　蕭山縣志舊名浮橋明𢎞治七年山隂周廷¶
　　澤易之以石比海塘傾橋亦就隳守道楊一葵於¶
　　萬厯四十二年修塘而橋復建(陸游渡浮橋詩潮/生抺沙㟁雲薄漏)¶
<pb:KR2k0044_WYG_035-14a>¶
　　(月明江頭曉色動鴉起人未行扶擕渡長橋仰視/天宇清遙憐繫舟人聼我髙&KR0282;聲氷鑑得少憇一)¶
　　(笑拄杖横澄漪㺯清影微風吹宿酲湛然方/寸間不受塵事攖寄語市朝人此樂未易名)¶
　白鶴橋　萬厯紹興府志在白鶴舖前東與山隂界¶
　　萬厯間施良貴修¶
　惠政橋　蕭山縣志元簿趙誠建(楊維楨魚浦新橋/記至正十三年秋)¶
　　(八月蕭山縣魚浦新橋成浦之西北距浙江東南/商旅提携樵蘇負荷者胥此乎道焉晨出暮返奔)¶
　　(渡拏舟不無蹴蹋覆溺之患縣主簿趙君來鎮於/茲易舟而梁不三月而底於成長凡五百尺洞十)¶
　　(有五楹十有六隄其兩旁棧板欄翼亘其長吁昔/無而今有剏實功之難也橋出没於潮汐之險又)¶
<pb:KR2k0044_WYG_035-14b>¶
　　(難也事出於昔人之所難而得於今日之所易謂/惠而知為政者非歟於是顔其橋為惠政銘曰江)¶
　　(水湯湯界浦之疆涉浦作渡民病於航趙君為政/惠而有方誰為浦廣不可以梁維彼梁也四方之)¶
　　(光也徳之長也/民之不能忘也)¶
　髙遷橋　蕭山縣志刋誤呉志曰孫策入都都人迎¶
　　於髙遷十道志曰董襲見孫權於髙遷今縣東北¶
　　有髙遷橋¶
　錢清方家橋　寳慶㑹稽續志距縣西四十五里在¶
　　小江之西歳久斷圮守汪綱重修寧宗御舟經從¶
<pb:KR2k0044_WYG_035-15a>¶
　　撤而復葺¶
　西興渡　方輿勝覽在縣西十二里本名西陵(水經/注昔)¶
　　(范蠡築城於浙江之濱言可以/固守謂之固陵今之西陵也)呉越王以非吉語¶
　　改西興紹興府志為呉越通津有官舟水工二十¶
　　四人其私舟姓名亦各𨽻於官有罹傾覆之患者¶
　　官以法治之(謝惠連西陵遇風詩行行道轉逺去/去情彌遲昨發浦陽汭今宿浙江湄)¶
　　(臨津不得濟停楫阻風波積憤成疢痗無萱將如/何周匡物西陵待渡詩萬里茫茫天塹遙秦皇底)¶
　　(事不安橋錢塘江上無/船渡又阻西陵兩信潮)¶
<pb:KR2k0044_WYG_035-15b>¶
　　　諸暨縣¶
　陽塘闗　諸暨縣志去縣五十里浦江縣界嶺下兩¶
　　山相逼唐宋置闗於此元廢明崇禎癸未婺賊蔓¶
　　延復疊石置闗今迹尚存¶
　義津橋　嘉泰㑹稽志在縣南二百歩唐天寳中令¶
　　郭密之建¶
　桂花橋　𢎞治紹興府志在縣西二里即上湖橋¶
　太平橋　於越新編在縣東門外舊為浮梁諸暨縣¶
<pb:KR2k0044_WYG_035-16a>¶
　　志唐大厯中建尋廢宋淳熙間修武郎壽康孫建¶
　　石橋日久圮元時即舊址建浮梁鐡纜維之明景¶
　　泰間邑令張鉞𦒿民駱季清等復建石橋又圮¶
國朝順治乙酉知縣劉士瑄重建¶
　㑹義橋　諸暨縣志縣南一十五里舊名黄白山橋¶
　　明隆慶中邑令梁子琦重建又名梁公橋當甌婺¶
　　萬山之衝橋遂傾圮萬厯庚子劉光復修建又圮¶
國朝康熙庚戌知縣蔡杓重建¶
<pb:KR2k0044_WYG_035-16b>¶
　千衕橋　𢎞治紹興府志在縣北三十里居民于子¶
　　深造¶
　楓橋　𢎞治紹興府志在縣東北五十里唐時建宋¶
　　淳祐間重建石橋作亭其上(武衍楓橋道中詩路/接官河栁脚斜蹇驢)¶
　　(衝暑憇田家雨餘天逈雲生葉日午風輕稻放花/襏襫已懸黄犢睡桔橰不動綠楊遮老翁相見如)¶
　　(相識命坐繩床自析𤓰李龏楓橋夜泊集古詩水/濶風髙日復斜鷺鷥繚繞入人家船頭繫箇松根)¶
　　(上霜葉紅/於二月花)¶
　干溪橋　於越新編在縣東北六十二里相傳為干¶
<pb:KR2k0044_WYG_035-17a>¶
　　吉所居(魏驥干溪橋記干溪橋去縣治六十里春/夏之交滛潦泛溢萬山之水皆滙於溪故)¶
　　(橋常為所壊郡之貳守黄侯道經其地曰是橋要/道也壊至此乎乃召其邑之義民駱某等告以其)¶
　　(由將興役適郡守洪侯來蒞郡事曰此吾之事也/遂首出已俸為倡駱某等亦皆以資力為助召匠)¶
　　(需材肇工於成化五年之月日畢工於成化七年/之月日洪侯名楷閩之莆田人黄侯名璧江右浮)¶
　　(梁人陸游過千溪橋詩南劍歸來席未温南行浩/蕩信乾坤峯囘内史曽游地竹暗仙人舊隠村白)¶
　　(髮孤翁鋤麥隴茜裙小婦闖籬門行/行莫動鄉闗念身似浮萍豈有根)¶
　善感橋　諸暨縣志在雙溪係浙東諸郡徃來之衝¶
　　明萬厯三十二年王友艱於嗣故建隨得數子因¶
<pb:KR2k0044_WYG_035-17b>¶
　　名善感¶
　義士橋　𢎞治紹興府志在縣西八十里里人陳志¶
　　寧創義於此故名¶
　晩浦渡　諸暨縣志晩浦東聯越郡西接蘇杭商賈¶
　　徃來之所向有義渡久廢¶
國朝順治間有傅應麟者置船恐久復廢捐田五畝作¶
　　船夫工食又捐屋三間收税作修船之費義渡自¶
　　此永存矣¶
<pb:KR2k0044_WYG_035-18a>¶
　　　餘姚縣¶
　澄清橋　𢎞治紹興府志在縣東二百五十步近按¶
　　察司故名¶
　黄橋　嘉泰㑹稽志在縣西二百步紹興府志水經¶
　　注江水東逕黄橋下蓋黄昌宅橋也¶
　明星橋　𢎞治紹興府志在縣東南一里¶
　江橋　明一統志跨餘姚江上嘉靖餘姚縣志宋慶¶
　　厯間令謝景初用木跨江橋之尋壊崇寧五年邑¶
<pb:KR2k0044_WYG_035-18b>¶
　　人莫若鼎復建建炎三年金兵焚之紹興初復建¶
　　淳熙五年壊七年復建咸淳三年壊其年復建德¶
　　祐二年張世傑焚之入元再建再壊其再建也蓋¶
　　浮橋云至順三年乃成石橋名曰通濟(韓性通濟/橋記至順)¶
　　(三年餘姚通濟橋成按宋圖經姚江在餘姚縣南/十步橋曰徳惠建炎中廢縣令蘇忠規重建至淳)¶
　　(熙戊戌而壊司業王逨方里居捐貲以創歴歳百/餘至咸淳而壊司業之孫王籍曽孫應龍復創建)¶
　　(焉易名虹橋建十年而燬縣令杜仲仁進王氏子/孫而諭之曰此君先世義事也不可不勉於是應)¶
　　(龍即舊址經營其族人濤湘等相繼盡力至元二/十年九月橋成未備獨欄楯縣尹夏把使邑人趙)¶
<pb:KR2k0044_WYG_035-19a>¶
　　(孟嵩等助成之至延祐六年九月而壊有僧惠興/言於官請作石橋為永久利州官許之經始有緒)¶
　　(而僧亡州判官牛彬恐遂廢弛命道士李道寧繼/其後且捐己俸為倡而力董之㑹奉議大夫監州)¶
　　(拜珠奉議大夫李恭來知州事與同知州事特穆/爾布哈賈策判官張志孝唐儁吏目陳天珏沈思)¶
　　(齊咸勸成之至是而石橋成名之曰通濟風帆浪/楫停潮依汐鱗居通闤東西相屬橋之名遂冠東)¶
　　(浙非直一州偉觀而已州人疏/其本末至山陰使性為之記)餘姚縣志明萬厯¶
　　九年南洞大圯邵陛修之¶
國朝康熈間又圮雍正七年總督(臣/)李衛重修¶
　戰塲橋　萬厯餘姚縣志在縣南四里宋宣和二年¶
<pb:KR2k0044_WYG_035-19b>¶
　　睦宼犯境縣遣顧秀才徴所部鄉夫鑿壕龍泉山¶
　　後宼乃取道鳳亭欲自南門橋入越帥劉述古率¶
　　官軍迎戰於此敗其衆今訛為轉糧橋¶
　客星橋　寶慶會稽續志在縣東北一十五里陳山¶
　　舊有橋屢成屢壊淳熙十年僧清式改作甃¶
　　石翼以石欄極為堅壯里人以其在嚴子陵墓側因名¶
　　(孫應時客星橋記嚴先生吾餘姚人也邑東北十/里有竒峯曰陳山是為先生墓乾道中故太師史)¶
　　(公鎮越始告縣表墓起精舍曰客星堂而為之田/長吏以時奉嘗陳山臨大浦民橋其上善壊淳熙)¶
<pb:KR2k0044_WYG_035-20a>¶
　　(十年僧清式大改作甃石如虹袤百有五十丈石/欄翼之甚壯六年乃成里人相命亦曰客星橋將)¶
　　(使四方之士舟車之過焉者喜其名而相告也應/時敢記其事於石且歌之曰山川之靈人為重輕)¶
　　(風土之佳人為晦明先生釣游有榮一州先生故/丘云胡勿求陳山雄雄石梁崇崇斯名斯歌以諗)¶
　　(四/方)於越新編在客星山北與安山並今呼為安山¶
　　橋萬厯餘姚縣志明嘉靖十六年壊十八年重建¶
　隠鶴橋　於越新編在縣東十五里唐莫盛携鶴至¶
　　此忽隠不見故名¶
　新橋　紹興府志在縣西北二十里舊跨長泠港曰¶
<pb:KR2k0044_WYG_035-20b>¶
　　長泠橋亦名方橋明初置臨山衛斥官道遷長泠¶
　　橋為新橋¶
　黄山橋　嘉靖餘姚縣志莫詳其始建歳月其燬而¶
　　再建者在宋紹熙間元至順間嘗修之(韓性修黄/山橋記餘)¶
　　(姚州之東距理所二里有善政橋橋旁有大小黄/山土人因謂為黄山橋嘗燬於火紹興間僧覺因)¶
　　(合衆力重建三年而後成逮寳祐間橋之建六十/年浸及於圯邑人樊暉率衆修葺而橋完又七十)¶
　　(餘年當至順年晉寧李㳟知州事來視橋梁欹石/泐過者懔懔則與寮寀議曰橋百年不修則壊壊)¶
　　(而更為不可以猝成吾捐俸以為之倡於是監州/某同知州事賈策判官某是其議協力而成之州)¶
<pb:KR2k0044_WYG_035-21a>¶
　　(人踴躍謳謠西過山/隂澤中俾性為之記)至正間復壊十九年僧自悦¶
　　重建潮汐奔潰不可置一石自悦祝天願少郤潮¶
　　忽竟日不至乃併力基之橋始克成時方國珉鎮¶
　　邑諛珉者更橋之名曰福星初為二洞髙危易敗¶
　　明正統三年改為三洞萬厯紹興府志嘉靖三十¶
　　四年倭宼猝自海上來居民計無所出遂毁明年¶
　　城東士大夫各以義捐金復建橋石柱而木梁尋¶
　　復屋其上¶
<pb:KR2k0044_WYG_035-21b>¶
　横河橋　於越新編在孤山東北為閘蓄東北諸鄉¶
　　之水¶
　　　上虞縣¶
　通濟橋　於越新編在縣南一百步宋王吏部義昭¶
　　重建名通利元至元中改今名萬厯上虞縣志明¶
　　萬厯三十二年令徐待聘令居民壽來泰等重修¶
　豐惠橋　𢎞治紹興府志在縣東一里舊名酒務橋¶
　　萬厯上虞縣志宋令樓杓重建易今名(袁爕豐惠/橋記縣市)¶
<pb:KR2k0044_WYG_035-22a>¶
　　(有酒務橋周顯徳中所建歳月滋久石或斷缺徃/來者凛乎有壓溺之憂邑侯乃以歳計之餘捐金)¶
　　(募工伐石更造以舊名額不雅思易之邑人沐浴/膏澤推原所自名曰徳政侯不許曰天以豐歳加)¶
　　(惠我民事幸而集予何徳焉以豐惠揭之其可爰/請於起居舎人魏了翁書二大字以扁之初侯興)¶
　　(是役也復輦舊石為橋於剪水閘之上侯秩滿去/而是橋適成邑人相與言曰令尹雖不言功吾儕)¶
　　(能自已乎歸功於天令尹之志也歸功於令尹邑/人之志也乃以徳政名閘上之橋而鑱諸石以致)¶
　　(思/云)¶
　楊橋　萬厯紹興府志在縣南一里宋嘉定中浚玉¶
　　帶溪得石刻楊喬二字陳光祿綘云昔孟嘗為合¶
<pb:KR2k0044_WYG_035-22b>¶
　　浦太守以病自止隠處窮澤身自耕作隣縣士民¶
　　慕其徳就居止者百餘家同郡尚書楊喬前後八¶
　　上書表其賢今縣東一里有孟閘云是嘗故宅宅¶
　　西有楊喬巷橋名或由此¶
　　(謹按𢎞治紹興府志謂楊橋曹操與楊修辨曹娥/碑隂字在此故名劉孝標世說新語注云曹娥碑)¶
　　(在㑹稽中而魏武楊修未嘗過江安得此事語林/云操讀碑於汝南所摹者非在曹娥廟也今橋雖)¶
　　(距廟三十里未/必以是得名)¶
　九獅橋　於越新編在縣東等慈寺前上虞縣志至¶
<pb:KR2k0044_WYG_035-23a>¶
　　正中重建(黄和中九獅橋詩幾年危磴倦扳躋疊/石成功信可稽楹列九獅留舊事車乘)¶
　　(駟馬待新題長河俯瞰多飛鷁髙岸横陳有/斷蜺多謝老僧能起廢盡將勝槩付招提)¶
　孟宅橋　嘉靖浙江通志漢合浦太守所居萬厯上¶
　　虞縣志又曰還珠橋(華鎮孟宅橋詩溪上還珠太/守家小橋斜跨碧流沙清風)¶
　　(不共門墻改長/與寒泉起浪花)¶
　青雲橋　萬厯上虞縣志在龍王堂側宋令樓杓建¶
　　邑人名曰徳政後尹王璘重建以木易曰思賢(余/應)¶
　　(璜思賢橋記至元壬辰沂水王璘奉命尹虞甫及/期而敝事悉舉獨徳政橋僅一二廢柱屹乎中流)¶
<pb:KR2k0044_WYG_035-23b>¶
　　(橋在剪水閘西去纔二里縣東舊無橋梁水口山/低而逺隂陽家所忌宋嘉定四年宰樓杓始建此)¶
　　(橋以闗鎖之至元丙子遭兵燹而橋隳距今十八/載矣公顧瞻故基徘徊慨息為興剏計又念民素)¶
　　(貧瘠歳且不登若仍架以石橋未必成而民且困/因乘農隙而鳩木材取其力省而功速也公自視)¶
　　(歉然不欲襲舊名而易曰/思賢欲思前賢而行政也)復圯元至正乙未邑人¶
　　杜致甫架石梁尹林希元又名杜公橋明萬厯丙¶
　　戌令朱維藩北構文昌南新奎文復剏橋其間以¶
　　青雲名焉今又名聯登橋¶
　百官橋　太平御覽水經注曰上虞縣亦名虞賓舜¶
<pb:KR2k0044_WYG_035-24a>¶
　　避丹朱於此故以名縣百官從之故縣有百官橋¶
　　(謹按晉太康地記亦云舜避丹朱於此十道志上/虞縣百官橋一名舜橋太平寰宇記越州餘姚舜)¶
　　(橋避丹朱於此百官候之故名要/之橋雖以舜名諸說皆未可信)¶
　合清橋　萬厯上虞縣志東西兩溪合流處橋屢壊¶
　　里人周衮購石造橋分三洞以泄其流¶
　學堂橋　嘉泰㑹稽志在縣西北四十里俗傳朱買¶
　　臣讀書堂也傍有洗硯池朱侍中廟¶
　梁湖渡　上虞縣志在曹娥廟前(宋岳梁湖渡詩渡/口夕陽斜長逰始)¶
<pb:KR2k0044_WYG_035-24b>¶
　　(問槎天低雲接樹風急浪平沙倦鳥依帆/下征人隔岸譁眼前風景别詩意屬誰家)¶
　百官渡　𢎞治紹興府志在縣西北四十里(李光百/官渡詩)¶
　　(曉雨微茫水接天隔江茅店有炊烟/杖藜獨歩沙頭路猶記當時趁渡船)¶
　　　嵊縣¶
　子猷橋　於越新編在縣東五里晉王徽之返棹處¶
　　(世說新語王子猷居山隂夜大雪忽憶戴安道時/戴在剡即便夜乗小船就之經宿方至造門不前)¶
　　(而返人問其故王曰吾本乗興而行興盡而返何/必見戴曽幾子猷橋詩小艇相從本不期剡中雪)¶
　　(月並明時不因興盡囘船去那得山陰一叚奇張/旌子猷橋詩千山雪霽玉嵳峩百里衝寒特地過)¶
<pb:KR2k0044_WYG_035-25a>¶
　　(縱使興闌囘櫂去/絶勝俗客到門多)¶
　南門橋　嵊縣志在南門外南津渡當南北通津元¶
　　末有浮橋廢明嘉靖二十六年知府沈□檄縣造¶
　　木橋名沈公橋(王畿/為記)尋圯萬厯元年知縣朱一栢¶
　　置渡船二隻渡夫二名每年修理三十六年邑進¶
　　士周汝登請知縣施三㨗建石橋長亘里許廣厚¶
　　通輿焉嗣知縣王知逵縣丞王文運修之天啓間¶
　　推官李應期崇禎間知縣方叔壯相繼増造復為¶
<pb:KR2k0044_WYG_035-25b>¶
　　怒濤衝圯¶
國朝康熙間知縣張逢歡縣丞胡玒典史毛鼎鉉重修¶
　西門橋　於越新編在縣西門外明邑民王漢二捐¶
　　金甃石橋垂成洪水衝壊嘉靖間知縣譚潛因舊¶
　　跡益工以成嵊縣志萬厯二十九年知縣呉濟之¶
　　縣丞邵斗重建¶
國朝康熙七年知縣張逢歡縣丞胡玒典史毛鼎鉉邑¶
　　進士尹巽延僧明道募助修葺¶
<pb:KR2k0044_WYG_035-26a>¶
　謝公橋　嘉靖浙江通志在縣西一里因康樂得名¶
　　(釋紹嵩題謝公橋詩白雲深處小橋横流水涓/涓古意生多少升沉都不見至今留得謝公名)¶
　望仙橋　𢎞治紹興府志在縣北四十里嵊縣志舊¶
　　名嶀浦橋明萬厯元年主簿呉褀重建崇禎五年¶
　　山陰胡氏徙建去舊址十步後為洪水衝斷布以¶
　　竹木屢修屢壊¶
國朝康熙六年知縣張逢歡等延僧自一募助重建(尹/巽)¶
　　(為/記)¶
<pb:KR2k0044_WYG_035-26b>¶
　沐㤙橋　嵊縣志在縣北六十三里舊為木橋明𢎞¶
　　治間邑人鄭岳易以石¶
　孟愛橋　嵊縣志在縣西十五里明正統間知縣孟¶
　　文嘗勸農於此故名橋¶
　　　新昌縣¶
　桂香橋　成化新昌縣志在縣東一里仙桂鄉二十¶
　　都¶
　三溪橋　新昌縣志在縣西十五里邑人呂天章建¶
<pb:KR2k0044_WYG_035-27a>¶
　石橋　名勝志水經注云浦陽江東逕石橋下有石¶
　　井口徑七尺溪之兩旁皆髙山山有石壁二十餘¶
　　丈輿地志云剡東百里有石橋里人傳云舊路自¶
　　石笥入天姥今石笥橋下一大井與水經合疑即¶
　　此也(頂斯寄石橋僧詩逢師入山日道在石橋邊/别後何人見秋來幾處蟬溪中雲隔寺夜半)¶
　　(雪添泉生有天台/約知無却世緣)¶
　古松橋　紹興府志在縣東北二十里當台寧三水¶
　　交衝之地邑人劉炳建¶
<pb:KR2k0044_WYG_035-27b>¶
　司馬悔橋　仙都山志在縣東南四十里舊傳司馬¶
　　承禎隱天台山被召至此而悔因以為名土人重¶
　　建此橋板書其上誤以悔為晦曰司馬晦橋其義¶
　　與字傳之益舛按雲笈七籖載司馬晦山在台州¶
　　天台山北係第十六福地李明仙人所治之處山¶
　　在天台新昌二境間故橋以山得名(周文璞送人/之桐柏詩半)¶
　　(里松黄蘸碧波狂夫於此欲如何洞/天春曉歸不得司馬悔橋芳草多)¶
　濟川橋　新昌縣志在縣北溪邑人潘復寵等建有¶
<pb:KR2k0044_WYG_035-28a>¶
　　濟川庵置田贍僧守之¶
　三溪渡　萬厯紹興府志在縣西二十里舊有石橋¶
　　每春夏水暴漲即壊萬厯中知縣田琯置渡舟以¶
　　濟之¶
　¶
　¶
　¶
　¶
<pb:KR2k0044_WYG_035-28b>¶
　¶
　¶
　¶
　¶
　¶
　¶
　¶
　浙江通志卷三十六¶
