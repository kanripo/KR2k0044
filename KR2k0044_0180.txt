# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.562792
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR2k0044_WYG_177-1a>¶
欽定四庫全書¶
　浙江通志卷一百七十八¶
　人物(六/)¶
　　文苑(一/)¶
　　史稱吳越多秀民山川英淑靈氣代鍾文學固其¶
　　天性而¶
聖朝化成以來沉浸醲郁已及百年其間述作斐然往¶
　　往輝映前古夫載筆之士黼藻羣言所謂以翰墨¶
<pb:KR2k0044_WYG_177-1b>¶
　　為勲績者自范史標目而後未之畧也志文苑¶
　　杭州府¶
　三國吳¶
　孫桓(三國呉志本傳字叔武河之子年二十五拜安/東中郎將以功封丹徒侯注桓儀容端正器懐)¶
　　(聰朗博學強記能論議應/對權嘗稱為宗室顔淵)¶
　孫瑜(三國呉志本傳堅弟静子瑜字仲異以恭義校/尉始領兵衆建安九年領丹陽太守十一年遷)¶
　　(舊威將軍領郡如故自溧陽徙屯牛渚濟隂人馬/普篤學好古瑜厚禮之使將吏子弟數百人就受)¶
　　(業遂立學官臨饗講肄是時諸將以軍務/為事而瑜好樂墳典雖在戎旅誦聲不絶)¶
<pb:KR2k0044_WYG_177-2a>¶
　孫丞(三國志注桓弟俊俊子愼愼子丞字顯世好古/有文章作螢火賦行於世為黄門侍郎與顧榮)¶
　　(俱為侍臣歸命世常使二人記事丞答顧問乃下/詔曰自今以後用侍郎皆當如今宗室丞顧榮儔)¶
　　(也呉平赴洛為范/陽涿令甚有稱績)¶
　晉¶
　孫惠(晉書本傳字德施富陽人口訥好學有才識寓/居蕭沛之間東海王越以為記室叅軍專掌文)¶
　　(疏預叅謀議補司空從事中郎越誅周穆等夜召/叅軍王廙造表壊數紙不成時惠不在越歎曰孫)¶
　　(中郎在表久就矣越遷太傅以惠為軍諮祭酒/毎造書檄或驛馬催之應命立成皆有文采)¶
　褚陶(晉書本傳字季雅錢唐人弱不好弄清淡間黙/以墳典自娯年十二作鷗鳥水磑二賦見者竒)¶
<pb:KR2k0044_WYG_177-2b>¶
　　(之陶嘗謂所親曰聖賢備在黄卷中捨此何求呉/平召補尚書郎張華見之謂陸機曰君兄弟龍躍)¶
　　(雲津顧彦先鳳鳴朝陽謂東南之寳已盡不意復/見褚生故知延門之德不孤川嶽之寳不匱遷九)¶
　　(眞太守/轉中尉)¶
　南北朝¶
　宋廣之(咸淳臨安志字處深錢唐人善清言初顧歡/著三名論以正四本之失尚書劉澄臨川王)¶
　　(常侍宋廣之並立論難與之/徃復而廣之才理尤精詣)¶
　朱异(梁書本傳字彦和錢唐人年七歲外祖顧歡謂/此兒非常器既折節從師遍治五經尤明禮易)¶
　　(渉獵文史兼通雜藝博奕書算皆其所長年二十/詣都尚書令沈約面試之因戲曰年少何乃不亷)¶
<pb:KR2k0044_WYG_177-3a>¶
　　(异未達其㫖約曰天下文義棊書卿一時將去可/謂不亷也尋以明山賓薦髙祖召見使說孝經周)¶
　　(易義甚悅之謂左右曰朱异實異召直西省俄兼/太學博士自周捨卒後代掌機謀朝儀國典詔誥)¶
　　(勅書並兼掌之毎四方表疏當局簿領塡委於前/异屬詞落紙覽事下議縱横敏贍不暫停筆頃刻)¶
　　(之間諸事便了所撰禮易講疏及儀注文集百餘/篇唐𩔖函梁武帝曰朱异泓宇泓深神表峰峻金)¶
　　(山萬丈緣陟難登玉/海千尋窺映莫測)¶
　杜之偉(陳書本傳字子大錢唐人幼精敏有逸才十/五徧觀文史及儀禮故事時輩稱其早成僕)¶
　　(射徐勉見其文重其有筆力乃啓補東宫學士與/劉陟等鈔撰羣書各為題目所撰富敎政道二篇)¶
　　(之偉為序尋除太學博士皇太子釋奠於國學時/樂府無孔子顔子登歌詞令之偉製其文伶人傳)¶
<pb:KR2k0044_WYG_177-3b>¶
　　(習以為故事之偉年位甚卑特以強識俊才頗有/名當世陳高祖受禪除大中大夫仍勅撰梁史永)¶
　　(定三年卒之偉為文不尚浮華而温/雅博贍所製多遺失存者十七卷)¶
　唐¶
　褚亮(唐書本傳字希明錢塘人少警敏一目輒志於/心年十八詣僕射徐陵陵與語異之後主召見)¶
　　(使賦詩江總諸詞人在席咸服其工累遷尚書殿/中侍郎入隋為東宫學士遷太常博士貞觀中累)¶
　　(遷散騎常侍封陽翟縣侯卒年八十八諡曰康初/太宗作文學館以亮與杜如晦等十八人並為學)¶
　　(士命閻立本圖像使亮為之贊題名字爵里號十/八學士當時在選中者天下所嚮慕謂之登瀛洲)¶
　　(子遂/良)¶
<pb:KR2k0044_WYG_177-4a>¶
　凌準(栁宗元凌君權厝志富陽凌君字宗一以孝弟/聞於其鄉讀書為文章著後漢春秋二十餘萬)¶
　　(言又著六經解圍又文集未就有謀畧尚氣節年/二十以書千丞相丞相以聞試其文日萬言擢為)¶
　　(崇文館校書郎遷侍御史浙東亷使判官召為翰/林學士遂為尚書仍以文章侍從以連累出知和)¶
　　(州降連/州以没)¶
　孫彊(萬厯杭州府志富春人因顧野王玉篇增字/三十卷為大廣益會玉篇大概本說文云)¶
　袁不約(成化杭州府志字還朴新城人登長慶三年/進士又試平判入等仕至職方員外郎有集)¶
　　(一卷羅隱撰新城築城記有云天下無事/吾鄉則有凌準吳降袁不約以文學進)¶
　五代¶
<pb:KR2k0044_WYG_177-4b>¶
　羅隱(十國春秋字昭諫新城人本名横貌寢陋凡十/上不中第遂更今名能詩與族人虬鄴齊稱時)¶
　　(人謂之三羅初寓池州梅根浦因自號江東生從/事湖南厯淮潤諸鎮多鉏鋙不合久之歸杭州謁)¶
　　(武肅王以所為夏口詩標卷首王覽大加殊遇王/初授鎮海節度使令沈崧草謝表成以示隐隐為)¶
　　(更其畧朝廷見之曰必羅隱詞也梁旣簒唐進武/肅王吳越兩國且以諫議大夫召隱隱不行而請)¶
　　(舉兵討梁王不能用然心竊義之待隱日隆一日/寢疾王親臨撫問因題詩於壁隱為續末二句幕)¶
　　(紅紗於上以志恩遇焉累官鹽鐵發運使著作佐/郎司勲郎中遷諫議大夫給事中卒年七十七隱)¶
　　(為文章多氣力而性傲睨嘗値韋昭範於舟次隱/直呼舟子曰是何朝官我脚間夾筆可敵得數輩)¶
　　(昭範慚恨卒以此沮之有吳越掌記集三巻江南/甲乙集十卷江東後集三巻湘南應用三巻靈壁)¶
<pb:KR2k0044_WYG_177-5a>¶
　　(子兩同書十篇又有讒書五巻/淮海寓言七卷多散失不傳)¶
　宋¶
　錢惟演(兩浙名賢録字希聖俶之子幼有俊才從俶/歸朝為右屯衛將軍博學能文詞召試學士)¶
　　(院以笏起草立就眞宗稱善改太僕少卿獻咸平/聖政錄命直祕閣預修冊府元龜大中祥符八年)¶
　　(擢知制誥翰林學士累遷兵部樞密使除大名軍/節度使知河南加同平章事判許州改鎮崇信卒)¶
　　(諡文僖惟演出於勲貴文章清麗名與楊億劉筠/相上下於書無不讀嘗曰學士備顧問不可不該)¶
　　(博故其家聚書侔於祕府所著有典懿集樞庭擢/髦前後集金坡遺事録飛白書叙録逢辰錄奉藩)¶
　　(書事諸書/行於世)¶
<pb:KR2k0044_WYG_177-5b>¶
　錢藻(東都事畧字淳老吳越王後順之子也舉說書/進士又舉賢良方正為祕書校理三上書請慈)¶
　　(聖光獻太后歸政天子神宗時累擢知制誥直學/士院除樞密直學士知開封府遷翰林侍讀學士)¶
　　(元豐五年卒藻刻厲為學於書無所不究其見於/文詞閎放雋偉常出衆上名動一時為人清謹寡)¶
　　(過立朝無矯亢亦無/雷同人稱其長者)¶
　盛度(東都事略字公量餘杭人舉進士稍遷至直史/館三司戸部判官奉使陜西參質漢唐故地繪)¶
　　(為西域圖圖漢所置酒泉張掖武威燉煌金城五/郡復究尋五郡之東南自秦築長城西起臨洮東)¶
　　(至遼碣延袤萬里繪其山川道路區聚壁壘為河/西隴右圖以獻擢翰林學士史館修撰嘗請復賢)¶
　　(良方正科又請建四科以取士尋授承㫖兼端明/殿學士翰林侍讀學士景祐二年拜叅知政事尋)¶
<pb:KR2k0044_WYG_177-6a>¶
　　(罷知蔡州應天府以太子少傅致仕卒諡文肅度/好學家居讀書未嘗釋手眞宗嘗命與李宗諤楊)¶
　　(億王曾石中立同編通典文苑英筆所著/有愚谷集中書制集銀臺集翰林制集)¶
　強至(萬厯杭州府志字幾聖杭州吳山里人少有志/節問學至忘寒暑鄉試為舉首賦出四方皆傳)¶
　　(誦之慶厯六年登進士第素受知於韓𤦺𤦺鎮相/魏嘗引至自助琦為詩遍和賓客獨至詩思致逸)¶
　　(發不可追躡𤦺上奏及他書皆至屬稿𤦺乞不散/青苗神宗閱其奏曰此必強至之文也𤦺數薦充)¶
　　(館閣未及用而卒官至祠部員外郎有文集二/十巻曾鞏為之序謂其文簡古不少貶以徇俗)¶
　吳鈗(成化杭州府志餘杭人登進士重定切韻/進於朝後為史館校勘與邱雍校勘玉篇)¶
　元絳(東都事略字厚之錢塘人舉進士擢高等殿試/被黜復舉進士中第為著作佐郎累擢江西轉)¶
<pb:KR2k0044_WYG_177-6b>¶
　　(運使儂智高反嶺南以絳為廣東轉運使建瀕江/水砦數十以待逋寇繕治十五城樓堞器械皆備)¶
　　(軍食有餘以功遷累拜龍圖閣直學士知鄆州召/為翰林學士絳無特操然甚工於文詞名流皆推)¶
　　(許之拜三司尋參知政事坐子耆寧黜/知潁州致仕卒諡章簡有文集四十卷)¶
　謝景溫(成化杭州府志字師直景初弟方總角時錢/惟演見之曰此兒舉措不凡若非龍駒應是)¶
　　(鳳雛後當作黑頭公矣起縣令通判累除刑部尚/書博學洽聞歴事四朝為時吏師與范仲淹歐陽)¶
　　(修王安石/相友善)¶
　吳天秩(成化杭州府志字平甫杭州人勤苦該洽學/者多從之資復恬退不嗜榮利杜門著書粹)¶
　　(茹自適者幾二十年後以郊恩授大庾/尉調浮梁到官逾年殁有文集五十卷)¶
<pb:KR2k0044_WYG_177-7a>¶
　沈遼(宋史本傳字睿達錢塘人幼挺拔不羣長而好/學尚友傲睨一世讀左氏班固書小摹倣之輒)¶
　　(近似乃鋤植種拾自成一家趣操高爽飄飄然有/物外意熙寧初為西院主簿故受知於王安石至)¶
　　(當國更張法令遼與之議論寖咈意日益見疎於/是罷去久之監杭州軍資庫攝華亭縣他使者適)¶
　　(有所憾文致其罪下獄流永州従池州既至池得/九華秋浦玩其林泉喜曰使我自擇不過爾爾即)¶
　　(築室於齊山之上名曰雲巢悉謝棄少習杜門隐/儿間作為文雄竒峭麗尤長於歌詩蘇軾曾鞏黄)¶
　　(庭堅皆與唱酬相/徃來然竟不復起)¶
　孫逢吉(富陽縣志字彦同博學多文習於/典故元祐間撰職官分紀五十卷)¶
　周邦彥(宋史本傳字美成錢塘人疎雋少檢而博渉/百家之書元豐初游京師獻汴都賦餘萬言)¶
<pb:KR2k0044_WYG_177-7b>¶
　　(神宗異之命侍臣讀於邇英閣自太學諸生一命/為正居五歲不遷益盡力於詞章出知涑水還為)¶
　　(國子主簿哲宗召對使誦前賦除祕書省正字歴/知明州順昌府處州卒邦彦好音樂能自度曲製)¶
　　(樂府長短句詞/韻清蔚傳於世)¶
　趙鞏(咸淳臨安志字子固錢塘人乾道八年進士嘗/奉使金金主問皇帝清問下民賦非所作乎歎)¶
　　(服其文學從游者甚衆號西林先生慶元/禁偽學鞏以祕閣修撰知揚州入黨籍云)¶
　趙汝譡(咸淳臨安志字蹈中汝談之弟以祖䕃補承/務郎韓侂胄逐趙汝愚汝譡上書乞留汝愚)¶
　　(斬侂胄坐是廢斥者十年後登嘉定元年進士第/除太社令累遷湖南漕知温州卒於郡汝譡自號)¶
　　(嬾菴英悟穎特與汝談稱二趙葉適謂其韓篇杜/筆髙出於時晚愛韋蘇州詩其在潭以詩寄適說)¶
<pb:KR2k0044_WYG_177-8a>¶
　　(者謂如高漸離/擊筑過市云)¶
　楊均(海寧縣志咸淳間人工文詞邑令吳由修海昌/圖經均實秉筆書成十卷又著先賢録以表邑)¶
　　(先輩之名蹟雙廟侑/祭樂章亦均所作也)¶
　張雯(錢塘縣志字子昭其先浚儀人南渡居錢塘力/學嗜書尤精律吕宋亡故宫老校猶有存者從)¶
　　(之問宋遺事咸得其詳所著書曰繼潛錄書畵補/遺墨記子田亦工文詞田子肯從宋濓學所為詩)¶
　　(文精麗有法尤/長於南詞新聲)¶
　汪元量(錢塘縣志字大有為詩感慨有氣節嘗以善/琴受知紹陵宋亡從三宫北去留燕甚久時)¶
　　(故宫人王清惠張瓊英皆善詩相見輒共涕泣或/至文文山鋃鐺所作拘幽十操文山倚歌和之元)¶
<pb:KR2k0044_WYG_177-8b>¶
　　(祖聞其名召入鼓琴一再行乞為黄冠歸錢塘既/歸往來匡廬彭蠡間莫測其去留之跡自號水雲)¶
　　(子有水雲集自奉使出疆三宫去國所厯故都遺/跡可喜可愕可歌可泣者皆收拾於詩劉辰翁馬)¶
　　(廷鸞目/為詩史)¶
　元¶
　周密(萬厯杭州府志字公謹錢塘人宋寳祐間為義/烏令入元不仕自號泗水潛夫詩極典雅善畵)¶
　　(得意輒自題其上著有武林/舊事齊東野語癸辛雜志)¶
　　(謹按周密本湖州人其稱泗水潛夫者以湖有霅/溪四水交流因以自名也考剡源文鈔云密與杭)¶
　　(州楊大受有連大受和王之諸孫密依之遂/捐其第之西偏以居密故密亦為錢塘人)¶
<pb:KR2k0044_WYG_177-9a>¶
　葉廣居(成化杭州府志字居仲仁和人天資超邁才/力絶人為古文詩詞下筆若有神助仕至浙)¶
　　(江儒學副提舉所/著有自得齋集)¶
　吳復(富陽縣志號雲槎少落拓不羈中年折節讀書/晚游湖海間見聞益博善樂府歌詩受業楊維)¶
　　(楨維楨嘗稱其詩如雲歸沙嶼白日出水/城黄盖盛唐之選也所著有雲槎集十卷)¶
　白珽(宋濓白珽墓誌字廷玉本四明舒少度遺腹子/錢塘白嶸育以為嗣八歲能賦詩十三為科舉)¶
　　(業有聲塲屋間客授蔵書之家晝繙夜誦燈墜花/穴㡌不知也李簡挽起之授太平儒學正轉常州)¶
　　(學敎授陞浙江等處儒學副提舉秩滿署淮東鹽/倉大使遷蘭溪州判官所居西湖有泉自天竺來)¶
　　(榜曰湛淵因以自號卒年八十一珽自幼至老無/一日廢問學長於詩文戴表元謂其注波五經之)¶
<pb:KR2k0044_WYG_177-9b>¶
　　(源披條百氏之畹劉辰翁又言其蒼然者不惟/極塵外之趣兼有雲山韶濩之音皆確論也)¶
　仇遠(兩浙名賢録字仁近自號近村又稱山村西湖/游覽志元初為溧陽州敎授工詩文游其門者)¶
　　(若張雨張翥莫維賢皆有名當時/所著有山村集批注唐百家詩選)¶
　馮士頤(富陽縣志少倜儻博雅能文章/作詩風格清峻與吳復齊名)¶
　凌緯(成化杭州府志字景文昌化人篤學能文大德/中以才薦為雪江書院山長尋棄去著唐山紀)¶
　　(事董子雅言壽者録氷室集事偶韻語等/書年九十三卒邑令表之曰康德先生)¶
　徐夢吉(於潛縣志好學工文早舉茂才授傳貽書院/山長厯常熟儒學敎授詩得家傳有琴餘雜)¶
　　(言行於世晚/號曉山中人)¶
<pb:KR2k0044_WYG_177-10a>¶
　盛明叟(昌化縣志邑南峽川人以文學鳴築䝉齋讀/書因以自號工文詞有凍蠅說雪賦蕨薇子)¶
　　(傳為士大夫所稱/仕終甌寧縣丞)¶
　盧浩(萬厯杭州府志錢塘人好古博學其/為詩如不經心天然超詣流輩罕及)¶
　錢惟善(朱彛尊楊維楨傳錢塘錢惟善字思復至正/元年省試羅刹江賦時鎖院三千人獨惟善)¶
　　(據枚乘七發辨錢塘江為曲江由是得名號/曲江居士官副提舉張士誠據吳遂不仕)¶
　吳福孫(黃溍呉福孫墓誌字子善杭州人強學好修/未冠用察舉補嘉興路學録遷寧國學正名)¶
　　(流雅望若戴帥初仇仁近胡汲仲鄧善之莫不折/行輩與之均禮趙文敏孟頫以善書聞天下福孫)¶
　　(得其楷法兼工篆籀文敏亟稱許之至治二年以/敎官借授潮州青洋山巡檢攝縣事獲盗之逋誅)¶
<pb:KR2k0044_WYG_177-10b>¶
　　(者八人脫平民被誣於盗者若干人而獲其眞盗/至順二年赴選集京師以所作小楷上進因得召)¶
　　(見將用為閣職有沮之者至元元年調常州儒學/敎授改澉浦務稅使陞授上海主簿卒福孫明敏)¶
　　(豪邁自儒釋老氏至岐黃紀勝之書無不讀其書/篆施於金石為尤宜奉贄幣求之者無虚日著有)¶
　　(清容軒手鈔樂善齋集古文/韻選若干卷古印史一卷)¶
　葉森(萬厯杭州府志字景修錢塘人早從吾衍/遊古文歌詩咸有法則所著有瓦釡鳴集)¶
　楊彞(成化杭州府志字彦常錢塘人登進士第官至/翰林學士以古詩文見重於臺閣工篆𨽻眞楷)¶
　　(張伯雨負詞翰名/然自以為不及)¶
　莫維賢(萬厯杭州府志字景行錢塘人好學能詩雅/尚標致築别業於靈隱天竺間遶屋栽杏號)¶
<pb:KR2k0044_WYG_177-11a>¶
　　(曰杏園日與騷人墨客游詠其中列二十/一題時人比之輞川所著有廣莫子稿)¶
　梁建中(萬厯杭州府志錢塘人早嗜伊洛之學復有/志於文詞下筆滔滔數百言皆典雅成一家)¶
　　(言金華宋/濓序其文)¶
　明¶
　凌雲翰(萬厯杭州府志字彥翀仁和人博通經史工/詞章領至正十九年鄉薦除學正不赴作梅)¶
　　(詞霜天曉角一百首桞詞栁梢青一百首號梅栁/爭春韻調俱美洪武初舉杭州府學訓導陞成都)¶
　　(府學敎授所/著有柘軒集)¶
　王洪(朱彞尊王洪傳字希範錢塘人八歲能文洪武/十三年中進士除行人遷吏科給事中改翰林)¶
<pb:KR2k0044_WYG_177-11b>¶
　　(院檢討會修永樂大典充副總裁官歴修撰侍講/尋左遷禮部儀制司主事尚書吕震巡陜西部務)¶
　　(多決於洪帝竒其才詔作佛曲序洪難之為同官/所擠不進用得末疾以卒洪敏於才在翰林時屬)¶
　　(國以方物貢者不絶麒麟白澤騶虞芝草醴泉凡/有歌頌以命洪輒立就與解縉王偁王璡王達號)¶
　　(東南五才子偁最自負/獨推重洪不敢與齒)¶
　瞿佑(萬厯杭州府志字宗吉錢塘人學博才贍年十/四鄉人張彥復命賦雞詩美甚遂有名洪武中)¶
　　(以薦累遷周府右長史永樂間詩禍作編管保安/久之釋歸復原職内閣辦事年八十七卒所著有)¶
　　(春秋貫珠詩經正葩閱史管/見鼓吹續音存齋詩集行世)¶
　平顯(兩浙名賢録字仲微仁和人博學多聞風流醖/藉詩文皆有典則書法深穩可尚黔國沐公辟)¶
<pb:KR2k0044_WYG_177-12a>¶
　　(為敎讀所著/有松雨齋集)¶
　馬洪(列朝詩集傳字浩瀾仁和人善詩咏而詞調尤/工皓首韋布含吐珠玊褎然若貴介王孫也其)¶
　　(詞有花影集自謂四十餘年僅得百篇又/有和曹堯賓游仙詩百首一時盛傳之)¶
　白范(成化杭州府志字以中錢塘人才敏學贍/詩格清竒仕至黄州府同知著有虚室集)¶
　桂衡(萬厯杭州府志字孟平仁和人博學能文詩極/穠麗毎一篇出人競傳錄洪武中為錢塘學訓)¶
　　(導轉谷府奉祀/所著有紫薇稿)¶
　劉儼(明詩綜傳字敬思錢塘人元末隱居西湖明/初徵入修禮樂書授廣東市舶司有樗隱集)¶
　高得暘(錢塘縣志字孟升洪武間以文學薦厯高州/府學敎授永樂初召為宗人府經厯纂修大)¶
<pb:KR2k0044_WYG_177-12b>¶
　　(典為副總裁進講春官博學洽聞詩文純雅名重/一時著茆菴集姚廣孝嘗稱其詩韶濩迭奏綺組)¶
　　(雜陳江漢奔流曲折千里而/不可遏洵一代之竒作云)¶
　胡奎(兩浙名賢録字虚白海寧人博貫經史尤長於/詩以薦為府敎授嘗過望湖亭和東坡詩書於)¶
　　(壁間有老人觀之曰六百年來無此作矣君非/斗南先生耶言訖忽不見故人稱為斗南先生)¶
　朱祚(海寧縣志字永年洪武中有神童之目起家楷/書科試事詹事府歴永樂洪熙宣德三朝皆以)¶
　　(詞賦被賞累官翰林修撰尚/寳少卿有雪崖集行於世)¶
　王榮(錢塘縣志字希仁永樂中以乙榜進士歴淮府/長史至宣德朝官太僕寺卿致仕榮天才敏㨗)¶
　　(為文不屬稿數千言立就有西漢/氣骨立朝五十餘年聲實最著)¶
<pb:KR2k0044_WYG_177-13a>¶
　周昉(萬厯杭州府志字元亮讀書樂道恒以古人自/期詩文典雅作小楷得晉人筆意所述有西崦)¶
　　(稿/)¶
　蘇平　蘇正(兩浙名賢録平字秉衡海昌人性頴悟/意氣疎傲永樂間以賢良方正薦不就)¶
　　(放情山水間著有雪溪詩集弟正字秉直工詩文/與兄遨遊名士間時稱吳下十才子而平正兄弟)¶
　　(與焉張楷寄詩有云浙詩門徑未荒蕪獨賴/芟除有二蘇其推重如此所著有雲壑集)¶
　劉泰(萬厯杭州府志字士亨錢塘人負竒志特立不/羣景泰天順間居武林城中好學篤行肆其餘)¶
　　(力於詩精麗竒偉為一時絶唱毎一篇出則競相/傳誦南北之士來客江左者必得泰一詩以取重)¶
　　(鄉里云所著有菊莊/晚香雪餘倡和諸集)¶
<pb:KR2k0044_WYG_177-13b>¶
　劉英(傳詳/隱逸)¶
　張輿(成化杭州府志字行中弟輅字行索仁和人兄/弟皆明經善詩文行中上書闕下授刑曹主事)¶
　　(行素兩領鄉薦終臨淄/幕官有聨珠集行於世)¶
　董鏞(成化杭州府志字孟聲仁和人永樂初進士入/翰林授文學官久之薦知永豐縣有學行詩文)¶
　　(和平𩔖其為人/文集凡三卷)¶
　徐伯齡(萬厯杭州府志字延之錢塘人博學強記洞/曉音律尤工樂府嘗雜集甆甌數十枚考其)¶
　　(音之中度者奏曲一章茶頃/而協所集有蟬精雋二十卷)¶
　莫璠(萬厯杭州府志字仲璵錢塘人居西湖與劉泰/為詩酒友讀史三篇慨然慕謝安石文文山謝)¶
<pb:KR2k0044_WYG_177-14a>¶
　　(疊山之為人意氣横發音/節悲壯有古烈丈夫之風)¶
　沈宣(兩浙名賢録字明德仁和人由歲貢官安慶府/學訓導銳意攻古文詞尤長於詩下筆立就多)¶
　　(驚人語晚節好畵山水頗自/珍不輕㸃筆世亦以此珍之)¶
　賀榮(成化杭州府志字師桓錢塘人世以醫名至榮/博綜經史百家言喜論當世之務娓娓可聴詩)¶
　　(文古澹而存理趣家蔵古書畵彛器之屬/且善鑒賞經目輒定眞贋所著有存齋稿)¶
　王獻(萬厯杭州府志字維臣仁和人景泰辛未進士/時猶未娶也授編修與修寰宇通志續宋元通)¶
　　(鑑綱目厯陞少詹事兼學士皇太子出閣日侍講/讀與修文華大訓成陞太常卿仍兼學士獻美風)¶
　　(神善詞令天才逸邁文思警穎在翰林垂二/十餘年不得大用而卒人咸惜之謚襄敏)¶
<pb:KR2k0044_WYG_177-14b>¶
　張寧(傳詳/名臣)¶
　吳瓚(萬厯杭州府志字器之仁和人𢎞治庚戌進士/授弋陽令調永新知南通州兩月乞休性好吟)¶
　　(咏多撰述考求遺聞作武/林紀事八卷卒年九十餘)¶
　張文宿(分省人物考字拱辰仁和人賦性竒偉風儀/玉立毎攻時藝輒歎曰今何不古哉遂獵泰)¶
　　(漢盛唐諸名家書攻古文詞詩賦由是籠罩靡前/正徳癸酉薦於鄉屢試南宫不第釋褐晉江令遭)¶
　　(讒落職就西湖傍築一小樓湖中置一舫與郡中/沈青門方十洲輩結為詩社遇良辰輒登樓放舟)¶
　　(賦詩作會其詞華沉著/不為浮綺為一時取宗)¶
　郎瑛(仁和縣志字仁寳生有異質淡於進取督學惜/其才欲推輓之卒謝不出家蔵書史雜家言甚)¶
<pb:KR2k0044_WYG_177-15a>¶
　　(盛日危坐諷讀其中攬要咀華刺瑕指纇辨同異/得失著書凡數種寧藩逆志始萌瑛先以為憂及)¶
　　(聞陽明在贛喜曰豎子不足平矣事母孝有疾再/刲股再愈所著有萃忠録二卷青史衮鉞六十卷)¶
　　(七修𩔖藁/五十五卷)¶
　吳鼎(萬厯杭州府志字維新錢塘人正德丁丑進士/授臨淮令以辦治稱屬武宗南巡有權貴人先)¶
　　(驅横索鼎不饜權貴人意遂見憤詬因呼梃梃呉/令鼎銳身先吏民當之吏民争前衞鼎反擊傷權)¶
　　(貴人事聞逮繫詔獄嘉靖初得釋復原治所徵為/南刑部主事轉兵部以艱歸遂不出鼎伉厲守高)¶
　　(魁然負氣既令臨淮以直節顯益務為危言侃侃/無媕阿態沉涵六籍旁覽百氏為文宗法西京出)¶
　　(入遷固大家自劉向揚雄而下意謂弗屑也與海/昌許相卿友善文亦相伯仲所著有泉亭文集若)¶
<pb:KR2k0044_WYG_177-15b>¶
　　(干/卷)¶
　董淞(兩浙名賢録字子壬海寧人故饒於貲而猥視/家産喜賑施慕賢達於書無所不窺尤好先秦)¶
　　(西京卑魏晉以下不足學時經藝程文行天下淞/居校中一簡不畜也用是試輒絀𢎞治中以薦應)¶
　　(敷陳王道獻十萬言闕下下禮部試罷歸既歸益/放誕為詩大篇短章多奥雅可誦然家日落好施)¶
　　(日益甚室人交謫淞終自若至喪明乃已所著有/聖學全書真儒藎語紫陽正脉并詩文雜稿若干)¶
　　(卷/)¶
　沈仕(列朝詩集傳字子登自號青門山人杭州人身/本貴介而野服浪游詩篇雅調逺近齊稱兼能)¶
　　(游藝王道思序其詩云觀其樂府古詞雜咏游適/之作至於觀覽京都覩制度禮樂之鉅盛擬議應)¶
<pb:KR2k0044_WYG_177-16a>¶
　　(制形容功德頌美摭華麗而有則葢仕故少司寇/省菴之子習其家學窺國家之光而講中外政俗)¶
　　(之變非生於窘/窶崛側者比也)¶
　楊祐(錢塘縣志字汝承少英敏年十八領鄉薦八年/始成進士改庶吉士明年出知興國屢遭讒忌)¶
　　(時起時蹶厯官湖廣按察司僉事卒於官當是時/北地信陽以古文雄視西土而大江以南則故翰)¶
　　(林江瀾叅議呉鼎共祐後先倔起祐為文奔放陵/轢若飇起泉涌其才氣岸偉旁不見曹伍然亦以)¶
　　(此見忌所著有端居興國西曹鄄城濟南西江湖/上荆南諸集兩浙名賢録祐典州佐郡皆以平賦)¶
　　(役興學校訊決無枉既去民歌思之/調湖廣擒劇盜廣招攜善政種種)¶
　沈朝宣(仁和縣志字三吾以貢入京師故事貢生不/與直隸秋比朝宣詣登聞院上書乞就京兆)¶
<pb:KR2k0044_WYG_177-16b>¶
　　(試得報可遂㨗京闈貢生得附試自朝宣始是年/嘉靖辛卯也數上春官不第謁選敎諭涿州遷江)¶
　　(陵令告歸闢荒圃築精舍數楹蒔花藥觴咏流連/客至談邑事間及先賢多湮没者朝宣慨然網羅)¶
　　(舊典採葺新聞成私志若干卷板/燬今世所傳抄殘缺非其舊矣)¶
　田汝成(列朝詩集傳字叔禾錢塘人嘉靖丙戍進士/授南刑部主事歴禮部祠祭郎中出為廣東)¶
　　(僉事遷貴州僉事轉廣西右叅議罷歸汝成在儀/制肇舉南郊耤田親蠶西苑省耕課桑諸大典各)¶
　　(有頌述歸里盤桓湖山窮探浙西諸名勝所著書/凡一百六十餘卷而西湖遊覽志炎徼紀聞尤為)¶
　　(時所/稱)¶
　茅瓚(杭州府志字邦獻錢塘人少時夢神人授二巨/字文曰見滄因以為號後讀書寶奎寺山巔夜)¶
<pb:KR2k0044_WYG_177-17a>¶
　　(雷雨大作崖坼數十丈獨所居無恙質明露見滄/二大字適與夢符葢故鑱宋理宗御書也嘉靖戊)¶
　　(戍一甲第一厯官戸部/左侍郎引歸有見滄集)¶
　邵琇(富陽縣志字佩之博綜載籍嘗與錢塘田汝成/輩為文社有聲入南監師事湛甘泉嘉靖辛丑)¶
　　(授四川崇慶州判官謫歸琇在蜀多託唫咏為諸/公所稱至以佳句相呼如張三影云年九十四卒)¶
　　(有曉/峯集)¶
　徐桂(兩浙名賢録字茂呉餘杭人目偏盲而性警敏/讀書一過目輒上口登隆慶辛未進士授袁州)¶
　　(推官堅正不阿失上官指遂投劾歸居杭城東隅/有亭池竹木之勝亭中列圖史金石遺文與彛鼎)¶
　　(諸法書名畵日婆娑其中興至發為詩歌競響漢/魏六朝間尤長咏物鍜錬句字無不工著詩文雜)¶
<pb:KR2k0044_WYG_177-17b>¶
　　(稿數/十卷)¶
　田藝蘅(列朝詩集傳字子藝汝成子年十歲從其父/過采石賦詩云白玉樓成招太白青山相對)¶
　　(憶青蓮寥寥采石江頭月曾照仙人宫錦船性不/羈任俠多聞好竒世以比之成都楊愼晚嵗以貢)¶
　　(為新安博士罷歸所著有前後/正續集數十卷雜著數十種)¶
　朱履(杭州府志字與白仁和人善屬文有聲黌序陳/善纂修郡志履與焉數竒不遇所交皆當世賢)¶
　　(豪著周易正訛名劍記方輿覽勝統宗世/譜博雅堂稿又工書丹青篆隸皆可觀)¶
　虞淳熙(列朝詩集傳字長孺錢塘人萬厯癸未進士/授兵部職方主事時方用兵所條上皆有理)¶
　　(實遷主客員外補稽勲郎黨人力攻之削籍歸凡/三十載卒淳熙家貧無書與其弟淳貞字僧孺搜)¶
<pb:KR2k0044_WYG_177-18a>¶
　　(竒獵祕閉門鈔寫方術隂符靡不通曉已而偕隱/南山回峰下採蓴行藥以終老焉少見知於李攀)¶
　　(龍王世貞賦才竒譎搜抉竒字僻句務不經人弋/獲以為絶出於時賢頗心折湯顯祖屠隆自詭以)¶
　　(奡兀勝之黄汝亨評其詩文曰宏深微眇應念而/作風生雨集排古蕩今斯善譽者矣子宗瑶宗玖)¶
　　(皆有文刻德/園集六十卷)¶
　錢士鰲(仁和縣志字季梁弱冠舉於鄉萬厯丙戍成/進士授六安州知州徙刑部員外郎調知福)¶
　　(寧州卒於官性孝友少受易於仲兄夢鰲禀約束/惟謹不命之坐不敢坐至成立猶然屢空晏如不)¶
　　(問家人生産山水之間得趣輒徃發為詩文自抒/胸臆生平最嗜太史公老蘇之文所著述甚富有)¶
　　(槍榆集薄游藁董子/問釋擔志等書行世)¶
<pb:KR2k0044_WYG_177-18b>¶
　黃汝亨(仁和縣志字貞父腦後稜稜有竒骨目如曙/星萬厯戊戍進士授進賢知縣邑多浮賦汝)¶
　　(亨上書臺司立爭之寛其征催又為建倉水次民/不病輸輓暇則與諸生論文搜剔名勝復竹林舊)¶
　　(址尋戴叔倫栖隱處築栖賢院為壇自署壇石山/長奏最以忌者左遷久之起南工部主事陞禮部)¶
　　(郎中視學江西力持風格竿郵屏絶嘗以片言定/諸王孫之變無敢譁者進叅議備兵湖西踰年謝)¶
　　(病歸結廬南屏題曰寓林以著作自娯持縑素碑/版請者望於道毎避客六橋之隂輕舟軟輿踪跡)¶
　　(繼至則啓牕一笑酒茗交行揮翰如/飛人有得其片札者時以為榮焉)¶
　聞啓祥(錢塘縣志字子將博綜羣書武林東南都會/江廣閩越之士登賢書者公車到武林必質)¶
　　(義於啓祥品題甲乙命棃棗曰行卷制義之有行/卷自啓祥始萬厯壬子舉於南雍嘗與吳郡李流)¶
<pb:KR2k0044_WYG_177-19a>¶
　　(芳偕計吏入京師已至國門忽意不自得徑趨車/返後屢以薦被徵悉辭不赴性好延納毎庀舟車)¶
　　(飭厨傳宴㑹客若置驛/然所著有自娯齋稿)¶
　卓明卿(兩浙名賢録字徴甫仁和人眉目如畵始薄/章句竊與豪子弟學騎射劍術巳乃折節閉)¶
　　(門博綜百氏所交傾海内豪傑茍失一名下士即/恥之士或不為明卿知亦轉相輕誚好稱詩初為)¶
　　(國子生賦桃溪書屋詩詩聲滿留都謁選銓光禄/稱詩長安正中父艱服闋補珍饈署正著有卓氏)¶
　　(藻林唐詩𩔖闕文集/續集北游稿行於世)¶
　何春畿(富陽縣志字汝萃年十四為巡按王本固所/知取冠浙士後屢舉不第萬厯中以選貢授)¶
　　(江西臨江府通判陞雲南新化知府詩文清綺婉/麗所著四寄編草弁集壯遊集鴻鳴集各若干卷)¶
<pb:KR2k0044_WYG_177-19b>¶
　吳之鯨(錢塘縣志字伯裔文才俊奭髙自標置與呉/大山稱江臯二俊詩文甚富萬厯中舉於鄉)¶
　　(數上春官不第謁選得浮梁令甫六/月辛有武林梵志十卷閬閣詩一卷)¶
　卓爾康(静志居詩話字去病仁和人萬厯壬子舉人/有修静堂集爾康匡濟之才著書等身詩特)¶
　　(其一/斑爾)¶
　吳梯(富陽縣志字仲升讀書為文章務自立堂奥恥/為駢偶靡麗之習詩亦贍雅多丰骨不作近體)¶
　　(自號狂生獨與仁和胡廷試一見如舊廷試氣豪/邁見梯不覺自折仁和令劉洪謨聞而延致之會)¶
　　(同遊湖山言及田汝成志西湖獨不及作賦梯請/授楮筆據案疾書立成三賦一坐傾倒所著東南)¶
　　(生四部/稿八卷)¶
<pb:KR2k0044_WYG_177-20a>¶
　周羔(富陽縣志字南甫學務博贍熟於經傳左國鎔/鑄成文萬厯癸夘舉人連上春官不第益肆力)¶
　　(於古文詞授天長知縣遷延慶州知州告歸所著/幸笑館文集石梁草一集二集𩔖篇各若干卷)¶
　胡允嘉(仁和縣志字休復沉邃讀書務探其奥每作/文鏤心鉥腎如穿髙雲下蒼鶻挽勁弩射怒)¶
　　(潮萬厯丙午舉於鄉癸丑成進士選入史館未及/期而卒吉陽李邦華曰休復詩似陶韋序逼漢魏)¶
　　(間雜桞蘇其切中事理經濟/劃然又似晁賈頗得其實云)¶
　嚴調御(餘杭縣志字印持太常卿大紀之子生九歲/而孤事嫡母髙惟謹撫異母弟武順敕薰然)¶
　　(以和視弟母李如己母長身疎髯風神肅穆好讀/書博綜今古交游徧天下而最所矜契者則聞子)¶
　　(將楊肇開二人肇開死子人騏幼調御以其子妻/之子將疾革時値調御六十初度輟賀者而往哭)¶
<pb:KR2k0044_WYG_177-20b>¶
　　(為經紀其喪生平多技能凡絲竹管弦以及岐黄/計算之學靡不通曉晚悉屏絶惟醫與書法不廢)¶
　　(曰藥可以利人書吾藉以攝心也自弱冠補弟子/餼廪三十年名聞海内而困於塲屋其事業不克)¶
　　(顯人多/惜之)¶
　嚴敕(餘杭縣志字無敕武順同母弟幼失怙恃師事/兩兄調御武順隨仲兄遊太學一時有三嚴之)¶
　　(目是時文尚雕琢敕獨為淳古澹泊之音性孝友/伯兄之亡也敕效仲作百憶吟而哀思過之年七)¶
　　(十憶兩兄先逝合繪三逸圖以志思慕盖一飲食/不忘也晚歲才力愈健詩卷盈篋易簀時猶著枕)¶
　　(上詩傳/誦於世)¶
　卓人月(静志居詩話字珂月仁和貢生有蕊淵集人/月才情横溢所撰續千文穩帖而竒肆詩亦)¶
<pb:KR2k0044_WYG_177-21a>¶
　　(不為格/律所拘)¶
　何萃(錢塘縣志字輈亦少孤力學崇禎己邜以貢入/南雍吳太沖時為少司成移書吏部曰萃武庫)¶
　　(甲兵今朝廷急士當及鋒用之會為忌者所沮免/歸設館鳳山之麓武林從游者曰何氏學所著有)¶
　　(古今治平畧補廿一/史彚纂𩔖法篇諸書)¶
　吳本泰(海寧縣志字梅里崇禎甲戍進士時年六十/一矣深於經術凡官方兵制國計邊防屯田)¶
　　(河渠一切利弊無不畢究平臺召見條對稱㫖超/擢吏部郎中累遷尚寳司丞詩文詞賦時人目為)¶
　　(淵海有論語頌使星堂/纂西溪梵隱志行世)¶
　王之獻(富陽縣志字伯珍家蔵書卷甚富喜讀古史/好詩賦頗厭舉子業入南雍見以太學仕郡)¶
<pb:KR2k0044_WYG_177-21b>¶
　　(縣倅者𩔖掣肘遂不就選退而益著書有吸月軒/詩草花木韻譜雜著重修富陽志唐詩合錦古今)¶
　　(女音詩餘樂/府鵑啼録)¶
　徐之瑞(静志居詩話字蘭生臨安人崇禎丙子舉人/有横秋堂稿之瑞熟精文選其五言古致紛)¶
　　(披近體效韓冬/郎尤極綺麗)¶
　張次仲(舊浙江通志字元岵海寧人舉天啓辛酉鄉/試窮經好道自表其讀書之廬曰待軒性至)¶
　　(孝童時母病刲股以進及長父為鹽賈所訟幾䧟/大罪百計脫之族指數千籍竈時以逋課坐繋為)¶
　　(設法更置公田百七十畝歲輸族課銀百兩公私春/賴之晚而喜易著困學記三十餘萬言兼述詩記)¶
　　(秋分紀及史傳六/十餘萬言傳於世)¶
<pb:KR2k0044_WYG_177-22a>¶
　嚴渡(舊浙江通志字子岸餘杭人調御子方就外傅/有督以記誦者曰書所已言大似吾所欲言者)¶
　　(師其意何為師其詞聞者異之弱冠餼於庠未幾/選入南雍名譽籍甚海内俊彥悉歸之年四十以)¶
　　(明經/終)¶
　沈瑞徵(静志居詩話字靈繹海寜學生有慧居遺集/其詩髙者近大厯十子下亦不失為四皇甫)¶
　　(也年未四/十而殁)¶
　朱一是(舊浙江通志字近修海寧人崇禎壬午舉人/天才清拔敏悟過人無常師然亦不肯竟學)¶
　　(嘗自言曰他人之學多得於書余獨得於友以述/作自娯年六十二卒有史論十卷為可堂集續集)¶
　　(百卷/行世)¶
<pb:KR2k0044_WYG_177-22b>¶
　朱朝瑛(黃宗羲朱朝瑛墓志字美之海寧人崇禎庚/辰進士知旌德縣以外艱歸遂不復仕博稽)¶
　　(六藝各有論著以為諸儒言易詳於所變而不詳/於所未變變者象也未嘗變者太極也其言小序)¶
　　(觀亡詩六篇僅存首句則首句作於未亡之前其/下作於既亡之後明矣子由獨取初詞頗為得之)¶
　　(辨古文尚書之非偽謂伏生之書如堯典臯陶洪/範無逸何嘗不文從字順也謂春秋闕文錯簡不)¶
　　(特郭公夏五觀於日食之先時後時可知矣其折/衷諸家知此所著罍菴雜述金陵遊草行世五經)¶
　　(畧記文集/蔵於家)¶
　顧懋樊(舊浙江通志字霖調仁和人淹通書史以副/車充貢舉賢良方正著五經積明年八十卒)¶
國朝¶
<pb:KR2k0044_WYG_177-23a>¶
　胡文蔚(舊浙江通志字豹生仁和人性嗜學雖嚴寒/溽暑不輟明崇禎九年舉於鄉善詩古文詞)¶
　　(足跡遍天下遇山川名勝輒為題咏順治間授髙/州府推官尋去職歸至南雄卒所著有浮漚集十)¶
　　(三卷約菴詩選/十卷文集十卷)¶
　談遷(静志居詩話字仲木一字觀若海寧人畱心史/學考証累朝典籍博稽諸家撰述中年燬於火)¶
　　(乃復沈思強記覆閱羣書訊/故老墨枯筆禿晚歲成編云)¶
　陳祚明(舊浙江通志字引倩錢塘人潛夫弟博學善/屬文以貧遊京師有乞文者口占授之語率)¶
　　(竒麗塡門迫促至廢寢食祚明長髯如㦸雙眉如/巖下電所著稽畱山人詩二十卷詞一卷古文尤)¶
　　(富/)¶
<pb:KR2k0044_WYG_177-23b>¶
　陳之問(黄宗羲陳之問傳字令升號簡齋海寧人陳/氏科名冠兩浙而之問獨不以華膴為念好)¶
　　(讀書自六經三史以下八家之集唐宋之詩丹鉛/殆徧髙會廣坐有所徵引長篇累牘應口吟誦以)¶
　　(架上書覆之不錯一字於書畵古竒器賞鑒精絶/而青烏素問龜卜雜述皆能言其理嘗從學於蕺)¶
　　(山漳海兩先生顧未嘗講學與人言者不出詩書/於詩文亦不多作當霜天寒夜漏已半往往於卧)¶
　　(榻中聞其鏗然放筆以為/常力學寒士中所未見也)¶
　嚴津(舊浙江通志字子問餘杭人敕之子嚴氏為文/章淵藪海内翕然稱之津又繼起領䄂時賢應)¶
　　(拔貢中丞霍達表為督漕推官不就事親至孝家/中落而甘㫖不缺顔所居曰陶菴日哦詩數十章)¶
　　(以明/意)¶
<pb:KR2k0044_WYG_177-24a>¶
　陸圻(静志居詩話字麗京又字景宣錢塘貢生明崇/禎間文章宗匠咸尊婁江張溥溥卒圻束芻絮)¶
　　(酒徃會葬賦五言長律一時傳鈔以為傑作後賣/藥長安市其詩文采組六朝醫方酒令觸口悉成)¶
　　(儷語晚訪澹公於丹霞精舍轉入武當不知所/終杭西泠十子詩圻居首有從同集旃鳳堂集)¶
　范驤(舊浙江通志字文白海寧人性孝友才敏絶倫/為文尚經術放黜百家人方之廣川董子書法)¶
　　(鍾王同鄉先正吳本泰一見稱異悉以書籍與之/環堵蕭然日以經籍自娛所著有十三經評註百)¶
　　(卷古韻通補十卷愛/日堂文集二十卷)¶
　徐元倬(舊浙江通志字為章海寧人童時負雋才詣/舅氏張青來所時髙會大幔亭上張指亭為)¶
　　(題曰汝方業文選能對客賦之否倬援筆數千言/舉座嗟賞張摘其中賓餞日月吐納烟霞二語榜)¶
<pb:KR2k0044_WYG_177-24b>¶
　　(其楹十六餼郡庠為人嚴氣正性不妄與時流接/鍵户讀書以尊遺經砭俗學為己任著有壑存集)¶
　　(三十卷湛華樓詩集三/十卷山圖别集四十卷)¶
　吳名溢(錢塘縣志字我匏錢塘諸生明季文體詭變/尚諸子百家仙釋語録聱牙詰屈之文名溢)¶
　　(乃沈酣六經蔚以實義作麟經詮解考三傳互異/折衷諸家為春秋詳註兩喪皆廬墓著喪禮注晚)¶
　　(年構藥園於城東與嚴沆查繼佐柴紹炳祁豸佳/吳山濤輩觴咏其中有藥園盍簪集沆嘗語人云)¶
　　(林巒標置當推是/公非晚近人物也)¶
　毛先舒(錢塘縣志字稚黄錢塘人既而更名騤字馳/黄六歲能辨四聲八歲能詩著白榆堂詩與)¶
　　(陸圻張綱孫諸人倡和稱西泠十子山隂劉宗周/講學蕺山遂往執贄問性命之學事父母色養遇)¶
<pb:KR2k0044_WYG_177-25a>¶
　　(有疾告廟請代於從父昆弟及族里皆厚遇之作/詩一以大雅為主文不一格至辨析往復必本經)¶
　　(術嘗輯宋儒語有禆實行者題曰鍼心愼鈔用以/自砭生平好談韻學著韻學指歸又撰唐韻四聲)¶
　　(表及詞韻南曲韻諸書他所著有思古堂集毛馳/黄集小匡文鈔東苑文鈔詩鈔蕊雲集晚唱詩辨)¶
　　(坻皆/行世)¶
　吳山濤(錢塘縣志字岱觀領崇禎己邜鄉薦授陜西/成縣令三年致仕終老吳山嘯歌自得書法)¶
　　(飄逸能自成家畵不入蹊徑揮毫自如當出闗/日賦西塞詩三十篇因自號塞翁年八十七卒)¶
　沈謙(仁和縣志字去矜少穎慧能辨四聲長益篤學/好為詩古文弱不勝衣與人語氣才屬及發辨)¶
　　(議則電閃霆擊摧屈一坐為文雅淡秀欎錯以綺/麗所著有東江集鈔詞韻詞譜古今詞選臨平記)¶
<pb:KR2k0044_WYG_177-25b>¶
　　(凡若/干卷)¶
　陸嘉淑(静志居詩話字氷修海寧人有辛齋遺稿/崇情逺跡髙酣長謡文采風流溢於賓座)¶
　章士斐(舊浙江通志字淇上錢塘人九歲而孤繼母/髙撫之感奮自勵遂為諸生祭酒文法昌黎)¶
　　(晚乃學史遷詩兼昌谷東野之長歲擁臯比得脩/脯盡以奉母巡按王元曦察舉孝行貢京師病没)¶
　　(没之日口不能言以手指母奄然而逝所著/冇花隱亭文集五十卷詩集三十卷蔵於家)¶
　陸堦(錢塘縣志字梯霞父運昌與叔鳴時鳴煃有名/當世號龍門三陸而瑎兄圻及培並以文章領)¶
　　(袖一時復號三陸奉母隱於河渚之駱家莊以佃/以漁間受雞林估人請選制舉文行世取所酬金)¶
　　(為菽水資晚居里閈授生徒四方從遊者如歸市/兩浙開府張鵬翮葺書院於萬松嶺集通省士子)¶
<pb:KR2k0044_WYG_177-26a>¶
　　(讀書其中奉堦為十一郡師所著有白鳳樓集十/卷子三人豐兆爵正夫皆能世其學而豐尤著)¶
　李式玉(舊浙江通志字東淇錢塘人孤雋落拓不以/世務經意家近清波門往往禿巾野服入深)¶
　　(山髙歌聲振林木為人篤孝義急友難至性所激/沛然莫遏平生著書數十種今傳者魚川集二集)¶
　　(巴餘集南肅堂詩稿/武林雜事春城樂府)¶
　張右民(錢塘縣志字用霖為葛寅亮髙弟明季與龍/門諸子創為登樓文選風行海内講學授徒)¶
　　(負笈無逺近毛先舒以古文名家亦出其門康熙/癸亥聘修浙江通志及郡邑志年八十三卒有東)¶
　　(臯集史論史畧竹/牕語録凡若干卷)¶
　徐汾(舊浙江通志字武令仁和人少善屬文作娯賓/寶刀賦驚其座人著有京山文苑經史徵萬卷)¶
<pb:KR2k0044_WYG_177-26b>¶
　　(樓集/行世)¶
　張芬(錢塘縣志字子漸博綜典故有質疑者應之如/數家珍與江浩虞宗瑶鄭鉉輩剏為讀書社其)¶
　　(法約數人共讀一書數日務了一義盈科後進最/有條貫晚愛西溪衡山之勝時握一卷吟哦其中)¶
　　(立石拒門編荆為户危冠大帶不入城市兵後盡/亡其書老年黙記從空指㸃甲乙雖貧且病亦不)¶
　　(廢/也)¶
　陳廷會　孫治(杭州府志陳字際叔孫字宇台俱錢/塘人廷會敎授里中治時時出遊四)¶
　　(方采所聞見為詩賦兩人所著書俱髙華有典則/陸行人培殉難以妻子屬廷㑹廷㑹遂敎其子繁)¶
　　(弨於河渚陸茂才彥龍死有一女治為擇吳檢討/任臣壻之兩人篤朋友急患難稱遺民髙士者咸)¶
<pb:KR2k0044_WYG_177-27a>¶
　　　(以為/首)¶
　　朱里(杭州府志字商甪號青萊錢塘人邃於史學自/西漢太初元年迄南宋祥興二年計一千三百)¶
　　　(八十三年凡一千五百九十九人各為論㫁名青/萊續史一十八卷書成而盲人以為符左氏云)¶
　　丁澎(呉農祥丁飛濤傳字飛濤號葯園仁和人順治/乙未進士累官禮部祠祭司郎中典河南鄉試)¶
　　　(罷歸不問户外事而自娯於文工為詩頓挫清壯/有沈欎之思康熙癸亥葺浙江通志實董其事云)¶
　　　(行世有/葯園集)¶
　　顧豹文(錢塘縣志字季蔚號且菴少以才稱讀書纘/言能記他生之所習中順治乙未進士除眞)¶
　　　(陽知縣招流亡立鹽肆建學宫為黄叔度祠設文/會以殿最諸生行取擢臺班巡視東城尋出按湖)¶
<pb:KR2k0044_WYG_177-27b>¶
　　　(北察川蜀諸賊竄伏要領所在嚴營堡偪其巢并/疏捐漢安荆襄等州縣逋糧以及無征額課安陸)¶
　　　(有蘆洑口隄塍久圮潛沔被其災督所屬刻期竣/役湖堤屹然建義倉一百四十餘所遭内外艱歸)¶
　　　(里時年四十九引病不出得城北葛氏廢園乃芟/薙荒穢建小樓與二三老友商畧經史名曰願圃)¶
　　　(追白蘇之遺風舉洛社/之故事卒年七十有五)¶
　　楊鼐(錢塘縣志字靖調順治乙未進士授大名府推/官甫期月擢户科給事中)¶
(聖祖登極以鼐充頒詔官時西川初闢撥秦兵鎭守并徙/      家屬實其地秦兵甚難之鼐至寧夏上言古有踐)¶
　(詔從更番休之制迭相轉調於法為便母老以終養請/    之改吏科内陞鴻臚卿轉通政使)¶
　　　(旋疏陳衰老自是杜門却掃以著述自娯巡撫張/鵬翮嘗詣其居見門巷蕭然僅一小童支户雖致)¶
<pb:KR2k0044_WYG_177-28a>¶
　　(身通顯猶不改儒生之素康熙/癸亥董葺浙江通志卒年八十)¶
　沈珩(許汝霖沈珩傳字昭子海寧人康熙甲辰會試/第一未釋褐而歸凡十五年不仕至戊午以博)¶
　　(學宏詞薦試入格授翰林院編修充纂修明史官/辛酉副順天主考亡何乞假歸珩淡於榮利愛素)¶
　　(好古手不停披嘗輯一書曰十三經名文鈔凡所/屬綴菑畬經訓無一切游談不根語有耿巖集若)¶
　　(干卷/行世)¶
　邵逺平(公舉事實字戒山仁和人康熙甲辰進士選/庻吉士改戸部主事壬子順天同考官除江)¶
　　(西提學葺白鹿書院大興文敎擢光禄寺少卿會/舉博學宏詞逺平試入等仍授翰林侍讀與修明)¶
　　(史辛酉典試廣東轉庻子充日講官歴遷詹事府/少詹事兼侍講學士與修一統志致仕歸初逺平)¶
<pb:KR2k0044_WYG_177-28b>¶
　　(髙祖經邦當明世宗朝以議禮廷杖謫戍於戍所/著𢎞道𢎞簡𢎞藝三録逺平歸田後息影湖莊杜)¶
　　(門謝客著續𢎞簡録四十三卷/子錫章錫光同中丙戍進士)¶
　吳任臣(袁佑吳志伊傳字志伊仁和人為諸生試輒/冠其曹其文流傳人口然非其好也躭書玩)¶
　　(古多所論著嘗撰一書補梅氏字彚之缺廣郭景/純山海經注又刺取唐季諸霸國事為十國春秋)¶
　　(凡若干卷康熙戊午舉博學宏詞授/翰林院檢討充纂修明史官未幾卒)¶
　沈筠(公舉事實字開平仁和人有雋才嗜學敦内行/嘗刲股肉和藥以療父父病須瘳既而母病亦)¶
　　(如之有女弟適周早寡歲時存恤數十年無倦容/為文唾地立成而選簡清綺諸子百家咸集腕下)¶
　　(其詩容與閒易以陶徵士為宗然未嘗以摹仿傷/格也康熙己未成進士改庻常㑹有以博學宏詞)¶
<pb:KR2k0044_WYG_177-29a>¶
　　(薦者試入髙等授翰林院編修/未久卒所著有斗虹集八卷)¶
　吳農祥(錢塘縣志字慶伯宫允太沖長子少異敏一/覽成誦家有賜書鍵户伏讀茹經涵史馳騁)¶
　　(百家康熙戊午以博學宏詞薦歸而著書自娯詩/不下萬餘首為文條貫五經尤精於易與蕭山毛)¶
　　(竒齡友善然質疑送難不肯茍同所著有蕭臺集/二百四十卷梧園雜志二十卷流鈆集四十卷詩)¶
　　(餘二十/四卷)¶
　許汝霖(公舉事實號時庵海寧人天性孝友中康熙/壬戍進士選庻常厯贊善督江南學政釐正)¶
　　(文體整飭士風所取試卷膾炙人口公明之聲徹/於逺近陞工部侍郎厯户禮兩部侍郎晉禮部尚)¶
(予告書汝霖讀書根柢六經旁及子史故發為文章詞/    歸)¶
<pb:KR2k0044_WYG_177-29b>¶
　　(醇理正未第時四方生徒負笈從遊及典試四川/督學江左癸未科為會試總裁衡鑑不爽銖黍在)¶
　　(江南考試事竣輒置酒金山大會諸生布席分題/或詩或賦各展所長至今傳為盛事所著有德星)¶
　　(堂文集十二卷/詩集五卷行世)¶
　陳論(鄉賢留祀冊字謝浮海寧人順治辛丑進士甲/辰選翰林歴講讀學士副都御史晉刑部侍郎)¶
　　(文學侍從三十餘年遷風紀之任風度端凝主試/中州所拔皆寒畯掲曉日雖下第者無不心折子)¶
　　(世儀令海澄築海塘修輿梁置文廟祭器建髙/樓以鎭水口皆捐俸為之為令十年著有聲譽)¶
　陸㙄(應撝謙陸㙄傳字左墄錢塘人運昌子為文沉/博絶麗𩔖諸兄餼於庠是時文社飇舉㙄繼起)¶
　　(為諸生祭酒所至傾座人賣文為活積歲時所得/束脩手構一椽以庇燥濕以兄紫躔之散徙也復)¶
<pb:KR2k0044_WYG_177-30a>¶
　　(推與共之友張歩青死遺孤無所倚為飲食之敎/之成立所梓丹鳳堂集漢魏齊梁如金在冶别有)¶
　　(稿數十卷名經世驪珠葢三通之支與流裔也年/甫四十四而卒人惜之子冠以拔貢舉庚午京兆)¶
　　(試/)¶
　汪煜(公舉事實字寓昭父賡順治辛丑進士煜少好/武挽強控馬膽力過人後折節讀書披擿無虚)¶
　　(日行文兀傲自成一家言尤工詩閒淡古雅康熙/乙丑成進士授貴州鎭逺縣縣故古大田溪峒多)¶
　　(苖民難治煜馭之有方戊寅擢吏科給事中掌登/聞鼓院在職未久前後疏凡六上號稱敢言煜初)¶
　　(席豐饒以銳學不問生産家遂中落及官黄門無/儋石儲卒之日同官助殯焉所著有同岑草願學)¶
　　(堂集南歸北征錄/及平齋偶存諸稿)¶
<pb:KR2k0044_WYG_177-30b>¶
　陸繁弨(徐林鴻陸繁弨傳字拒石行人培子培殉節/死横山繁弨甫十歲母陳命從陳廷㑹學讀)¶
　　(書山中編摩經史發為詩文尤工四六有善卷堂/集行世單行側注脫去排比之迹與陳維崧方駕)¶
　　(云/)¶
　查嗣韓(陳廷敬查嗣韓傳字荆州海寧人家赤貧過/時而學初不知有司尺度其族叔繼佐獨歎)¶
　　(為未易才補錢塘諸生旋入監肄業十三年不拆/家信埋頭誦習夜分欲睡輒舉火灼兩臂至無完)¶
　　(膚康熙丁邜以五經應順天鄉試監試御史斥其/違式既又竒其才以嗣韓及福建舉人林文英各)¶
(聞奉二十三藝並皆奏/)¶
(㫖召試殿陛間未踰時得文三首人已脫藍誠異數也/上大喜命一體會試未掲榜而兩)¶
<pb:KR2k0044_WYG_177-31a>¶
　　(制科之式士占一經無有兼他生所習者自明代/二百七十年間獨顔茂猷譚貞良以五經進士稱)¶
　　(嗣韓突起間簉循是似傚者科有數人遂著為令/五經中額實自嗣韓發之戊辰㨗南宫)¶
(廷試一甲第二授編修辛未充會試同/    考嘗主順天武鄉試未改官而卒)¶
　湯右曾(公舉事實字西厓仁和人幼穎異讀書十行/並下及長博極載籍入太學有聲中康熙戊)¶
　(南辰進士選庶吉士授編修入直事中掌户科印疏/  書房丙子典試貴州改刑科給)¶
　　(論銷燬制錢利病及請賑濟禁包攬陳積貯本計/釐邊儲夙弊奏上輒報可癸未副武㑹試總裁㑹)¶
(召試直省學政報滿南未之任復分校丙戍會試至豫/    擢第一督學河)¶
　　(杜苞苴絶請托課士以朱子分年治經法士風振/起巡撫汪灝疏薦公明第一内擢奉天府府丞轉)¶
<pb:KR2k0044_WYG_177-31b>¶
(差審右通政厯光禄太常卿陞通政使奉生六案復/    廣東楊津叩閽案並察審巨盜馮唐)¶
(命條奏海疆諸事宜悉見施行壬辰敎習庶吉士尋授/    翰林院掌院學士兼禮部侍郎進)¶
(經筵講官奉詩蒙/命賦文官果)¶
(御製一首俯同右曾韻有舉朝傳誦以為儒臣之至榮/  茸香葉密待詩公之句)¶
(㫖授凡翰林代言之作皆其撰擬每奏輒稱士居銓衡/    吏部右侍郎仍兼掌院學士敎習庶吉)¶
(上命九載盡職勤瘁遂得衉血症/    解部務專理院事病轉劇)¶
(特遣御醫二員就第診視竟不起右曾詩髙超名貴不/    落一語凡近在黔有使黔草在豫有嵩洛吟在奉)¶
　　(天有遼海集並行於世晚年益歸蒼老語輒/驚人工行楷書尺牘華贍流麗人爭寶之)¶
<pb:KR2k0044_WYG_177-32a>¶
　查昇(徐倬查昇傳字仲韋一字聲山海寧人康熙戊/辰進士選庶吉士授編修己邜江西主考尋直)¶
(内廷分纂諸書搜葺校讐恒至夜分不寐凡有/御製)¶
(御書必覽而昇所進書詩一一稱/命昇觀)¶
(㫖歴諭德侍讀庶子晉少詹兼侍講學士隻字人争寶/寵錫稠疊昇負詩文盛名尤工書法片楮)¶
　　(貴所著有姓氏譜静學齋詩稿尺牘偶存前扈從/詩)¶
(南巡五瑞詩塞北/    紀恩賦行世)¶
　沈佳(錢塘縣志字昭嗣兒時即有志伊洛之學及長/著名儒言行録大全粹語春秋學晚著易大象)¶
　　(玩易解明代人物考樂府中聲蒼野集省諐録多/研窮性命之書所居名學士園自少壯以至通籍)¶
<pb:KR2k0044_WYG_177-32b>¶
　　(及歸養未嘗輟書卷登康熙戊辰/進士初知監利縣補安化卒於官)¶
　龔翔麟(沈名蓀龔翔麟傳字天石更字蘅圃光禄寺/卿佳育子以副榜補兵部主事督京倉𣙜粤)¶
　　(闗海稅改監察御史巡視西城察錢局歴掌浙江/山西陜西諸道既而罷歸翔麟當官有幹實居臺)¶
　　(中號敢言不避權貴而尤以文學名所著田居詩/稿十二卷出入六季三唐而要其宿於眉山蘇氏)¶
　　(詞以石帚為宗傍及於梅溪玉田蛻巖諸家之體/自少即與秀水朱彛尊李良年李符平湖沈日皥)¶
　　(沈覃九齊稱號曰浙西六家所著紅藕莊詞/六卷别有珠海奉使記一卷皆刻以行世)¶
　查愼行(許汝霖敬業堂集序字悔餘號初白世居袁/化康熙癸酉舉順天鄉試以大學士李光地)¶
(召對薦直/    入)¶
<pb:KR2k0044_WYG_177-33a>¶
　(南書房癸未成進士選庶吉士授編修供奉七年以/  疾告歸性穎異五歲能詩十歲作武侯論同邑范)¶
　　(驤稱為曠世才既長遊黄宗羲之門所學益進最/深於經諸經中於易尤邃作玩詞集解一書又著)¶
　　(經史正譌人海紀陪獵筆記黔中風土紀廬山紀/遊諸書極好蘇軾詩編年補注矻矻者三十年自)¶
　　(裒其所為詩合他山詩鈔總/為敬業堂集共一百五十卷)¶
　翁嵩年(張廷玉翁嵩年墓誌字康飴號蘿軒仁和人/生而穎異年十三即通六經大義長於百家)¶
　　(之言靡不探測而尤精於左氏以文章名東南康/熙戊辰成進士授户部主事歴刑部郎中督學廣)¶
　　(東矢心愼恪務得眞才先是學使者以瓊州在海/外檄生童附雷州考試嵩年曰吾豈以一人易千)¶
　　(萬人命乎出入忠信何畏焉竟渡海後著為令甲/事竣歸里有别業在西湖退休其中以詩酒自娯)¶
<pb:KR2k0044_WYG_177-33b>¶
　　(夀八十二終所著有天香書/屋稿白雲山房集友石居集)¶
　顧悅履(公舉事實字丹宸海寧人康熙甲戍進士第/三授翰林院編修累官内閣學士兼禮部侍)¶
　　(郎丁酉出理清河既竣事明年病卒恱履工臨池/館選後)¶
(召寫御製詩文二集槖筆者凡七年充子史精華佩文/    韻府總裁官將脫稿以憂去適其子五達選庶吉)¶
(㫖俞士因奏請使踵其事得/    允一時榮之)¶
　陳奕禧(山西名宦册字子文海寧人以貢生任安邑/縣丞攝臨晉篆著有循聲負詩文名工書法)¶
　　(尺幅片楮皆摹勒為帖行於世山西通志號香泉/由户部郎出知石阡府補南安所至人皆乞其書)¶
　　(爭相寶貴常倣文選體集厯/代詩文為文海序而行之)¶
<pb:KR2k0044_WYG_177-34a>¶
　徐林鴻(錢塘縣志字大文一字寶名錢塘學生工辭/翰上擬左氏下類兩晉康熙戊午)¶
(詔舉博學宏詞以林鴻薦既而歸掃一室讀書其中作/    為詩歌清新典麗所著有兩間草堂詩文集四十)¶
　　(卷尤篤友誼漢陽王世顯南昌王猷定客死於杭/太倉王昊四明周容卒京師皆為經理其喪復收)¶
　　(遺稿付其孤/人髙其誼)¶
　吳允嘉(公舉事實字志上又字石倉錢塘人性孝友/雅好吟咏為文原本六經旁通史漢而章法)¶
　　(頓挫刻意規撫蘇歐於經世之學尤所殫心生平/愛蔵書丹鉛㸃勘晨書暝寫凡山經地志墓碣家)¶
　　(乘下逮百家小說叢殘之書蒐討不遺餘力晚年/嗜好尤篤精力盡瘁有四古堂文鈔甑山詩集石)¶
　　(倉存稿石倉牋奏東堂雜錄蔵於家其他輯録尤/夥如武林耆舊傳武林文獻志錢塘志補皆足備)¶
<pb:KR2k0044_WYG_177-34b>¶
　　(藝林掌/故焉)¶
　¶
　¶
　¶
　¶
　¶
　¶
　浙江通志卷一百七十八¶
