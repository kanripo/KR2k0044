# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.952227
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2k0044_WYG_160-1a>¶
欽定四庫全書¶
　浙江通志卷一百五十八¶
　人物(一/)¶
　　名臣(一/)¶
　　爵無論崇卑必其言行功烈足以師表人倫經緯¶
　　天地而後名斯顯焉兩浙自漢唐以來敡厯中外¶
　　之臣著丹青而垂竹帛者列郡中踵相接也¶
皇朝任賢使能百工允釐寅亮尤著彚而輯之均足光¶
<pb:KR2k0044_WYG_160-1b>¶
　　昭川嶽為後來者法則矣志名臣¶
　　杭州府¶
　唐¶
　褚遂良(唐書本傳字登善杭州錢唐人通直散騎常/侍亮子授秦王府鎧曹叅軍貞觀中累遷起)¶
　　(居郎諌罷封禪遷諌議大夫兼知起居事帝曰朕/有不善卿必記耶對曰守道不如守官臣職載筆)¶
　　(君舉必書是時魏王泰禮秩如嫡犀臣未敢諫遂/良曰太子諸王宜有定分帝曰有是哉公等為我)¶
　　(柬賢者保𫝊之於時皇子雖幼皆外任都督刺史/遂良諫曰刺史民之師帥也皇子未冠者可且留)¶
　　(京師教以經學養成德器審堪臨州然後敦遣帝/嘉納詔遂良等定策立晉王為皇太子授太子賓)¶
<pb:KR2k0044_WYG_160-2a>¶
　　(客進黄門侍郎叅綜朝政拜中書令帝寢疾召遂/良長孫旡忌曰漢武帝寄霍光劉備託諸葛亮朕)¶
　　(今委卿矣髙宗即位封河南縣公進郡公拜吏部/尚書同中書門下三品進拜尚書右僕射帝將立)¶
　　(武昭儀遂良曰皇后無他過不可廢帝不悦翌日/復言對曰陛下必欲改立后請更擇貴姓昭儀昔)¶
　　(事先帝身接帷第今立之奈天下耳目何帝羞黙/遂良因致笏殿階叩頭流血曰還陛下此笏丐歸)¶
　　(田里帝大怒命引出武氏立乃左遷潭州都督徙/桂州未幾貶愛州刺史歲餘卒神龍中復官爵德)¶
　　(宗追贈/太尉)¶
　宋¶
　謝絳(宋史本傳字希深富陽人舉進士甲科知汝隂/縣以薦擢秘閣校理出通判常州天聖中天下)¶
<pb:KR2k0044_WYG_160-2b>¶
　　(旱蝗起河決滑州絳上疏請下詔引咎罷役省斂/休息天下仁宗喜納之遷祠部員外郎通判河南)¶
　　(府雖在外猶數論事會郭后廢絳陳白華詩引申/后褒姒事以諷辭甚切至再遷兵部員外郎請罷)¶
　　(内降凡詔令皆由中書樞密院然後施行擢知制/誥判吏部流内銓吏部擬官舊視職由有無不問)¶
　　(多寡以是不均絳為覈其實以多寡為差其有名/而無實者皆不用人以為便請知鄧州按召信臣)¶
　　(六門堰故迹請復/修之未就而卒)¶
　楊大雅(宋史本傳字子正家錢塘進士及第厯遷秘/書丞咸平中召試直集賢院知應天府還以)¶
　　(兵部郎中知制誥大雅初名侃至是避真宗藩邸/諱詔改之居二歲拜右諫議大夫集賢院學士知)¶
　　(亳州卒大雅朴學自信無所阿附直集賢院二十/五年不遷有出其後者徃徃致榮顯或笑其違世)¶
<pb:KR2k0044_WYG_160-3a>¶
　　(自守大雅嘆曰吾不學乎世而學乎聖人由是以/至此吾之所有不敢以薦於人而嘗自獻乎天子)¶
　　(矣天禧中使淮南遇風覆舟冠服盡喪時丁謂鎮/金陵遺衣一襲大雅辭不受謂以為歉宰相王欽)¶
　　(若亦不悦之萬厯杭州府志大雅十歲作雪賦及/長日誦萬言以乙科登第咸平三年交趾獻犀大)¶
　　(雅獻犀賦召試學士院明年獻所為文二十餘萬/言乃直集賢院仕終集賢院學士出知亳州卒所)¶
　　(著有大隠集職林/兩漢博聞若干卷)¶
　錢彦逺(宋史本傳字子髙以父䕃累遷大理寺丞舉/進士第厯官尚書祠部員外郎知潤州時旱)¶
　　(蝗民乏食彦逺發常平倉賑救之部使者責其專/不為屈召為右司諫請勿數赦擇牧守增奉入以)¶
　　(養廉吏息土木以省工費遷起居舍人直集/賢院知諫院其任言職數有建明卒於官)¶
<pb:KR2k0044_WYG_160-3b>¶
　　(謹按錢彦逺以下三人皆吳越王諸孫史/不系籍貫咸淳臨安志槩從收入今仍之)¶
　錢勰(宋史本傳字穆父彦逺子以廕授流内銓主簿/神宗召對將任以清要官王安石使弟來見許)¶
　　(用為御史勰謝曰家貧母老不能為萬里行安石/知不附已命權鹽鐵判官奉使弔髙麗餽餼皆弗)¶
　　(納王遣二吏追餉金銀器四千兩竟卻之還拜中/書舍人元祚初遷給事中知開封府老吏畏其敏)¶
　　(召拜户部侍郎進尚書加龍圖閣直學士復知開/封臨事益精敏哲宗涖政翰林缺學士章惇三薦)¶
　　(林希帝以命勰惇諷全臺/攻之罷知池州卒於官)¶
　錢即(宋史本傳字中道第進士厯陜西轉運判官王/師復銀州轉餉最徽宗召對問曰靈武可取乎)¶
　　(對曰願勅邊臣先為不可勝以待釁庶可得志帝/然之除直龍圖閣知慶州至鎮築安邊城歸德堡)¶
<pb:KR2k0044_WYG_160-4a>¶
　　(包地萬頃縱耕其中歲得粟數十萬徙知延安府/童貫宣撫陜西計司承望風㫖減市價又行均糴)¶
　　(法賤入民粟而髙金帛估以賞下至募兵射士之/授田者咸被抑配關中騷然即抗章極陳其害被)¶
　　(貶睦寇作起知宣州進龍圖閣學/士以正奉大夫致仕卒諡忠定)¶
　沈括(宋史本傳字存中錢塘人擢進士屢遷集賢校/理察訪兩浙農田水利遷太常丞時大籍民車)¶
　　(又市易司患蜀鹽不禁欲盡實私井而輦解池鹽/給之言者論二事如織皆不省括侍帝側帝顧曰)¶
　　(卿知籍車乎對曰敢問欲何用帝曰北邊以馬取/勝非車不足以當之括曰古人所謂兵車者輕車)¶
　　(也五御折旋利於捷速今民間輜本重大日不能/三十里故世謂之太平車但可施於無事之日爾)¶
　　(帝喜曰人言無及此者遂問蜀鹽事對曰萬戎瀘/間夷界小井尤多不可猝絶也勢須列堠加警臣)¶
<pb:KR2k0044_WYG_160-4b>¶
　　(恐得不足償費帝頷之明日二事俱寢擢知制誥/為河北西路察訪使先是銀冶轉運司置官收其)¶
　　(利括言近寶則國貧人衆則囊槖姧偽朝廷歲遺/契丹銀千萬以非北方所有故重而利之昔日銀)¶
　　(城縣銀坊城皆没於彼使其知鑿山之利則中國/之幣益輕何賴歲餉鄰釁將自兹始矣詔可之遼)¶
　　(蕭禧來理河東黄嵬地留館不肯辭曰必得請而/後反帝遣括徃聘括詣樞密院閲故牘得頃歲所)¶
　　(議疆地書指古長城為境今所爭蓋三十里遂表/論之帝召對喜曰大臣殊不究本未幾誤國事命)¶
　　(以畫圖示禧禧議始屈使行至契丹庭契丹相楊/益戒來議曰數里之地不忍而輕絶好乎括曰師)¶
　　(直為壯曲為老今北朝棄先君之大信以威用其/民非我朝之不利也凡六會契丹知不可奪遂舍)¶
　　(黄嵬而以大池請括乃還拜翰林學士出知延州/朝廷出宿衛之師來戍賞賚至再而不及鎮兵括)¶
<pb:KR2k0044_WYG_160-5a>¶
　　(以為衛兵雖重而無歲不戰者鎮兵也今不均若/是且召亂乃藏勅書而矯制賜緡錢數萬以驛聞)¶
　　(詔報曰此右府頒行之失非卿察事機必/擾軍政元祐中以光禄少卿分司居潤卒)¶
　陸詵(宋史本傳字介夫餘杭人進士起家簽書北京/判官厯南北轉運使直集英院進集賢殿修撰)¶
　　(知桂州自儂猺定後交人寖驕詵至部集左右江/四十五峒首詣麾下閱簡工丁五萬補置將吏軍)¶
　　(聲益張交人遣使入貢知延州諒祚攻圍大順城/詵謂不稍加折誚則國威不立乃留止請時服使)¶
　　(者及歲賜而移宥州問故諒祚聞之大沮明年又/乞留賜冬服而自以帥牒告之故諒祚始因詵謝)¶
　　(罪共貢職改龍圖閣學士知成都青苖法出詵言/蜀峽刀耕火種民常不足今省税科折已重其民)¶
　　(輕侈不為儲積脱歲儉不能償逋適陷之死地願/罷四路使者詔獨置成都府一路熙寧三年卒)¶
<pb:KR2k0044_WYG_160-5b>¶
　孫鼛(宋史本傳字叔静錢塘人用父任調武平尉厯/福建轉運判官召為屯田員外鼛㣲時與蔡京)¶
　　(善至是京還朝遇諸塗京逆謂曰我若用於天子/願助我鼛曰公誠能謹守祖宗之法以正論輔人)¶
　　(主示節儉以先百吏而絶口不言兵天下幸甚鼛/何為者京黙然既相出提㸃江東刑獄未幾入為)¶
　　(少府少監户部郎中縣官用度無藝鼛疏論之當/國者不樂徙開封遷太僕卿殿中少監知曹州徙)¶
　　(鄆州邑人子為草祭之謡指切蔡京鼛以聞京怒/使言者誣以他謗提舉鴻慶宮致仕卒諡通靖)¶
　虞策(宋史本傳字經臣錢塘人登進士第厯湖南轉/運判官召為監察御史進右正言數上書論事)¶
　　(哲宗納后上正始要言遷左司諫帝親政條所當/先者五十六事後多施行累官吏部尚書奏疏徽)¶
　　(宗請均節財用曰考皇祐所入三千九百萬而費/纔三之一治平四千四百萬而費五之一熙寜五)¶
<pb:KR2k0044_WYG_160-6a>¶
　　(千六十萬而費盡之今諸道隨一月所須旋為裒/會汲汲然不能終日願深裁浮冗以寛用度屬疾)¶
　　(祈外知潤州/卒於道弟奕)¶
　虞奕(宋史本傳字純臣第進士累擢監察御史提㸃/河北刑獄自何承矩創邊地為塘濼有定界既)¶
　　(中貴人典領以屯田開拓為功肆侵民田民上訴/屢出使者按治皆不敢與直奕曲折上之疏其五)¶
　　(不可詔罷屯田厯遷光禄卿户部侍郎内侍總領/内藏視户部如僚屬度支郎方討理滯奉中㫖令)¶
　　(開封尹與總領者來奕白宰相曰計臣不才當去/之而易能者不可使他人侵其官即自劾不稱職)¶
　　(詔罷内侍徙弈工部集慶守張漴請登封東平守/王靚諫以歲凶多盜不當請封為政者將罪靚弈)¶
　　(言靚憂民愛君所當奬激奈何用/為罪乎靚獲免卒贈龍圖閣學士)¶
<pb:KR2k0044_WYG_160-6b>¶
　張九成(宋史本傳字子韶其先開封人徙居錢塘游/京師從楊時學權貴託人致幣曰肯從吾游)¶
　　(當薦之館閣九成笑曰王良尚羞與嬖奚乘吾可/為貴游客耶紹興二年對策擢首選授鎮東軍簽)¶
　　(判提刑張宗臣欲逮捕數十人九成爭之宗臣曰/此事左相封來九成曰主上屡下恤刑之詔公不)¶
　　(體聖意而觀望宰相耶即投檄歸趙鼎薦召遷著/作郎言陛下以省刑為急而理官不以恤刑為念)¶
　　(欲詔理官活幾人者與减磨勘從之權刑部侍郎/法寺以大辟成案上九成請覆實果誣服者金人)¶
　　(議和九成謂趙鼎曰金實厭兵而張虚聲以撼中/國因言十事彼誠能從吾所言則與之和使權在)¶
　　(朝廷鼎既罷秦檜誘之曰且成檜此事九成曰九/成胡為異議特不可輕易以茍安耳檜曰立朝須)¶
　　(優游委曲九成曰未有枉已而能直人上問以和/議九成曰敵情多詐不可不察因在經筵言西漢)¶
<pb:KR2k0044_WYG_160-7a>¶
　　(灾異事檜甚惡之謫守邵州丁父憂免喪檜令司/諌詹大方論其與徑山僧宗杲謗訕朝政謫居南)¶
　　(安軍在南安十四年廣帥致籯金九成悉歸之檜/死起知溫州户部遣吏督軍糧民苦之九成移書)¶
　　(痛陳其弊户部持之九成即丐祠歸數月病卒九/成研思經學多有訓解寶慶初特贈太師封崇國)¶
　　(公諡/文忠)¶
　何鑄(宋史本傳字伯壽餘杭人政和五年進士第厯/官殿中侍御史擢右諫議大夫尋拜御史中丞)¶
　　(先是秦檜力主和議大將岳飛有戰功金人所深/忌檜惡其異已欲除之脅飛故將王貴上變逮飛)¶
　　(繫大理獄命鑄鞫之閲實俱無驗鑄察其寃白之/檜檜不悦曰此上意也鑄曰鑄豈區區為一岳飛)¶
　　(者强敵未滅無故戮一大將失士卒心非社稷之/長計檜語塞改命万俟卨飛死獄中檜諷卨論鑄)¶
<pb:KR2k0044_WYG_160-7b>¶
　　(私岳飛為反欲竄諸嶺表帝不從止謫徽州/後提舉江州太平興國宫卒嘉定初諡恭敏)¶
　凌景夏(咸淳臨安志字季文餘杭人紹興二年對策/第二擢秘書省正字遷著作佐郎與胡珵朱)¶
　　(松張廣常明范如圭等六人共奏封事言和議非/便秦檜憾之斥知外郡及閒居凡十餘年檜死除)¶
　　(起居舍人未幾直龍圖閣知鼎州奏免程昌禹所/増蔡州官兵衣糧六萬四千餘緡詔減四分之一)¶
　　(除吏部侍郎奏論吏部七司有法有例法可按籍/而視例則散於案牘之中匿於吏胥之手官有去)¶
　　(來不能遽知臣愚以為吏部七司宜置例冊凡經/取㫖或堂白者每一事已命郎官畫時擬定長貳)¶
　　(書之於冊以為例每半年上於尚書用印給下如/此則前後予決悉在有司之目猾吏無所措巧銓)¶
　　(綜漸以平允詔/吏部措置申省)¶
<pb:KR2k0044_WYG_160-8a>¶
　樊光逺(萬厯杭州府志字茂實錢塘人紹興五年南/省奏名第一除秘書省正字上疏言今日士)¶
　　(大夫之論莫不以金人詭詐為可憂臣獨曰詭詐/不足憂而信其詭詐實深可懼也願陛下勿以得)¶
　　(地為喜而常以為憂勿罪忠讜以養敢言之氣勿/喜迎合以開濫進之門勿盡民力宜愛惜之以固)¶
　　(根本勿沮士氣宜聳動之以備緩急秦檜將遂休/兵罷為閬州教授後召為秘書丞除監察御史尋)¶
　　(補外知嚴州時三衙誘掠近郡平民為軍光逺奏/乞禁止詔三衙自今止見管兵為額又言本州歲)¶
　　(輸御爐炭七萬四千五百斤/而不償民間之直上亟罷之)¶
　趙汝談(宋史本傳字履常登淳熙十一年進士第調/汀州教授佐丞相趙汝愚定大策汝愚欲驟)¶
　　(以詞掖處之力辭汝愚去國罹黨禍斥去尋召為/太社令時侂胄用事熾甚汝談痛憤登壇讀祝大)¶
<pb:KR2k0044_WYG_160-8b>¶
　　(呼侂冑及陳自强名自强不能堪以叅知政事李/璧薦召試擢正字改知無為軍獻料敵備邊二策)¶
　　(厯湖北江西提舉賀理宗表力寓勸戒端平初以/禮部郎官召對言倚用老成廣集忠智願加聖心)¶
　　(又言大佞似忠大姧似聖擢任之始未見甚失乃/寖至差譌則是非邪正易位而黜陟予奪失中多)¶
　　(矣改秘書少監時集議出師汝談反覆言不可輕/戰而和尤非訃既而三京收復雖前言用兵不便)¶
　　(者亦喜汝談獨有憂色未幾洛師敗始服其先見/遷宗正少卿權吏部侍郎陞侍讀朝議履畝稱楮)¶
　　(汝談言非便迕時宰意京師軍變宰相乞貶秩汝/談持不可草答詔以為貶秩易審舉措難宰相滋)¶
　　(不悦以言去起知婺州召權禮部侍郎登對首疏/言邊曲無可倚仗乞超越拘攣簡拔俊傑使各分)¶
　　(方而巴蜀一人荆襄一人兩淮各一人一切便宜/行事不復更從中御庶幾伸縮由已機用出心且)¶
<pb:KR2k0044_WYG_160-9a>¶
　　(曰臣之此䇿行於開禧未用兵之前決不至罹仐/日之患其論褚法尤中時幣上稱歎乆之以老祈)¶
　　(免改侍講權給事中權刑部尚書/及卒轉兩官遺表上又轉四官)¶
　　(謹按汝談史缺系籍考咸淳臨安志云太宗八世/孫居餘杭嘉熙元年卒景定四年諡文懿足補史)¶
　　(氏之/缺云)¶
　俞烈(咸淳臨安志字若晦臨安人淳熙八年試禮部/第一嘉定初知慶元府鎮以清静移知鎮江時)¶
　　(淮民流移充斥多方拯救郡有大夾岡小夾岡乃/漕運路雨餘泥深牽夫失足輙墮數十尺下烈為)¶
　　(甓之始無陷溺權吏部侍郎乞濬練湖通漕廣溉/兼中書舍人勲戚濫恩貂璫佚罰宫掖夤緣干請)¶
　　(多格不行尋/兼侍讀卒)¶
<pb:KR2k0044_WYG_160-9b>¶
　趙希錧(宋史本傳字君錫舊名希喆登慶元二年進/士第改賜今名調汀州司户峒寇李元礪方)¶
　　(起郡會僚佐畫守城策希錧下坐曰守城非策也/距城三十里有關曰古城若悉精鋭以扼其衝賊)¶
　　(不足慮矣守以付希錧希錧嚴兵以待賊至矢石/俱下無一免事聞詔升推官改知玊山縣召對首)¶
　　(言民力困於貪吏軍力困於僨帥國家之力則外/困於歸附之卒内困於浮冗之費寧宗嘉納之授)¶
　　(大理丞厯團練防禦使理宗即位進安德承宣使/引對言初政急務莫先於明道統總治統收人心)¶
　　(上為之動容後升/節度封信安郡公)¶
　　(謹按希錧史亦不著籍貫/今從萬厯杭州府志收入)¶
　洪咨夔(宋史本傳字舜俞於潛人嘉定二年進士應/博學宏詞科崔與之辟置幕府尋知龍州州)¶
<pb:KR2k0044_WYG_160-10a>¶
　　(歲貢麩金率科礦户咨夔曰將奉上乃厲民出官/錢市之毁鄧艾祠更祠諸葛亮告其民曰母事仇)¶
　　(讎而忘父母還朝為秘書郎遷金部員外郎會詔/求直言慨然曰吾可以盡言悟主矣其父見其疏)¶
　　(曰吾能喫茄子飯汝無憂史彌逺讀至濟王之死/非陛下本心大恚擲於地轉考功員外郎轉對復)¶
　　(言李全必為國患於是臺諫李知孝梁成大交論/鐫二秩讀書故山七年而彌逺死帝親政五日即)¶
　　(以禮部員外郎召見帝問今日急務對以進君子/而退小人開誠心而布公道且言在陛下一念堅)¶
　　(凝又問在外人物對以崔與之真德秀魏了翁翼/日拜監察御史咨夔感激知遇曰朝無親擢臺諫)¶
　　(乆矣亦當極本窮源而先論之乃上疏言中書弊/端其大者有四曰自用自專自私自固願於從容)¶
　　(論道之頃宣示臣言㑭大臣力懲徃轍帝嘉納之/又首乞罷樞密使薛極以厲大臣之節其他得罪)¶
<pb:KR2k0044_WYG_160-10b>¶
　　(清議者相繼劾去朝綱大振擢殿中侍御史後/進刑部尚書拜翰林學士加端明殿學士卒)¶
　李宗勉(宋史本傳字彊父富陽人開禧元年進士厯/遷著作郎入對言邊事明年兼權兵部郎官)¶
　　(李全叛謀已露人莫敢言宗勉獨累疏及之拜監/察御史時方謀出師汴洛宗勉言今士卒未精鋭)¶
　　(城壁未繕修守禦猶不可而欲進取乎願詔大臣/愛日力以修内治合人謀以嚴邊防仍飭沿邊將)¶
　　(帥母好虚名而受實害己而洛師潰又言何地可/控扼何兵可調遣何將可捍禦何糧可給餉皆當)¶
　　(預作措畫拜殿中侍御史詔條陳邊事宗勉奏請/分上流淮東淮西為三帥而以江淮大帥總之以)¶
　　(公私之財分給四處俾之招募充補仍選沿流諸/郡將士為扞禦之圖或謂其勢强盛宜於講和欲)¶
　　(出金繒以奉之是抱薪救火空國與敵矣擢諌議/大夫進簽書樞密院事史嵩之開督府力主和議)¶
<pb:KR2k0044_WYG_160-11a>¶
　　(宗勉言嵩之職在督戰如收復襄光控扼施澧招/集山砦保固江流皆今所當為若所主在和則凡)¶
　　(有機會可乗不無退縮之意必至虚捐歲月坐失/事功進叅知政事拜左丞相兼樞密使守法度抑)¶
　　(僥倖不私親黨召用老成尤樂聞讜言以/觀文殿大學士致仕卒贈少師諡文清)¶
　章鑑(兩浙名賢録字君寶昌化人嘉定十六年進士/調溫州永嘉簿厯官國子司業兼侍講進太府)¶
　　(卿以言免歸端平更化首上封事復召為講官兼/掌内外制時相專政極論其蠧國且乞罷職嘗上)¶
　　(疏言進人不可太鋭聽言不可不察擢兵部侍郎/兼給事中文華閣待制以疾丐歸卒鑑為人忠直)¶
　　(淳厚事有切於時者必為精言之時相疾其正論/每訹以禍福鑑不為動深為理宗所知特見親禮)¶
　趙景緯(宋史本傳字德文於潛人登淳祐元年進士/第授江隂教授丁母憂以禄不逮養服闋不)¶
<pb:KR2k0044_WYG_160-11b>¶
　　(調景定元年特授秘書郎知台州以化民成俗為/先務建黄巖縣社倉六十有六浚河道九十里築)¶
　　(隄路三十里節浮費為下民代輸秋苖奏捐五邑/坊河渡錢進考功郎中兼崇政殿説書論監司守)¶
　　(令曰與其糺劾於有罪之後而未必盡得其情孰/若精擇於未用之先而使之各稱其職彗出於槨)¶
　　(應詔上封事曰願陛下捐内帑以絶壅利之謗出/嬪嬙以節用度之奢弄權之貂寺屏之毒民之恩)¶
　　(澤侯黜之擇忠鯁敢言之士置臺諫選慈惠忠信/之人為守宰又必稽乾淳以來凡利源名窠之在)¶
　　(百司庶府者悉隸其舊公田派買不均之弊聽民/自陳隨宜通變咸淳元年拜宗正少卿兼權中書)¶
　　(舍人封還濫恩詞頭帝從之雷發非時又言内批/疊降而名器輕宫閫不嚴而主威褻横恩之監已)¶
　　(收而復出戢貪之詔方嚴而隨弛命令不疑則陽/縱而不收主意不堅則隂閉而不密陛下可不思)¶
<pb:KR2k0044_WYG_160-12a>¶
　　(致灾之由而亟正之哉進權禮/部侍郎顯文閣待制卒諡文安)¶
　洪勲(咸淳臨安志字伯魯咨夔長子登淳祐四年進/士第少為崔與之魏了翁所知仕至兵部尚書)¶
　　(嘗為詞臣發明先皇與子之意人稱其/有父氣骨卒贈端明殿學士諡文清)¶
　元¶
　葉李(元史本傳字太白一字舜玉杭州人補京學生/宋景定間伏闕上書攻賈似道被竄潭州宋亡)¶
　　(歸隠富春山至元中召見詢以治道李厯陳古帝/王得失成敗之由世祖首肯時各道儒司悉罷李)¶
　　(因奏各道儒學提舉及郡教授實風化所係請復/立提舉司專提調學官課諸生上成於太學以備)¶
　　(録用凡儒户徭役乞一切蠲免可其奏累擢尚書/左丞始定至元鈔法又請立太學薦周砥等十人)¶
<pb:KR2k0044_WYG_160-12b>¶
　　(為祭酒等官帝皆從之世祖欲徙江南宋宗室大/姓於北方李言宋民無故聞徙必將疑懼萬一姧)¶
　　(人乘釁而起非國之利事遂寢陞平章政事李固/辭許之以疾得請南還卒追封南陽郡公諡文簡)¶
　明¶
　夏時(萬厯杭州府志字以正錢塘人永樂戊戍進士/授户科給事中洪熙改元議改鈔法時力言其)¶
　　(擾市肆無裨國用疏留中不下已而泉幣大阻民/輙犯禁於是始思時言命侍太子祀祖陵所至遇)¶
　　(歉輙建白發倉賑之留署南户科宣德初一日三/上封事稱㫖命署尚寶司兼吏禮兵刑四科事身)¶
　　(視七篆綜核靡遺事無愆滯六年查後湖黄冊陳/便宜十四事詔行之擢江西僉事進叅議以大臣)¶
　　(會薦超擢廣西左布政使前後所上又十餘疏皆/國家機要事識者偉其敢言年未七十致仕歸卒)¶
<pb:KR2k0044_WYG_160-13a>¶
　周文(萬厯杭州府志字顯謨富陽人永樂癸卯舉人/選河南道監察御史巡按廣東赫著聲績時中)¶
　　(官王振方用事文疏論之貴州苖賊猖熾總帥僨/師命文督兵偕靖逺伯王驥徃勦至則單車詣賊)¶
　　(宣諭國威賊果歸款/未幾以憂歸卒於家)¶
　趙新(兩浙名賢録字日新富陽人由國子生授工部/主事擢吏部郎中厯吏部右侍郎巡撫江西綜)¶
　　(核吏治使百司無廢務臨事籌畫每中機宜長於/合變至以漕淮之舟運西江之粟使兵農兩利民)¶
　　(甚便之仕終/吏部尚書)¶
　柴車(湯斌柴車傳字叔輿錢塘人永樂二年以舉人/授兵部主事厯兵部侍郎奉勅徃山西遼東甘)¶
　　(肅清屯飭邊所至皆有實績正統元年多爾濟巴勒/寇凉州命尚書王驥等經畧而以車叅贊軍務副)¶
<pb:KR2k0044_WYG_160-13b>¶
　　(總兵劉廣援鎮番遇寇而退反冒功邀賞車劾其/罔上不法寧夏守將胡清滕暹喪師失律鎮守太)¶
　　(監王貴部下賽音布哈等叛亡復歸貴匿不以聞/車並劾奏帝嘉其公忠賜白金文綺旋以敗多爾)¶
　　(濟巴勒功進一級車盡心邊務尤杜絶徼幸凡有/功賞雖奉詔必覆驗而後行詐冒者必據法糾正)¶
　　(氓州土官后能以家人冒功得陞賞車奏罷其所/陞官能復以為請帝宥之車反覆論其不可曰詐)¶
　　(冒如能者非一人臣方次第按覈今宥能如諸人/何若無功得官則捐軀死敵者何以待之帝深嘉)¶
　　(其忠復賜白金文綺三年進兵部尚/書仍叅贊軍務事平召還理部事)¶
　沈升(雨浙名賢録海寧人永樂初進士由庶吉士授/刑部主事累遷至太僕寺少卿升立朝好奬拔)¶
　　(善𩔖凡同年同官中有文武才能堪為時用/者亟疏薦之後皆不負所舉人多賞其鍳識)¶
<pb:KR2k0044_WYG_160-14a>¶
　嚴恭(兩湖塵談仁和人永樂辛卯進士授御史命巡/按江西冇巨姧姻連藩府獄乆不決恭卒致大)¶
　　(辟後王師征麓川恭徃司紀功凱旋衆議當擢臺/省時王振怙勢謂人曰嚴御史好官今有功當陞)¶
　　(侍郎胡不見我所親或以諷恭/竟不徃止得貴州叅政以去)¶
　鄒榦(兩浙名賢録字宗盛餘杭人正統己未進士授/兵部主事厯郎中己巳車駕北狩京師戒嚴擇)¶
　　(廷臣有才望者佐本兵僉舉榦通敏練逹乃超拜/本部右侍郎時寇騎壓境城門畫扄城外老幼數)¶
　　(萬餘不得入望堞而號衆議莫敢入榦曰設城本/以衛民今棄民於敵可乎適軍出就芻乃下令軍)¶
　　(從左出民從右入全活無算榦曉暢軍機臨事合/變當守城時常不待奏報輙行事賴以濟改禮部)¶
　　(右侍郎河南鳯陽等處大水受命徃賑奏蠲税糧/數萬石尋轉左成化丁亥特拜南京禮部尚書召)¶
<pb:KR2k0044_WYG_160-14b>¶
　　(還後加太子少保致仕歸/卒贈太子太保諡康靖)¶
　夏時正(王鏊夏時正墓誌字季爵世家慈谿至其父/始遷仁和正統乙丑進士授刑部主事進郎)¶
　　(中慮囚福建平反殊死獄六十餘人時上杭民飢/盜且起時正不及以聞亟發倉賑給厯陞南京大)¶
　　(理寺卿成化七年被命巡視江西黜官屬貪濁者/二百餘人放免無名税十餘萬増築南昌瀕江隄)¶
　　(及豐城諸縣陂岸復疏時弊二十事以聞當道有/不悦者遂三上章乞歸分省人物考歸仁和僦居)¶
　　(民舍布政使張瓚為西湖書院於孤/山處之家食三十年卒年八十八)¶
　江玭(萬厯杭州府志字用良仁和人景泰辛未進士/授禮科給事中嘗以六事疏陳悉關君德民務)¶
　　(已而諫罷僧牒濫行疏救按察使陳璇寃又劾奏/石亨怙寵罔上直聲赫然時南陽李賢方柄事衆)¶
<pb:KR2k0044_WYG_160-15a>¶
　　(爭趨其門獨玭不可曰吾為諌臣可媚時宰以自/託耶居諫垣十年出為山東叅議又九載始遷叅)¶
　　(政未幾乞休以子/瀾貴贈大中大夫)¶
　何琮(獻徴録字文璧仁和人景泰甲戍進士授禮科/給事中正色敢言多所封駁成化中進左通政)¶
　　(掌司事承規矩廢弛之後涖之/以嚴宿弊頓革陞兵部左侍郎)¶
　沈鋭(分省人物考字文進仁和人成化己丑進士授/刑部主事厯陞江西廣東按察司僉事鋭方介)¶
　　(寡合拙於進取為五品者二十四年乃稍遷副使/進廣東布政尋陟應天府尹正德初進南京刑部)¶
　　(右侍郎值劉瑾用事鋭上疏極言時政不報遂乞/歸瑾鈎擿徃事誣之矯㫖奪職嘉靖初論舊德復)¶
　　(官/)¶
<pb:KR2k0044_WYG_160-15b>¶
　吳雄(獻徴録字文英仁和人成化戊戍進士授刑部/主事陞湖廣按察使郴州蠻侵掠居人有司蒐)¶
　　(捕窮詰其黨欲盡致之死雄言於巡撫苐取首惡/誅之餘無所問拜應天府尹南畿旱總漕者亟征)¶
　　(兑運米雄曰民困已甚不可重擾表止之又請兩/淮所貯綱米三十餘萬石以賑飢者全活甚衆)¶
　江瀾(萬厯杭州府志字文淵仁和人成化戊戍進士/選庶吉士厯陞學士正德初陞詹事府少詹事)¶
　　(晉吏部右侍郎守官勤慎嚴筦鍵不通尺書著銓/曹日錄以自檢雅不善逆瑾改南京禮部尚書厯)¶
　　(任三十餘年不治産業曰吾不欲以是上負/先德下累子孫也卒贈太子少保諡文昭)¶
　李旻(嘉靖浙江通志字子陽錢塘人成化甲辰進士/及第授翰林修撰厯兩京國子祭酒明習典禮)¶
　　(振舉師模仕至南京吏部侍郎白鉞李旻墓誌旻/貳南太常時值孝陵水災遣朱輔代祭幾紊儀等)¶
<pb:KR2k0044_WYG_160-16a>¶
　　(旻特疏於朝遂定/兩京遣祭之儀)¶
　宋悳(分省人物考字懿卿仁和人成化丁未進士擢/南湖廣道御史時内豎蔣琮守備南京以威權)¶
　　(排逐縉紳事多不法惪抗疏劾之權姧股慄𢎞治/丙辰轉湖廣僉事值藩府二役並興民不堪命即)¶
　　(為檄請罷/止卒於官)¶
　俞琳(獻徴録字德彰臨安人成化丁未進士授監察/御史按行畿輔發姧擿伏貪横歛迹正德戊辰)¶
　　(陞禮部右侍郎改工部畿輔諸郡告飢盜且起上/命兼右僉都御史徃賑飭武備廣儲積未旬月間)¶
　　(諸郡安堵保定有張義官者潛結羣盜為姧琳捕/殺之盜遂息召陞工部尚書加太子少保致仕)¶
　陳珂(分省人物考字希白錢塘人𢎞治庚戍進士授/刑部主事累官右副都御史巡撫河南適流賊)¶
<pb:KR2k0044_WYG_160-16b>¶
　　(餘黨孫郁等為民梗首命兵勦平之仍命有司收/瘞餘骸勒石表男女死節者又申寃獄知縣袁鎡)¶
　　(等五十餘員俱奏請得末減新野當荆襄之衝内/官私置抽分厰漁獵民檄守巡官毁之正德十年)¶
　　(入為大理/寺卿致仕)¶
　胡世寧(獻徴録字永清號静菴仁和人𢎞治癸丑進/士除德安府推官時岐王開國羣從怙勢横)¶
　　(甚世寧悉以法裁之王請民間開墾湖田充柴炭/撫巡業予之世寧指畫利害乃止陞主事厯員外)¶
　　(郎中出知廣西太平郡所隸悉土官世寧推心撫/之夷獠帖然惟太平知州李□負固跳踉乃密檄)¶
　　(龍英州趙元瑶扼而執之積禍頓息又建置壺關/屹然為一方巨防母喪服闋補寶慶初朝岷王聞)¶
　　(岷府受詞縶人取財即諭里老奉有令㫖必并其/人送府驗實啓行偽者弗貸岷府人相戒歛手郡)¶
<pb:KR2k0044_WYG_160-17a>¶
　　(屬糧則繁漫姧不可詰乃𩔖田均糧一色徴之民/省歲供之半陞江西副使時羣盜肆抄掠為饒信)¶
　　(患世寧設計擒之又城廣昌南豐新城會宸濠有/反狀人莫敢言世寧獨上疏曰江西之禍不止盜)¶
　　(賊可慮者寧王臣請勅王自治其國勿撓有司以/防未然當事下其章濠恚甚搆飛言誣為離間逮)¶
　　(捕禁獄欲别附他罪給事御史交訟其寃得減死/戍遼東宸濠反特起戍中為湖廣按察使尋進右)¶
　　(僉都御史巡撫四川嘉靖元年晉吏部右侍郎未/任奔父喪時議大禮廷臣諍論多被扑除名世寧)¶
　　(時家居疏言新進議禮一言適合未必事事皆是/老成執禮一言過當未必事事皆非凡數千言上)¶
　　(嘉納之四年起兵部左侍郎進備邊二十五事獻/三經講義辭多中羣忌皆留中言者劾之改南吏)¶
　　(部左侍郎徴為左都御史掌院事執政請禁私謁/世寧言臣官以察為名人非接其貎聽其言無以)¶
<pb:KR2k0044_WYG_160-17b>¶
　　(察其心之邪正才之短長若屏絶士夫徒按考語/則毁譽失真而求激揚之當難矣上是其言改刑)¶
　　(部尚書陳九疇者故以兵備甘肅兩敗土魯番兵/土魯番縱反間傾九疇於是下九疇獄擬大辟世)¶
　　(寧昌言於朝曰使世寧司刑而殺一忠臣寧先殺/世寧執政持不可乃密疏為申理九疇得不死戍)¶
　　(邊轉兵部尚書加太子太保/引疾致仕卒贈少保諡端敏)¶
　江曉(萬厯杭州府志字景熙仁和人正德戊辰進士/厯兵部郎中改吏部出為山東叅政議召商上)¶
　　(納隨時給估除前攬納侵耗之弊遂著為令陞山/西右布政使條陳體國便民六事悉見施行擢應)¶
　　(天府尹除姧釐弊節費勸農復條奏職掌十事入/為工部右侍郎為胡守中誣奏勒歸卒贈尚書)¶
　錢宏(兩浙名賢録字可容錢塘人正德戊辰進士授/刑部主事轉員外郎陟山東僉事轉副使時武)¶
<pb:KR2k0044_WYG_160-18a>¶
　　(宗南狩供應靡紀當事檄宏取辦隨事經緯弗能/屈章丘潦歲大侵宏賑恤有方全活幾萬巨璫鎮)¶
　　(守役民無常時宏裁之不少徇厯陞副都御史提/督南贑軍務南贑地屬上游不可一日弛武備乃)¶
　　(刻武藝圖以訓將士躬自臨/閲軍聲大振會疾作乞歸)¶
　陸溥(兩浙名賢録字元博錢塘人正德戊辰進士授/兵部主事時寘鐇謀不軌逆瑾内應齊魯趙魏)¶
　　(賊從中起溥相大司馬運籌決策羣兇以次授首/溥之力居多既而駕將南征溥與同省郎伏闕諫)¶
　　(止廷杖幾斃會丁内艱歸服闋補武選司員外厯/郎中出為江西叅議嘉靖初詔奬先朝諍臣改陜)¶
　　(西叅政行至靈寶卒年僅四十有五與溥同/杖者為仁和江翰林暉君子以為杭之二直)¶
　許相卿(萬厯杭州府志字台仲海寧人正德丁丑進/士授兵科給事中屬世宗新政乃抗疏論敢)¶
<pb:KR2k0044_WYG_160-18b>¶
　　(令不便者數事先是中人張鋭張忠恣横法曹議/在死律内降欲當之贖金相卿力爭之又李賢以)¶
　　(中貴義子襲錦衣指揮林俊以正人被譖相卿皆/力言其非是語剴切多人所不敢言由是直聲振)¶
　　(天下居一年抗疏致仕歸林居三十年/中外薦者十數以禮科召力辭竟不起)¶
　江暉(兩浙名賢録字景孚仁和人尚書瀾子侍郎曉/弟正徳丁丑進士選庶吉士與同館舒芬等抗)¶
　　(疏力諫武宗南巡受杖幾斃謫廣德知州下車即/法其豪梗者以令於州省徭役減供應以身勤民)¶
　　(民皆悦服二載以編修召尋進修撰屬世宗簡侍/從使更民事擢暉河南僉事未行疾作許歸卒列)¶
　　(朝詩集傳暉為文鈎元獵秘雜以古文竒字聱牙/詰曲與汴人曹嘉東楚王廷陳秦馬汝驥齊名一)¶
　　(時有曹王江馬之/稱集名亶爰子)¶
<pb:KR2k0044_WYG_160-19a>¶
　邵經邦(汪琬邵經邦傳字仲德仁和人正德庚辰進/士授工部主事進員外郎嘉靖三年詔工部)¶
　　(治泰和伯陳萬言賜第費當白金六十萬經邦力/諫不宜寵外戚太過由是直聲大起内艱服闋補)¶
　　(刑部明倫大典告成之次年十月朔日食經邦抗/疏言陛下已令大學士張璁致仕尋以議禮有功)¶
　　(見留夫隂盛侵陽變無大於此者是以漢制策免/三公而璁顧去而復留何也臣竊謂議禮與臨政)¶
　　(不同議禮貴當臨政貴公陛下私議禮之臣過加/非分使之履盈蹈滿千犯天人之怒微獨非國家)¶
　　(福也亦豈璁輩利哉疏入帝怒立下詔獄會乾寧/宮西房災乃命遣戍鎮海衛於時學士豐熙先戍)¶
　　(其地踰七年刑部尚書唐龍等乞放還熙經邦等/不許又踰二十八年竟卒於戍所神宗即位復故)¶
　　(官萬厯中鎮海衛人立祠祀經邦與學士豐熙主/事陳九川為三賢二人亦以謫戍至鎮海者也理)¶
<pb:KR2k0044_WYG_160-19b>¶
　　(學見聞録經邦戍鎮海建寧楊偲菴曰昔期望秪/是科目中人今却是聖賢地位因益研精覃思成)¶
　　(三𢎞録易春秋直解/學者稱𢎞毅先生)¶
　張瀚(湯斌張瀚傳字子文仁和人嘉靖乙未進士授/南京工部主事厯遷右副都御史巡撫陜西甫)¶
　　(半載入為大理卿厯總督漕運隆慶元年改督兩/廣軍務萬厯元年為吏部尚書加太子太保時廷)¶
　　(推吏部尚書首左督御史葛守禮次工部尚書朱/衡次瀚張居正惡守禮戅厭衡驕故特拔瀚比居)¶
　　(正遭喪謀奪情中㫖令瀚諭留居正居正又自為/牘風瀚屬吏以覆㫖請瀚佯不喻謂政府奔喪宜)¶
　　(予殊典禮部事也何關吏部居正復令客説之不/為動乃傳㫖責瀚乆不奉詔無人臣禮廷臣惴恐)¶
　　(交章留居正瀚獨不與撫膺太息曰三綱淪矣居/正怒嗾給事中御史摭他事劾之勒致仕歸年及)¶
<pb:KR2k0044_WYG_160-20a>¶
　　(八十卒贈太子/少保諡恭懿)¶
　傅佩(兩浙名賢録字朝鳴仁和人嘉靖乙未進士授/興化知縣擢兵科給事中世宗幸承天佩以才)¶
　　(望扈從武定侯郭勛怙寵驕恣不法佩抗疏劾之/忤㫖奪職郊廟禮成還章服穆宗改元起用先朝)¶
　　(言事直臣佩膺首薦晉/秩太常寺少卿致仕)¶
　童漢臣(舊浙江通志字重良錢塘人嘉靖乙未進士/為江西道御史時敵寇鴈門簡按山西為設)¶
　　(方略斬級奪還子女既而條陳邊計歸咎宰輔嚴/嵩疏入嵩大啣之謫楚藩都事聞父訃奔歸家居)¶
　　(十年起廣東都事累陞/江西副使以母老乞歸)¶
　查秉彞(獻徴録字性甫號近川海寧人嘉靖戊戍進/士除黄州司理徵拜禮科給事中屬朝議莊)¶
<pb:KR2k0044_WYG_160-20b>¶
　　(敬太子冠禮時未知上意所指莫敢先發且憚繁/節論如築舍秉彝斟酌今古折繁簡而衷之疏上)¶
　　(報可轉户科會大計羣吏條吏弊七事以上復與/都給事厲汝進右給事徐養正合疏劾兩淮副使)¶
　　(張禄起解鹽課令私親至京廣通關節太常少卿/嚴世蕃憑藉父勢有請托踪跡宜盡法窮治疏入)¶
　　(杖闕下嵩以疏出秉彞手必欲置之死會上意解/謫雲南定逺典史嵩敗起為建寧司理累遷至文)¶
　　(選郎中時臺省員缺秉彞議取五十三人皆極一/時之選遷貳太常改大理尋長太僕平恕精敏所)¶
　　(至底績後尹順天涖/事五日卒賜祭葬)¶
　髙儀(萬厯杭州府志字子象錢塘人嘉靖辛丑進士/選庶吉士授編修厯官禮部尚書文淵閣大學)¶
　　(士卒贈太子太保諡文端儀初入史館已卓犖為/人所推時柄臣方以爵禄籠致天下士多方羅之)¶
<pb:KR2k0044_WYG_160-21a>¶
　　(儀獨抗顔不下坐是乆不調及柄臣解政始得進/用莊皇新御凡郊見上帝親耕耤田臨幸辟廱諸)¶
　　(大儀節皆倚辦於儀考據精核種種如禮孝烈后/以保衛功祔世宗廟儀建議孝潔實元后二后不)¶
　　(宜並祔乃遷孝烈於内殿朝廷合祀天地以日月/從至嘉靖間改分祀中官李芳建議請合祀儀執)¶
　　(不可人問其故儀曰即無論分合非是獨奈何使/中官得與朝議時論偉之先是宗藩鄭王駙馬鄔)¶
　　(景和皆以建言得罪衆莫敢理之儀首倡議請復/封爵上疏諫南苑遊幸及選女採玊取光禄羨銀)¶
　　(等事皆人所不敢言正色立朝不與時俯仰難進/易退天下稱為正人卒之日無問識與不識莫不)¶
　　(惜/之)¶
　方廉(兩浙名賢録字䨇江新城人嘉靖辛丑進士授/南康府推官徴為禮部主事厯陞右僉都御史)¶
<pb:KR2k0044_WYG_160-21b>¶
　　(巡撫江南抗疏直陳民間疾苦得減賦百餘萬尋/罷歸穆宗初起南京大理寺卿遷左副都御史總)¶
　　(督漕運請留徐州商税以佐河工罷如臯屯兵以/蠲坐食歲計減省踰萬絜令為常轉南京工部侍)¶
　　(郎請/老歸)¶
　董學(舊浙江通志字愚齋海寧人嘉靖丙辰進士除/行人擢御史大璫强奪民居執法不為屈出按)¶
　　(宣大律將之失機者雖津要弗顧飭武備兼葺邊/學以廣聖化再按畿輔漳泌五河衝決疏請毁隄)¶
　　(置閘以疏上流會通河成漕艦不入衛河奏罷艾/家口六驛遞費大名歲省鉅萬而衛源回隆諸隸)¶
　　(河南者亦賴以甦息又請减征徭均里甲清驛傳/理狴犴皆務大體比没無以為殮世稱廉御史)¶
　孫枝(杭州府志字敬身錢塘人嘉靖己未進士授太/常博士改户科給事中内艱起復取道江淮述)¶
<pb:KR2k0044_WYG_160-22a>¶
　　(耳目所睹聞奏救災荒理河患二疏又奏内使擾/害光禄積弊辭甚剴切穆宗立遷刑科左給事時)¶
　　(沈鍊寃既白詔逮楊順路楷抵辟而守巡二道王/用中郭天俸相助為羅織者冀倖免請於枝枝斷)¶
　　(其罪曰順楷為嵩父子効命此兩人又効命於順/楷法分首從當誅朝野稱快勅遣中使三人董營)¶
　　(事枝以宦寺典兵弊將百出力數其不可帝不悦/詰大學士徐階對如枝言乃召三人還已復論大)¶
　　(學士髙拱專擅狀拱罷去進工科都給/事外補山西叅政分守冀寧落職歸)¶
　許子良(舊浙江通志字直夫仁和人隆慶戊辰進士/授閩縣知縣擢監察御史巡河東鹽所綜三)¶
　　(省吏甚悉按河南歲祲以便宜發各倉賑濟比命/下而道饉已蘇時政專尚鷹擊而子良以寛大持)¶
　　(之張居正密屬子良糾巡撫子良不應移疾歸居/正卒以薦起入臺尋擢貴州巡撫又改鎮鄖陽未)¶
<pb:KR2k0044_WYG_160-22b>¶
　　(赴/卒)¶
　沈楠(舊浙江通志字汝林仁和人隆慶戍辰進士授/南昌府推官花園鄉故稱盜藪楠單騎詣賊皆)¶
　　(面縛悔罪楠白於上官盡解縱之事聞賜金綺以/卓異召為監察御史江陵當國楠疏劾其黨殷正)¶
　　(茂冒功不法又彈其持政操切非所以/輔少主居正銜之出巡按陜西以疾卒)¶
　金學曾(兩浙名賢録字子魯錢塘人隆慶戊辰進士/授工部主事厯郎中改禮部出督楚學時張)¶
　　(居正所飭學政首禁講學學曾不以為然曰學不/講則所崇何業無何奪情事起學曽曰是可令楚)¶
　　(士見乎為十揭以上語甚切至未幾楚直指朱璉/希居正意疏劾鐫級歸居正殁起僉事厯右僉都)¶
　　(御史撫閩倭寇繹騷學曾策其出没多在彭湖乃/建閘置戍以遏其衝倭至令急擊不使得聚䑸蓄)¶
<pb:KR2k0044_WYG_160-23a>¶
　　(力乘風窺犯屢有松汀烏坵浯嶼銅山彭湖南澳/甘山之捷顧失直指意以濫餉劾事尋白連疏乞)¶
　　(歸/)¶
　許聞造(兩浙名賢録字長孺海寧人黄門相卿仲子/舉萬厯鄉試選河間府推官有能名内艱服)¶
　　(闋補東昌拜貴州道御史建議風發摘大司馬石/星忌諱不顧又條上兵餉七事出按甘肅聞礦使)¶
　　(四出兩疏極諫又疏劾張侍郎養䝉又言主事洪/其道歸名頌德依附呂坤之門牆不顧名義凡數)¶
　　(千百言疏入/忤㫖落職歸)¶
　陳禹謨(分省人物考字孟文號心抑仁和人萬厯丁/丑進士授中書擢監察御史巡鹽兩淮巡按)¶
　　(江西所至以簡肅稱還京給事中孟養浩以爭國/本杖闕下禹謨疏力諫將幷杖閣臣具揭救得免)¶
<pb:KR2k0044_WYG_160-23b>¶
　　(請養里居十年起補巡漕陞太僕卿巡撫/鄖陽轉刑部侍郎卒於官贈刑部尚書)¶
　鍾化民(兩浙名賢録字維新仁和人萬厯庚辰進士/厯宰惠安舉清廉第一移劇樂平治狀視惠)¶
　　(安以亷能卓異拜山西道御史為忌者所中改行/人遷禮部主客司員外會三王並建之議起乃移)¶
　　(書責政府尋露章劾之終寢其議改儀制郎中瀋/藩請封其庶子為王已許之化民持祖制不可帝)¶
　　(諭曰苐與虚名令得藉以婚娶化民奏曰惟名與/器不可以假且陞下視瀋藩與元子孰親瀋藩不)¶
　　(即封慮妨㛰娶元子不即立不妨豫教乎帝始震/怒後旋悟遂罷尋改光禄丞河南大飢廷推化民)¶
　　(徃賑命兼河南道御史假便宜行事倍道入境晝/夜籌畫所全活不可數計乃倣鄭俠流民圖作救)¶
　　(荒圖説以報得㫖褒嘉轉太常少卿以右僉都御/史出撫河南時中使銜命開採為姧利化民上疏)¶
<pb:KR2k0044_WYG_160-24a>¶
　　(力爭不報諸礦盜乘釁羣起宛洛間又河賊擁衆/阻險肆掠官兵弗能制化民親督將吏設方畧擒)¶
　　(斬亂首餘皆解散境内以平疾作卒中州/士民請祠特賜祠額忠惠贈右副都御史)¶
　祝以豳(舊浙江通志字耳劉海寧人萬厯丙戍進士/知隨州入為兵部員外時關白攻朝鮮大司)¶
　　(馬石星主招撫以豳曰日本勍賊朝鮮屬國今以/朝鮮急而遣招撫是棄朝鮮也東藩已折於日本)¶
　　(勢必及我朝議是之已僉憲粤東清刷韶厰商料/儲為軍需税璫不敢撓其柄報最以終養居鄉十)¶
　　(六年起江西按察使請罷建武橋税商民/永利尋擢應天府尹晉工部左侍郎致仕)¶
　沈朝煥(獻徴録字伯含楠之子萬厯壬辰進士授工/部主事時倭事孔亟上疏以相機逺襲對馬)¶
　　(近襲釡山為上策議和通市為下策而終之以練/土著墾屯田重武科用反間疏入不報尋命𣙜關)¶
<pb:KR2k0044_WYG_160-24b>¶
　　(荆南苛細悉捐民困大蘇轉職方員外陞武選郎/中謝絶權貴鉗勒豪吏積弊肅清會有錦衣陳某)¶
　　(以戚畹陳乞欲併軍功槖黄金為壽朝煥揮去堅/持不可忽傳中㫖陳某准陞三級與世爵時夜半)¶
　　(中官督促取覆朝煥具疏叅劾事遂寢諸不便之/者中以考功法調外知靖州厯陞四川按察僉事)¶
　　(福建布政司/叅議致仕歸)¶
　楊廷筠(杭州府志字作堅仁和人萬厯乙未進士授/安福知縣擢御史巡太倉會中㫖取太倉庫)¶
　　(金三十五萬廷筠奏曰祖宗積貯至今尚存八百/餘萬陛下御極以來支用七百餘萬今一旦又支)¶
　　(若干脱冇急需何以應之時礦税之使四出廷筠/數以疏諫盡發陳奉馬堂陳増等姧狀出按江西)¶
　　(以三吳民重困𣙜税上減𣙜疏遷按察副使請告/歸以薦起河南副使遷順天府丞會魏忠賢用事)¶
<pb:KR2k0044_WYG_160-25a>¶
　　(遂乞/歸)¶
　沈光祚(舊浙江通志字延甫仁和人萬厯乙未進士/授開封府推官厯順天府府尹尚書孫慎行)¶
　　(以紅丸事罪輔臣方從哲帝命諸臣集議光祚曰/青宮之梃張差以風癲蔽罪紅丸之藥李可灼以)¶
　　(賚予酬功輔臣即百喙何以自/解人服其明確卒贈工部侍郎)¶
　諸允修(抗州府志字安所由餘姚徙仁和萬厯辛丑/進士授襄城知縣入為工部主事督理通惠)¶
　　(河會福王之國道潞河舟例用䨇纜民居妨挽道/者議盡撤允修持不可具小舟兩岸俾人夫夾挽)¶
　　(之數萬户安堵如故三遷雲南左布政使寇迫郊/外民擁門號哭求入議者不聽允修曰此吾赤子)¶
　　(奈何以飽賊刃乎乃由别門先出精兵數十里外/設伏衛之親坐城樓啓門令入所活數十萬天啟)¶
<pb:KR2k0044_WYG_160-25b>¶
　　(七年以南光/禄寺卿致仕)¶
　吳太沖(抗州府志字黙寘錢塘人崇禎辛未進士選/庶吉士授檢討與婁東張溥無錫馬世竒清)¶
　　(江楊廷麟保德王邵會稽章正宸相善稱詞林六/君子崇禎末年天下已岌岌震動天子方懸重賞)¶
　　(厚禄以激厲臣下而下不應太沖以詞臣侃侃直/言如理財則清嚴加派弭盜則請重撫綏翦亂則)¶
　　(請專勦滅而尤以正人心敦士行破門户全國體/為急辛已枚卜閣臣召對平臺五人為班以次奏)¶
　　(上諸臣所奏皆隨奏隨書太沖獨以國家力疲宜/安插飢虚重選循卓為言帝置筆不動顧太沖且)¶
　　(前太沖跽奏曰臣之所陳似迂然國家至今日如/病羸瘵不特消伐元氣迅利肝膈之劑不可用即)¶
　　(驟服參苓效亦不可旦夕期也帝黙然量移南/國子監司業尋轉右春坊右中允以外艱歸)¶
<pb:KR2k0044_WYG_160-26a>¶
國朝¶
　黄機(鄉賢留祀冊字次辰錢塘人順治丁亥進士由/庶吉士厯禮户吏三部尚書晉文華殿大學士)¶
　　(端厚清謹公忠體國為户部稽核釐剔夙弊頓清/兩任吏部勵廉節抑奔競疏通壅滯會)¶
(諭大臣陳時務機以九門拿獲竊盜給賞太過恐邏者/    以邀賞滋波累又審案誣扳良民仄覆妄供貽累)¶
　　(者衆當照初供定擬毋許任意更易姓名殃及無/辜言皆剴切立朝四十餘年廉潔自愛不名一錢)¶
(予告歸卒文僖/賜祭葬諡)¶
　項景襄(舊浙江通志字去浮號眉山錢塘人順治壬/辰進士乙未廷對選庶吉士補檢討厯官兵)¶
　　(部右侍郎儀觀偉然凡國家冇大建置輙援据成/例以進刑部疏請改五流之例應徙邊者無論逺)¶
<pb:KR2k0044_WYG_160-26b>¶
　　(近戍烏喇景襄力爭之卒從其議山東濱海民多/捕魚為業東撫以民蓬桅行舟者僉欲坐以通海)¶
　　(景襄曰山東與江浙不同江浙海寛無礁易泊山/東多礁難泊且業經奉)¶
(㫖奉天直隸山東沿海一帶詐民捕捉船容二百石非/    蓬桅不可行今姧吏舞文以此羅織愚民僅博衣)¶
(賜祭食而乃以重法陷之耶由是皆免且著定例卒/    葬)¶
　楊雍建(公舉事實字自西一字以齋海寧人順治乙/未進士知髙要縣地當廣右之衝制府駐節)¶
　　(師行絡繹供億甚煩雍建力減浮費重恤夫役有/百夫長將軍符下縣語不遜雍建坐而撻之帥以)¶
　　(愬制府制府曰書生强項廉吏方剛是不可犯乃/杖百夫長薦雍建於朝徴授兵科給事中厯刑科)¶
　　(掌印因星變上言請清齋修省求直言詢利病幷/飭内外臣工滌慮洗心共修職業奉)¶
<pb:KR2k0044_WYG_160-27a>¶
(㫖嘉之厯兵部督捕理事左右通政太僕卿以都察院/    左副都御史巡撫貴州時湖北川東甫定道次銅)¶
　　(仁烽火迫城下官屬請避去雍建曰銅仁黔境巡/撫身任封疆去安之因命燔其後山開南門以待)¶
　　(偵者賊疑有伏不敢前既至貴陽疏立營制禁侵/掠捐賊税省力役安集客户俾有寧居師還有約)¶
　　(束不明者輙上章劾奏軍中號為楊一本始至貴/陽斗米值五千錢教以耕䎫比及三年竟成樂土)¶
　　(旋召入為兵部左侍郎以母老乞養歸子中/訥字耑木康熙辛未進士官中允提學江南)¶
　徐旭齡(杭州府志字元文號敬菴錢塘人順治乙未/進士授刑部主事改吏部厯員外郎前後居)¶
(詔陳銓部八年夙弊一清遷禮部郎中會應蠧等疏改/    言極陳河工夫柳之弊及禁商害汰衙)¶
　　(雲南道御史疏十數上視鹺兩淮時黄淮並決流/民載道旭齡區畫賑䘏全活甚衆厯遷大理少卿)¶
<pb:KR2k0044_WYG_160-27b>¶
　　(擢僉都御史巡撫山東下車劾墨吏數人嚴禁倉/糧河夫之最病民者豪猾望風歛迹陞工部侍郎)¶
　　(總督漕務至淮以籌三便釐三害等疏奏請悉見/施行卒年五十八)¶
(賜祭葬謚清獻兩浙鹽法志旭齡先世居玊山父一鴻/    徙家錢塘仍授徒故里順治戊子山寇竊發一鴻)¶
　　(過害辛卯旭齡徃求父屍走邑之四都長號於途/夕暝遇樵人止宿因言曾識一鴻當求之西邨管)¶
　　(平山中是夜夢父攜示屍所且曰當問之毛廿八/旭齡即戴星徃有一嫗見之曰君非徐先生子耶)¶
　　(先生被害於魯家倉旭齡行至魯家倉風雹大作慟/哭絶壑間忽見童子跨牛背而歌旭齡叩之引入)¶
　　(茅舍一父老出旭齡曰丈人非毛廿八乎父老驚/駭告以故乃指空林間土微掩處恍如夢所見急)¶
　　(齧指血沁之解所衣裹骨歸鄉/人竒其事有繪徐子負骨圖者)¶
<pb:KR2k0044_WYG_160-28a>¶
　　嚴沆(舊浙江通志字子餐號顥亭錢塘人順治乙未/進士授庶吉士改給事中丁酉典試山東故事)¶
　　　(聖裔無舉者四氏子不得獨雋沆疏請得歲舉二/人著為令康熙初擢吏科掌印給事中請解有司)¶
　　　(被叅之任杜督撫委卸之端職官之選授不便在/籍候憑悉見施行陞太僕少卿晉僉都御史擢副)¶
　　　(都御史踰年任總督倉場户部右侍郎軍興孔棘/沆通贏絀剔侵蟊進不軋衆退不廢公歲省金錢)¶
　　　(數萬餘乞養母歸卒子曾榘字方貽/康熙甲辰進士官至兵部右侍郎)¶
　　王益朋(鄉賢留祀册仁和人順治乙未進士選庶吉/士改給事中首疏劾海上鎮將交通賊黨請)¶
　　　(按以軍法後果事敗疏凡數十上如清鹽政以足/軍需酌漕運以裕國用外復所衛内復五府以保)¶
　　　(治安修舉盛京以重根本發淮課以定巖疆糾貪/吏以儆官邪皆直言無隠丁酉典試江西轉太僕)¶
<pb:KR2k0044_WYG_160-28b>¶
　　　(寺少卿/卒於官)¶
　　徐潮(公舉事實字青來一字浩軒錢塘人康熙癸丑/進士選庶吉士授檢討遷春坊贊善甲子主江)¶
　　　(南鄉試厯諭德庶子少詹事晉通政使陞副都御/史尋轉工部右侍郎督理錢局甲戍會試總裁丁)¶
　　　(母憂服闋即家起刑部右侍郎出為河南巡撫潔/已奉公苞苴屏絶凡藩司加平糧道贈耗知府季)¶
　　　(規悉為削除各州縣止許取耗一分著為令甲除/南陽黒鉛之累清衛輝辦漕之弊開溝洫以資兩)¶
　　　(河灌溉革省城上下供應杜發馬派買暨土棍壟/斷市集之禁以安里遞商民其於屬員尤殷殷教)¶
　(經筵誨俾爭自濯磨咸奉法紀閲四載擢户部尚書充/    講官兼翰林掌院學士教習庶吉士)¶
(聖祖仁皇帝以髙寶居民常被水患皆由洪澤湖漫流宜/      於髙城三壩下築隄束水以入湖又於下湖諸邑)¶
<pb:KR2k0044_WYG_160-29a>¶
(聖祖獨築隄束水以達海事下九卿議及議上/      與潮面論形勢指授方畧遂)¶
(命徃董其事至則相地形程器用酌逺近料盈縮分職任/      役人爭赴功僅百日而工竣)¶
(聖祖親臨閲視指顧嘉悦四十七年擢吏部尚書仍兼掌/      院學士逾年以疾乞休)¶
(詔以原官致仕五十二年朝/    京師恭祝)¶
(聖祖仁皇帝六十萬壽疊䝉四年卒於家/恩賚與現任一體准廕五十)¶
(賜祭葬如禮雍正十一年奉/  㫖建賢良祠於京師)¶
　(特予入祠致祭復於本籍/賜祭)¶
　(御製祭文以/    示褒寵)¶
<pb:KR2k0044_WYG_160-29b>¶
　　陳詵(公舉事實字叔大號實齋海寧人康熙壬子舉/人由中書簡吏科給事中厯刑科掌印擢大理)¶
　　　(少卿遷都察院左副都御史巡撫貴州地多山岨/不事農桑詵召父老教之耕不二十年墾田數千)¶
　　　(頃又攜善蠶者即署傍浴蠶治繭逺近效之始知/織絍三江苗民弗靖出師討之籌算兵食措置方)¶
　　　(畧隨機應變不一月渠魁斯得調湖北涖任七日/即劾藩司不職去之羣吏震肅時江浙米貴奉)¶
　(㫖命詵與偏撫商酌遂大弛米禁一時商賈雲集銜艘/    東下而省城米價騰湧立借藩庫五萬金貴糴賤)¶
　　　(賣輪番減值皆以家資墊補江浙米價頓落而楚/省亦不受販多米貴之累𣙜使請於白螺磯設關)¶
　　　(下其議詵條奏不可乃止荆襄水患歲役民不息/詵親厯河干兩月工竣水不為灾晉工部尚書轉)¶
　(覲來禮部以老疾引退疏再上允歸六十一年入/    京卒於邸第)¶
<pb:KR2k0044_WYG_160-30a>¶
(諭祭葬謚/    清恪)¶
　沈近思(公舉事實字位山號闇齋錢塘人康熙庚辰/進士授臨潁知縣潁與許接壤許有孔家口)¶
　　(水勢衝突為潁患近思出夫十之七助許築堤俄/水發安堵無恙又捐建社倉積穀四千餘石建紫)¶
　　(陽書院課士復建䨇忠祠表葺楊統制墓以昭忠/義陞南寧府同知南寧山險多盜近思力行保甲)¶
　　(嚴督緝捕期年寧謐尋改清河本裕倉監督涖任/一月綱紀利弊整釐悉當姧胥歛迹旗弁暴悍者)¶
　　(痛懲之雍正元年陞文選司郎中厯晉吏部右侍/郎轉左卯出酉歸庭無私謁當奏)¶
(御之日必越宿齋戒然後敢進惟以至誠篤敬盡職分/    所當為擢左都御史表率臺端風清紀肅所進奏)¶
　　(疏非發議准行之日人莫得而知也卒於官室無/餘資)¶
<pb:KR2k0044_WYG_160-30b>¶
(賜帑金一千兩太子/詔贈禮部尚書)¶
　　(少傅諡端恪/)¶
　　嘉興府¶
　唐¶
　陸贄(唐書本傳字敬與嘉興人十八第進士以書判/拔萃補渭南尉德宗立召為翰林學士從狩奉)¶
　　(天機務填總逺近調發奏請報下書詔日數百贄/初若不經思逮成皆周盡事情衍繹熟復人人可)¶
　　(曉是時賊未平帝欲明年遂改元乃議更益大號/贄曰今乗輿播越大憝未去陛下宜痛自貶勵不)¶
　　(宜益美名以累謙德帝從之始帝播遷府藏委棄/至是天下貢奉稍至乃於行在夾廡署瓊林大盈)¶
<pb:KR2k0044_WYG_160-31a>¶
　　(二庫别藏貢物贄請悉出以賜有功令後納貢必/歸之有司先給軍賞帝悟即撤其署李懷光有異)¶
　　(志李晟密言其變因請移屯帝遣贄見懷光議事/贄還奏懷光必反宜有以制之因勸帝許晟移軍)¶
　　(以勞遷諫議大夫仍為學士還京為中書舎人俄/以喪解官服除以權知兵部侍郎復召為學士天)¶
　　(下屬以為相而竇參素忌之罷學士以兵部侍郎/知貢舉明年參黜乃以中書侍郎同中書門下平)¶
　　(章事舊制吏部選以歲集乾元後天下兵興率三/年一調吏員稽壅案牒叢淆偽冒䝉真吏縁以為)¶
　　(姧至十年不被調缺員或累歲不補贄乃請以内/外員三分之每歲計闕集人檢柅吏姧天下便之)¶
　　(又以西北邊歲調河南江淮兵謂之防秋士不素/練戰數敗將統制不一無以應敵乃上陳其弊帝)¶
　　(愛重其言而不從也班宏判度支卒官贄薦李巽/帝漫許之而自用裴延齡贄上書苦諫帝不懌竟)¶
<pb:KR2k0044_WYG_160-31b>¶
　　(以太子賓客罷延齡揣帝意薄讒短百緒帝遂發/怒貶忠州别駕順宗立召還詔未至卒贈兵部尚)¶
　　(書謚曰宣始贄入翰林年尚少以材幸天子常以/輩行呼而不名在奉天朝夕進見帝親倚至解衣)¶
　　(衣之雖外有宰相主大議而贄輙居中參裁可否/時號内相嘗為帝言今盜徧天下宜痛自咎悔以)¶
　　(感人心故奉天所下制書雖武人悍卒無不感動/流涕後李抱真入朝為帝言陛下在奉天山南時)¶
　　(赦令至山東士卒聞者皆感泣思奮臣是時知賊/不足平議者謂興元戡難功雖爪牙宣力蓋贄有)¶
　　(助焉及輔政所言皆懇到深切或規其太過對曰/吾上不負天子下不負所學遑他恤乎既放荒逺)¶
　　(常闔户人不識其而又避謗不著書地苦/瘴癘秪為今古集驗方五十篇示鄉人云)¶
　宋¶
<pb:KR2k0044_WYG_160-32a>¶
　婁機(宋史本傳字彦發嘉興人乾道二年進士授鹽/官尉調含山主簿七攝鄰邑率以治績聞遷太)¶
　　(常博士秘書郎時皇太子始就外傅以機兼資善/堂小學教授機日陳正言正道又以累朝事親修)¶
　　(身治國愛民四事手書以獻隨事開明多所裨益/擢監察御史韓侂胄議開邊機極口沮之謂恢復)¶
　　(之名非不美今士卒驕逸財力未裕萬一兵連禍/結乆而不解奈何侂胄不悦遷右正言進太常少)¶
　　(卿兼權中書舍人詔遣宣諭荆襄機昌言曰使徃/慰安人情則可必欲開邊啟釁有死而已不能從)¶
　　(也泗州捷聞愈増憂危且曰若自此成功以攄列/聖之宿憤老臣雖死亦幸但恐進鋭退速禍愈深)¶
　　(耳遂以言去侂胄誅召為吏部侍郎兼太子左庶/子還朝言權臣以私意横生敗國殄民今當行以)¶
　　(至公又言兩淮招集敢勇若非繩以紀律課其勤/惰必為後害遷禮部尚書擢同知樞密院事進叅)¶
<pb:KR2k0044_WYG_160-32b>¶
　　(知政事當干戈甫定信使徃來之始瘡痍方深敝/蠧紛然機彌縫裨贊甚多尤惜名器守法度進退)¶
　　(人物直言可否不市私恩不避嫌怨數上章告老/以資政殿學士提舉洞霄宮卒贈金紫光禄大夫)¶
　　(加贈/特進)¶
　衛涇(萬厯嘉興府志字清叔其先齊人唐末避亂居/秀州孝宗親擢進士第一厯起居舍人假工部)¶
　　(尚書使金還除直煥章閣知慶元府開禧初召拜/吏部尚書御史中丞請誅韓侂胄論罷右相陳自)¶
　　(强拜叅知政事又患史彌逺欲去之彌逺乃諷御/史劾罷涇知揚州除資政殿學士致仕卒贈太師)¶
　　(追封秦國公諡文節初侂胄嘗指朱熹偽學侂胄/誅請召熹還朝已卒涇乃取諸經四書傳註刋布)¶
　　(之所著文章奏議/五十卷曰後樂集)¶
<pb:KR2k0044_WYG_160-33a>¶
　常楙(宋史本傳字長孺淳祐七年進士調常熟尉公/廉自持不畏彊禦部使者交薦之調婺州推官)¶
　　(疏決滯訟以剸繁裁劇稱拜監察御史知無不言/尋為兩浙轉運使禁戢吏姧不以急符督常賦海)¶
　　(鹽歲為鹽潮害稼楙請捐金發粟復輟已帑修築/新塘三千六百二十五丈名曰海晏塘邑人德之)¶
　　(遷户部侍郎兼刑部匄祠不許以集英殿修撰知/平江節浮費修府庫既代有送還事例自給吏卒)¶
　　(外餘金萬楮楙悉不受吏驚曰人言常侍郎不愛/錢果然改浙東安撫使值水灾捐萬楮以賑之復)¶
　　(請糴於朝得米萬石蠲新苖三萬八千又以諸暨/被水尤甚給二萬楮付縣折運民食不至乏絶尋)¶
　　(以刑部侍郎召平反甚衆兼給事中封還隆國夫/人從子黄進觀察使録黄賈似道以御書令委曲)¶
　　(書行楙迄不奉命以寶章閣待制提舉太平興/國宮德祐元年拜吏部尚書進叅知政事卒)¶
<pb:KR2k0044_WYG_160-33b>¶
　　(謹按至元嘉禾志楙先世本臨卭人/自其曽祖同徙居海鹽遂為海鹽人)¶
　明¶
　俞山(獻徵録字積之秀水人永樂癸卯舉人選崑山/訓導正統間擢鴻臚寺丞陞少卿尋拜吏部左)¶
　　(侍郎凡所薦擢不求人知有請謁者輙正色拒之/景泰初議迎復之禮同列頗有難者山獨奮曰鑾)¶
　　(輿復然後人心悦而天下安況天倫所繫/之至重耶極力贊之事乃克濟尋以疾歸)¶
　呂原　呂㦂(湯斌呂原傳字逄原秀水人正統七年/進士授翰林院編修景泰初進侍講天)¶
　　(順元年改通政司左叅議仍兼侍講入内閣尋進/翰林學士原性厚重儀狀端偉石亨等用事貴倨)¶
　　(顧獨敬原原朝會衣青袍亨笑曰行為先生易緋/原不答無何岳正與原列上曹石罪狀疏留中曹)¶
<pb:KR2k0044_WYG_160-34a>¶
　　(石覺大恐先是承天門災正草罪已詔至是摘其/語謂謗訕正遂罷去原得留與李賢同直内閣賢)¶
　　(通逹遇事立斷原守正恪誠濟以持重遭母喪歸/卒贈禮部左侍郎諡文懿子㦂字秉之以父廕補)¶
　　(國子生遷中書舍人憲宗七年中順天鄉試試禮/部不第仍為中書舍人累遷禮部主客司郎中典)¶
　　(屬國事諳習掌故琉球請歲一入貢意取賈市得/便利㦂以非制格之回囬貢使乞道廣束歸國㦂)¶
　　(曰西夷貢有常道更之起他釁遂寢其奏以薦進/南京太僕寺少卿故事太僕馬數禁人不得問卷)¶
　　(簿多磨滅登耗無考㦂曰他官不與聞是也太僕/職此而可貿貿耶議請馬政卷簿太僕官三年一)¶
　　(照著為令遷太常寺卿採集累朝祀典沿革為條/例上本寺利便十二事俱見施行劉瑾用事再疏)¶
　　(乞罷/歸)¶
<pb:KR2k0044_WYG_160-34b>¶
　項忠(吾學編字藎臣嘉興人正統七年進士授兵部/主事厯陞陜西按察使會陜饑不待奏報輒發)¶
　　(倉賑給全活萬人後為大理卿既行陜人詣闕乞/留改右副都御史巡撫其地成化四年固原土番)¶
　　(滿四叛有衆二萬據石城逺近戒嚴詔忠總督軍/務同馬文升劉玊進討忠移兵據賊水草前後大)¶
　　(小二百餘戰賊愛將楊虎貍被擒乞自效忠即遣/去四竟為虎貍所誘擒因陳四事為經乆計召還)¶
　　(會荆襄大旱流民入山倡為亂忠出總督軍務遣/人持榜入山諭降其負險不服者縱兵剿之凡遣)¶
　　(還鄉者四十萬人編戍者萬餘人俘斬二千人上/便宜十事尋進左都御史召為兵部尚書錦衣百)¶
　　(户韋瑛挾汪直為詗察屢興大獄中外重足莫敢/言忠草疏發直瑛姧罪疏入罷厰瑛坐戍邊未幾)¶
　　(直又得領厰遂首誣忠下廷訊落職乆之諸姧次/第敗復忠兵部尚書致仕卒贈太子太保諡襄毅)¶
<pb:KR2k0044_WYG_160-35a>¶
　張寧(名山藏字靖之海鹽人景泰進士授禮科給事/中憲宗元年太皇后生日帝為設醮禮部尚書)¶
　　(姚夔歛會大臣燒香行禮寧疏言諸大臣但能和/衷助德則自可上綏懿祉而夔等乃斂財辦香約)¶
　　(期赴壇無益事情徒傷國體乞勅禮部禁止帝善/之南京給事中王徽等劾李賢獲罪謫邊寧合六)¶
　　(科申救賢不悦出寧知汀州興學崇賢痛裁頑梗/治稱神明踰年乞歸父老遮留有泣下者列朝詩)¶
　　(集傳寧奉使朝鮮陪臣朴元亨為館伴從遊太平/館賦百韻詩朴和之殊不相下寧得溪流殘白春)¶
　　(前雪柳折新黄夜半風之句/朴乃閣筆曰不能屬和矣)¶
　劉泰(𢎞治嘉興府志字世亨海鹽人由進士入翰林/為庶吉士拜監察御史嘗按遼東及南畿諸郡)¶
　　(辨獄有聲天順初石亨專權用事人莫/敢言泰與御史楊瑄彈劾之風節凜然)¶
<pb:KR2k0044_WYG_160-35b>¶
　馬暶(嘉禾徵獻録字季明平湖人天順甲申進士由/行人擢御史疏請早建儲謹灾異飭武備防水)¶
　　(旱帝嘉納之巡視京畿/行部所至以清直聞)¶
　潘蕃(檇李往哲初編字廷芳崇德人成化二年進士/授刑部主事厯員外郎中沁源王與州官互訐)¶
　　(持不解朝命下蕃涖事蕃亷知左右撥置王狀因/列其罪置之死雲南鎮守太監錢能攫金蠻部危)¶
　　(動邊鄙由指揮盧安輩釀釁蕃徃正盧安輩以法/歸請併治錢能士論壯之已而出守安慶改鄖陽)¶
　　(鄖陽初創界接陜洛流民歸者如市蕃因撫以土/著遂稱善郡厯晉右副都御史撫四川申飭軍政)¶
　　(倖功生事者悉治之常單車行視松茂夷人莫敢/輕出陟右都御史總督兩廣節制特嚴一號令出)¶
　　(即大將不敢喘息方面而下稍違約束必召軍正/治以法不少貸黎寇符南蛇等衆號數萬蕃親統)¶
<pb:KR2k0044_WYG_160-36a>¶
　　(兵逆擊大破之蠻氛以息思恩知府岑濬叛蕃籌/其所居道里逺近分六哨以進濬遂伏誅豐湖十)¶
　　(三村猺寇及惠州古三仔唐大鬢等阻兵肆亂蕃/督率部兵掩擊殲其渠魁餘黨灰滅在廣五年屢)¶
　　(大戰伐前後斬賊無算正德改元召拜南刑部尚/書時逆瑾稔横蕃堅求去命乘驛歸年七十九卒)¶
　　(嘉靖年/賜祭葬)¶
　屠勲(獻徵録字元勲平湖人成化己丑進士授工部/主事改刑部厯員外郎中皆劇曹剖決無滯京)¶
　　(城無籍子季勝誘其主之子福為私鑄而隂令詗/事者發其事福坐戍邊衆知其寃莫敢問勲曰此)¶
　　(奴利主之産也為直其事以福罪罪勝而歸其産/進大理少卿擢右副都御史巡撫順天寶坻産銀)¶
　　(魚中使歲取供薦因之横索民不能堪麻峪山有/銀礦守臣以中㫖索之勲皆疏言其不可詔戒約)¶
<pb:KR2k0044_WYG_160-36b>¶
　　(中使而礦事卒不行遷刑部右侍郎尋進左會戚/畹與河間民爭田搆訟勲奉㫖覈勘上言食禄之)¶
　　(家不言利況母后誕毓之鄉而與小民爭寸地臣/以為不可孝宗嘉納歸其田於民正德丁卯拜尚)¶
　　(書時逆瑾用事諸司諷先關白而後奏聞勲曰若/是是無朝廷矣瑾銜之勲引疾求去以太子太保)¶
　　(致仕卒/謚康僖)¶
　陸淞(羅欽順陸淞墓碑字文東平湖人𢎞治庚戍進/士授禮部儀制司主事時逆瑾用事常欲有所)¶
　　(私淞執不可瑾怒遂中以事下之獄淞怡然不以/為悔竟亦無他陞主客郎中日本使者宋素卿本)¶
　　(華人賄瑾求數入貢以便其私淞立言非中國之/利因請執素卿以正國法事遂寢陞南京鴻臚寺)¶
　　(卿武宗親征逆藩駐蹕南都一切禮儀禮部皆與/叅酌而行無弗允嘉靖改元淞陳言十事上嘉納)¶
<pb:KR2k0044_WYG_160-37a>¶
　　(之陞南京光禄寺卿諸務多渉中官羣小憑之姧/蠧百出淞悉懲以法勞費大省再疏乞休歸卒賜)¶
　　(祭/葬)¶
　陸杰(兩浙名賢録字元望淞之子𢎞治進士授兵部/主事轉員外郎中出叅議湖廣厯遷廣東左布)¶
　　(政五嶺以南擅番舶之利杰懲犯禁者數十人民/始斂輯安南貢使不至朝議以都御史毛伯溫督)¶
　　(師征討杰預偵安南隠事為伯温言可不煩兵而/服伯溫以聞許便宜罷兵未幾莫登庸果上表請)¶
　　(罪補貢擢右副都御史巡撫湖廣時大駕幸楚供/億浩繁杰處分若素定進工部右侍郎卒於官贈)¶
　　(工部尚書杰負氣剛直侃侃不阿自為郎時武宗/南巡杰與黄鞏陸震伏闕極諫廷杖四十幾絶而)¶
　　(甦由是直聲震天下入仕四十年厯/五省十三任皆積勞序遷所至有聲)¶
<pb:KR2k0044_WYG_160-37b>¶
　曹瓊(天啟平湖縣志字玉夫𢎞治癸丑進士授御史/侃侃持風裁有戚畹投千金乞寘讎家於辟瓊)¶
　　(正色曰人命至重吾不受此辜金也為御史數年/論列百許多中機宜劉大夏嘗曰諫垣中如曹瓊)¶
　　(他日堪大/用無何卒)¶
　屠堯(萬厯嘉興府志字文治平湖人以進士授常州/府推官決獄明敏擢御史武宗南巡上疏請回)¶
　　(鑾復疏止興作重經筵崇聖學寛重罰皆國家大/體巡廣右時歲飢堯設法糴運且增價招商多所)¶
　　(全活補山東副使致政歸兄奎亦為御史巡/視江石累疏宸濠不軌有直聲官終叅議)¶
　趙漢(兩浙名賢録字鴻逹平湖人正德辛未進士授/建昌府推官召拜給事中繩愆弼違有抗直不)¶
　　(撓之節凡厯三科前後奏疏不一上武宗者三世/宗者十有四責囬話者二奉詔逮獄受杖者一其)¶
<pb:KR2k0044_WYG_160-38a>¶
　　(間若論蕭敬之怙終崔文之擅政谷大用之請乞/鑿鑿中窽至論首輔張孚敬專職自恣尤人所難)¶
　　(以是出為山西叅/政不數月乞歸)¶
　包節(萬厯嘉興府志字元逹嘉興人成進士筮仕東/昌司理多所平反召拜御史按閩滇皆以直著)¶
　　(繼按湖廣時巨璫廖斌以鎮守威毒三楚節廉其/不法事抗疏劾之忤㫖逮獄幾斃杖下謫戍莊浪)¶
　　(疾卒隆慶改元/贈光禄少卿)¶
　鄭曉(海鹽文獻志字窒甫嘉靖癸未進士授職方主/事日取故牘閲之由是盡知天下阨塞與其士)¶
　　(馬虚實强弱之數甲申以議大禮杖闕下許讚為/太宰調曉考功轉郎中夏言罷相有詔考察臺諫)¶
　　(嚴嵩意在去其異已者曉更斥其所厚者若干人/嵩子世蕃以治中求為尚寶丞曉謂非故事不聽)¶
<pb:KR2k0044_WYG_160-38b>¶
　　(嵩益怒密疏曉抗上市思貶和州判官曉至和日/夜治民事訪諸所欲惡次第罷行之遷南考功郎)¶
　　(中厯刑部右侍郎改兵部兼僉都御史出撫鳯陽/會倭入寇江南北運道為梗曉至鎮勵將士選民)¶
　　(兵集鹽場壯勇禦之於通泰襲之於如臯擊之於/海門搗之於呂泗圍之於狼山斬首九百餘級賊)¶
　　(遁去東南之賦歸輸京師無後期者又築三里閘/以通漕渠開湖櫃以興水利淮以南無水患遷吏)¶
　　(部左侍郎尋遷右都御史協理戎政奏罷諸軍之/役於工作者衆咸感奮改刑部尚書奏論錦衣所)¶
　　(治獄多失實而五城御史受民詞非舊制又謂王/直於法必當誅留都亂卒漸不可長劾嚴嵩之張)¶
　　(翀董傳策吳時成不可罪諫立儲之郭希賢不可/殺咸與嵩議不合乃落職還病卒穆宗改元贈太)¶
　　(子少保/諡端簡)¶
<pb:KR2k0044_WYG_160-39a>¶
　陸垹(萬厯嘉興府志字秀卿嘉善人嘉靖丙戍進士/初任南刑曹嚴嵩屢謁之垹拒不見嚴托人私)¶
　　(詢其意垹曰此人雖赫赫有時名實姧雄也嚴銜/之厯任兵部武庫郎出知武昌徙岳州在任崇節)¶
　　(儉寛逋賦省訟獄開荒田歲飢竭倉庫設法賑貸/活飢民數百萬時嚴嵩柄政銜前事十年不調御)¶
　　(史伊敏生巡厯至府垹供奉甚薄伊直入其衙惟/老蒼頭二人敝筐無鎖檢之殘書百帙布衣數事)¶
　　(而已特疏薦陞京堂垹至都不謁嚴嵩嵩遣人諷/諭之垹曰受職天朝拜恩私第賢者猶不為況未)¶
　　(受官而先謁權貴乎卒不徃陞太僕少卿轉/南光禄尋以僉都御史巡撫河南乞歸卒)¶
　錢薇(海鹽縣圖經字懋垣海鹽人嘉靖壬辰進士授/行人選禮科給事夏言以議郊祀與霍韜相訐)¶
　　(奏薇疏論其傷國體手批嘉奬繼乂論閣臣戚里/内侍章十數上並剴直無諱避尋有勅清查倉儲)¶
<pb:KR2k0044_WYG_160-39b>¶
　　(薇得楚及粤西虚心搜覈摘發乾没萬計歸晉本/科右是時夏言已入相嚴嵩為禮部尚書上齋宮)¶
　　(祈年尊信方士陶仲文又翊國公郭勛恃寵侵朝/柄至請復内臣鎮守擅署宿衛官不關白本兵薇)¶
　　(發憤一疏糾勛再疏糾言三疏乞罪方士語皆/中帝所忌削職歸卒隆慶改元贈太常少卿)¶
　孫植(萬厯嘉興府志字斯立平湖人嘉靖乙未進士/選南北部中官潘珍從子怙勢為姧利植正其)¶
　　(罪厯光禄少卿時嚴嵩柄政植守正不阿以故九/年不調祠官祝釐取辦光禄費多不經植為簿正)¶
　　(歲省大官數十萬巨璫耿清以鐵人稱之尋擢南/掌院拜大司寇訊巨閹王采邢保張進朝獄盡法)¶
　　(不少貸致仕/歸卒諡簡肅)¶
　陸光祖(獻徵録字與繩别號五臺平湖人嘉靖丁未/進士授濬縣令大司馬趙錦檄役三輔民為)¶
<pb:KR2k0044_WYG_160-40a>¶
　　(邊夫築垣牆光祖具言不便狀已復言於直指謂/必欲役内地民莫若令出錢與邊民如雇役法直)¶
　　(指上其議竟得請人心乃安内鄉王奪民田封邱/王遣蒼頭私販鹽暴横道路光祖一裁以法無少)¶
　　(貸邑人盧柟嘗忤邑令遂假事坐重辟厯數令不/白光祖得其寃狀言於當道釋之自是平反之聲)¶
　　(聞於逺近凡四郡有疑獄必以屬之無不得其平/者徴補南禮部祠祭主事轉儀制司佐大宗伯嚴)¶
　　(訥正伊王典楧罪發太醫院吏目何雲龍等乾没/狀痛革諸王府襲封請㛰諸濫費其他如方技并)¶
　　(近倖貴戚非分陳乞並寢不行訥改太宰遷光祖/為驗封郎厯考功文選典選數月所注措皆翕然)¶
　　(稱當而御史孫丕揚以專擅論之竟削籍家居六/年起南太僕少卿厯晉南大理卿時張居正秉政)¶
　　(專恣臺諌諸曹郎先後糾論相繼削籍論遣不少/貸光祖貽書規諷語甚切至居正故與光祖同籍)¶
<pb:KR2k0044_WYG_160-40b>¶
　　(又以其夙望欲引以相助而光祖每與語輙不合/遂力求去居正歿起為南兵部侍郎遷工部尚書)¶
　　(改南吏部内監張鯨招權恃寵光祖疏陳鯨姧惡/狀擬置重典又言建國本以安社稷疏皆留中不)¶
　　(報遂以疾乞休不聽未幾召為刑部尚書改吏部/在事杜餽遺禁私謁壬辰大計畢事簡廉吏二十)¶
　　(二人以風吏治抜幽振淹不遺餘力閣臣申時行/嘗揭薦張位趙志臯自代光祖上疏謂非先朝舊)¶
　　(規嗣今擬復廷推以重政本詔從之已而廷臣會/推循例及光祖巨璫田義素憾光祖遂借此為蜚)¶
　　(語交關上前光祖義不可留力/請歸卒贈太子太保諡莊簡)¶
　陸光祚(萬厯嘉興府志字與培平湖人嘉靖己未進/士授兵部主事補禮部郎隆慶間三疏請皇)¶
　　(太子出閣講讀慮宗禄不支疏請限服制開生業/諡法䘏典過濫奏為條例肅懷王無後堂叔越序)¶
<pb:KR2k0044_WYG_160-41a>¶
　　(乞嗣固爭不與出為湖廣副/使移提學陕西以疾卒官)¶
　鄭履淳(兩浙名賢録字叔初海鹽人嘉靖壬戍進士/選比部郎改尚寳丞時穆宗初立履淳上書)¶
　　(言當今所急莫如用賢願早奮乾剛勿以私昵間/正人勿以細娛妨大計凡數千言上怒榜百繫廷)¶
　　(尉獄逾年得釋為民神宗即位/復起尚寶丞遷光禄寺少卿卒)¶
　沈思孝(獻徴録字純父號繼山嘉興人隆慶戊辰進/士令番禺以卓異授刑部主事疏江陵奪情)¶
　　(事廷杖八十戍神電衛癸未賜環由京兆晉大理/卿駁閹郝金獄事郝故司禮張誠嬖人思孝不為)¶
　　(動陞右都御史兼兵部右侍郎協理戎政疏減羊/絨及止盔甲之請省金錢無算又廷爭日本封貢)¶
　　(事與當事者/左遂乞歸)¶
<pb:KR2k0044_WYG_160-41b>¶
　陸萬垓(嘉禾徵獻録字夭溥號仲鶴平湖人隆慶戊/辰進士知福寧州厯刑部員外郎中出知梧)¶
　　(州府開設東安西寧二縣會滇緬大訌遷雲南兵/巡副使躬冒矢石下隴川擒岳罕收反卒聲振西)¶
　　(南擢福建按察使進山西左布政調劑貢市得其/平尋以僉都御史巡撫江西去煩苛革餽遺課農)¶
　　(桑躬教化築圩千頃積穀百萬兩賑大荒全活無/算甆運歲輸回青萬垓請以土青代之會丁母憂)¶
　　(歸/卒)¶
　丁賔(嘉禾徴獻録字禮原嘉善人隆慶辛未進士知/句容縣清賦額減雜徭建倉濬渠百廢具舉召)¶
　　(拜江西道御史時張居正當國重賓才欲引以為/黨不應會巡按遼東御史劉臺劾居正專擅威福)¶
　　(謫戍復遣賓徃勘遼贓賓知其寃投劾歸林居二/十年起南大理寺丞厯進南工部尚書開寶源文)¶
<pb:KR2k0044_WYG_160-42a>¶
　　(思二局嚴私鑄之律姧民無敢舞/弊加太子少保致仕卒謚清惠)¶
　朱廷益(馮夢禎朱廷益行略字汝虞嘉善人萬厯丁/丑進士為漳浦令歲比不登捐俸賑飢全活)¶
　　(甚衆補令嘉定時苦漕兑廷益請於大司農改折/二十萬石歲省民財以五萬計奏最得南儀部遷)¶
　　(考功郎丁亥大計秉鑒精覈公當擢僉事督江西/學政屏絶干謁益王餽古琴受而檄諸學宫曰此)¶
　　(琴貯文廟以彰賢王崇儒雅意翌日王以妃弟囑/廷益謝曰校閲時何由私識執法所以敬王也發)¶
　　(卷置劣等擢南通政司叅議時礦税横行多所株/逮上疏言姧黨蠱惑未已重地騷動可虞不報)¶
　陸長庚(獻徵録字元白平湖人萬厯庚辰進士授廣/德知州多惠政進刑部員外郎值巨璫邢尚)¶
　　(智之獄有隂為地者長庚論戍如律改南吏部郎/中累遷湖南按察副使當事者議開礦長庚持不)¶
<pb:KR2k0044_WYG_160-42b>¶
　　(可事遂寢轉廣西桂平道叅政猺首韋扶中槃花/婆作亂府江震驚屯土兵三萬餘餉徃徃不給長)¶
　　(庚建議撤之督府有難色長庚曰賊據險百出雖/兵百萬無益奈何令缺餉坐譁乎願勿中制猺易)¶
　　(與耳督府委以便宜進勦於是留兵三千守荔浦/餘盡撤還密與總兵童元鎮定謀襲擒之餘黨皆)¶
　　(讋服聽撫擢湖廣按察使進江西布政宗禄不給/出存積銀十三萬補之值大水請弛長河漁禁賑)¶
　　(䘏飢民擢應天府尹進南通政時留都多私鑄官/幣廢格長庚抗疏上聞奸黨撓之疏乆不下遂以)¶
　　(疾求去得㫖慰留尋/進兵部右侍郎致仕)¶
　王慎德(舊浙江通志字遂初嘉善人萬厯進士令萬/安鋤强扶弱政教兼舉擢四川巡按討平楊)¶
　　(應龍亂回朝抗論時事忤㫖/罷職光宗即位贈光禄少卿)¶
<pb:KR2k0044_WYG_160-43a>¶
　姚思仁(嘉禾徴獻録字善長秀水人萬厯癸未進士/授行人遷江西道御史出按河南先是世宗)¶
　　(時薊州人李昇嵩縣人刁騰言開礦之利乃分遣/中璫崔閔等相視沿至神宗朝中人四出其害尤)¶
　　(甚河南開採議始仲春孫格二人思仁上疏力爭/陳八可慮不報乃復繪開礦圖圖著一説以極言)¶
　　(其害神宗覽之怒然亦不罪也厯應天府尹遷左/通政時聽選儒士蔣定國交結近侍張忠劉遜欲)¶
　　(重興礦役於山西其章不由本司徑自投進思仁/上疏駁曰礦役停止已乆定國乃敢包藏禍心復)¶
　　(開亂源乞下法司究問事遂寢熹宗嗣/位陞工部尚書加太子太保尋致仕)¶
　朱國祚(檇李徃哲續編字養淳秀水人萬厯癸未廷/對第一授翰林院修撰厯陞禮部侍郎先後)¶
　　(抗疏請冊立其言剴切會有讒者遂乞歸里居十/九年光宗召拜禮部尚書兼東閣大學士未束裝)¶
<pb:KR2k0044_WYG_160-43b>¶
　　(而熹宗嗣位遣行人敦趣就道時刑部尚書王紀/以稽留獄事褫職國祚上疏力救不允嘆曰去一)¶
　　(大臣如小吏事不可為矣請告/積十有三疏得允卒謚文恪)¶
　吳𢎞濟(舊浙江通志字春陽嘉興人舉進士授蒲圻/令拜御史適有三王並封之諭𢎞濟再疏力)¶
　　(諍議旋寢會吳鎮訐趙用賢悔姻𢎞濟疏理其枉/語侵政府帝怒坐以黨䕶鐫兩階尋削籍歸里卒)¶
　　(天啟改元贈/光禄少卿)¶
　岳元聲(舊嘉興府志字之初嘉興人舉進士遷國子/博士轉監丞有詔選良家女入宮元聲上言)¶
　　(盛女謁非所以為教又論李長春廕子紊監規一/時有鐵監丞之稱已遷工部主事時詔起舊輔王)¶
　　(錫爵甫至遂奉三王並封之詔元聲具疏詰責首/輔於是得寢晉郎中極論關白稱亂禍始朝鮮大)¶
<pb:KR2k0044_WYG_160-44a>¶
　　(司馬石星倚沈惟敬封貢之議而輔臣趙志臯墮/其術中趙深銜之勒為民里居二十五年天啟改)¶
　　(元起南主事厯擢南兵部侍郎署部事逆閹方竊/政具疏劾之遂奪官歸崇禎初復原官卒贈南京)¶
　　(兵部/尚書)¶
　沈孚先(嘉興縣志字白生萬厯戊戍進士累官水部/郎督泉濟上佐開泇河假歸尋起用厯銓部)¶
　　(四司門無私謁庚戍佐察典疏曰一清不足以盡/天下之才而一濁足以概天下之不肖真名言也)¶
　　(編人才録凡京朝林下大官長吏皆朱墨劄記每/言參苓烏附盡入藥籠驅使乃見國手所著有尚)¶
　　(白齋/詩文)¶
　朱大啟(獻徴録字君興秀水人萬厯庚戍進士授南/昌司李舉卓異第一入為吏部主事厯考功)¶
<pb:KR2k0044_WYG_160-44b>¶
　　(文選郎中時魏忠賢用事謀遣内臣分鎮九邊冡/宰王永光等公疏廷爭大啟實具草大忤璫意遂)¶
　　(引歸崇禎改元閹以次正法擢太常少卿已而以/添註太僕卿督餉江右有㫖額外搜括大啟言江)¶
　　(右貧瘠正額不充安問額外乃得罷厯陞刑部左/右侍郎尋署部事三遇熱審皆極力平反所全活)¶
　　(無算以病告歸卒贈刑部/尚書子茂時貴陽知府)¶
　錢士升(嘉禾徴獻録字抑之嘉善人萬厯丙辰殿試/第一授翰林修撰天啟初乞假歸進左中允)¶
　　(不赴魏大中趙南星被難並為營䕶同年生萬燝/杕死恤其家以是有名崇禎元年起少詹事厯禮)¶
　　(部尚書兼東閣大學士上疏獻寛簡虚平四箴上/優㫖報聞武生李璡請括江南富户充餉士升惡)¶
　　(之擬㫖下刑部提問上不許發改擬溫體仁遂輕/擬以進士升曰此亂本也當以去就爭乃疏言周)¶
<pb:KR2k0044_WYG_160-45a>¶
　　(禮荒政十二保富居一今以兵荒故罪富家朘削/議括其財而籍没之此秦皇不行於寡清漢武不)¶
　　(行於卜式者而欲行於聖明之世乎疏入/降嚴㫖切責士升引罪乞休後七年卒)¶
國朝¶
　杜臻(鄉賢留祀册字肇余秀水人順治戊戍進士入/翰林累陞内閣學士禮部侍郎轉吏部左侍郎)¶
　　(厯工刑兵禮四部尚書其佐吏部時耿尚二逆既/平餘黨竄匿者悉降内地無所容閩粤督撫議以)¶
(特命海畔棄地處之議安插防守臻至宣播德意諮諏/    臻徃視形勢詳)¶
　　(民隠徧厯沿海地土區置有方在刑部舊制獄囚/每月給米粟煤炭而獄吏與禁卒朋比乾没囚多)¶
　　(庚死臻廉知其弊重懲之戒諸吏有更犯者罰無/赦囚皆感泣轉兵部時以兵冗耗餉議裁汰臻以)¶
<pb:KR2k0044_WYG_160-45b>¶
　　(裁之則兵無所歸請自後各標兵有缺伍者勿補/數年後額自減矣從之尋轉禮部尚書致仕歸)¶
(御書煙霞耆舊扁額以榮其行卒/賜祭葬)¶
　吳涵(嘉興府志字容大石門人康熙壬戍進士授編/修厯副都御史疏請禁止湖南加派安插四川)¶
　　(流民陞工部侍郎理寶源泉局時以鑄錢故采買/廢銅銅商趨利吏得為姧涵設籖聽商自掣商人)¶
(㫖進稱便轉刑部審察蒲臺命案粤東提鎮失機皆稱/    吏部侍郎兼翰林院掌院學士遇銓選一月前預)¶
　　(列應選應補姓名次序揭於通衢吏不得上下其/手又念舉人揀選或至終身不得一官疏請單月)¶
(賜祭兼選著為令尋陞左都御史仍兼掌院以病歸卒/    葬)¶
　浙江通志卷一百五十八¶
