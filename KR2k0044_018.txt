# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.145080
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷十八
<pb:KR2k0044_WYG_018-1a>¶
欽定四庫全書¶
　浙江通志卷十八¶
　山川十¶
　　衢州府(西安縣/附郭)¶
　龜峰山　𢎞治衢州府志府治在其背西北則綴崢¶
　　嶸山¶
　崢嶸山　𢎞治衢州府志今通廣門内小山鄭氏譜¶
　　云孫吳遣将軍鄭平以千人守崢嶸鎮即此衢州¶
<pb:KR2k0044_WYG_018-1b>¶
　　府志王象之曰昔有柴宏者屯兵於此後乃譌為¶
　　崢嶸(孟郊崢嶸山詩疏鑿順髙下結構横烟霞坐/嘯郡齋對玩竒石路斜古樹浮緑氣髙門結)¶
　　(朱華始見崢嶸/狀仰止逾可嘉)¶
　開明泉　𢎞治衢州府志在東隅開明坊¶
　蓬萊泉　𢎞治衢州府志在東隅烏橋南¶
　長街泉　𢎞治衢州府志在南隅狀元坊口¶
　　　西安縣(城外/山川)¶
　爛柯山　爛柯山志舊名青霞第八洞天爛柯福地¶
<pb:KR2k0044_WYG_018-2a>¶
　　又名景華洞天在縣南二十里髙餘千尺周回十¶
　　五里其址二百歩穿空彌亘下得平處可數十歩¶
　　因名石橋又名石室今石室在橋之右五里太平¶
　　寰宇記一名空石山元豐九域志晉樵人王質見¶
　　石橋下二童子棊質就橋下看之二童子指視質¶
　　斧柯爛焉(水經注東陽記云信安縣有縣室坂晉/時有民王質伐木至石室中見童子四)¶
　　(人彈琴而歌質因留倚柯聼之童子以一棗核與/質質含之便不復饑俄頃童子曰其歸承聲而去)¶
　　(斧柯㴶然爛盡既歸去家已數十年親情凋落無/復向時比矣陸庶爛柯山碑記爛柯仙躅圖諜詳)¶
<pb:KR2k0044_WYG_018-2b>¶
　　(矣觀夫巨石横空矯如驚龍崒屼劃坼際於穹崇/南走羣峰北控遐陸不遠人世宛如蓬瀛得非權)¶
　　(輿之初俾宅真仙而幽賛人民脱籠檻於茲地不/然者擾擾塵跡瀟灑靈踪髙歩遐矚相瞬而致則)¶
　　(樵夫之遇二仙其所以示化與何元造無眹而壺/中之日月可得而窺矣庶牧於是邦迨兹五祀政)¶
　　(惟自守民亦安止乘春多暇爰契心期㝠搜信宿/機慮如洗頺然性復於静静復於真天地之萬類)¶
　　(吾生之憂樂将不介於胸中矣心境相傳不知吾/之遇靈境與靈境之遇吾與時元和元年三月十)¶
　　(八日胡翰青霞洞天游記山麓有寺曰寳巖觀曰/仙集觀右拾級而上飛梁横亘通趾頂背石蜷如)¶
　　(蝃蝀其下劃然可居得地如坻者東西深百餘尺/廣半之巨木蔽空飄風汎木葉虚徐漫衍後先不)¶
　　(絶涼滿襟袖如坐碧雲蒼雪間求遺刻得唐宋以/來陸庶錢顗徐霖游鈞諸名輩往往可識惟庶碑)¶
<pb:KR2k0044_WYG_018-3a>¶
　　(最古劉迥遊爛柯山詩靈境偶一尋洞天碧雲上/爛柯有遺跡羽客何由訪日暮悵欲還晴煙滿千)¶
　　(嶂羊滔遊爛柯山詩採薪窮㝠捜深路轉清映安/知洞天裏偶坐得棋聖至今追聖迹可用陶靜性)¶
　　(謝勮遊爛柯山詩宛演横半規穹崇翠㣲上雲扄/掩蒼苔千古無人賞寧知後賢心登此共來往項)¶
　　(斯遊爛柯山詩歩歩出塵氛溪山别是春壇邊時/過鶴棋處寂無人詩古碑多缺探幽路不真翻疑)¶
　　(歸去晚清世累移晨陸游逰爛柯山詩籃輿訪客/過仙村千載空餘弈局存曵杖不妨呼小友還家)¶
　　(便恐見來孫林巒巉絶秋容痩樓堞參差暮氣昏/酒美魚肥吾事畢一庵那得住雲根鮮于樞石橋)¶
　　(山留題詩旁通日月上星辰有路遥應接玉京仙/奕未終人物換秦鞭不到海波平當時混沌知誰)¶
　　(鑿他日崆峒強自名枯樹重榮事尤異欲從樵者/問長生朱彛尊冬日同鹿明府錢廣文游爛柯山)¶
<pb:KR2k0044_WYG_018-3b>¶
　　(二十韻道書詮洞天青霞居第八流傳負薪翁披/榛入坱圠中有兩青童棋聲暗相戛俄驚斧柯爛)¶
　　(逝節等奔鶻此事知有無特書在琳札我來太末/墟十月方納秸曉出通仙門縁溪碎石滑拂林風)¶
　　(騷騷鳴碓水㳐㳐明府政不煩廣文俗能拔于焉/齊喚渡次第柅車轄飛梁忽在望相視咲且呾靈)¶
　　(境茲最竒造物亦太黠疑經百蟲焚或受五丁匽/連蜷虹霓偃垢膩神鬼刮傾崖穿一綫斷塔盤秃)¶
　　(鬝丹楓露已凋瑶草霜未殺剜苔讀遺碑汲井恣/栻刷昔賢鬭茶地昧者莫之察日斜洗行厨得食)¶
　　(鳥嘎嘎徘徊雙松/陰惆悵别香刹)¶
　鳳山　西安縣志在芝溪源距縣北八十里髙五里¶
　　其上極平曠可治田圃¶
<pb:KR2k0044_WYG_018-4a>¶
　葉逢山　𢎞治衢州府志距城五十里上有盧杜二¶
　　禪師道場¶
　王貴山　𢎞治衢州府志與烏巨相近舊傳貴乃質¶
　　弟於此登仙¶
　九龍山　西安縣志在靖安鄉去城二十里¶
　響谷山　名勝志在縣南三十二里崖之半有石穴¶
　　風嘘則鳴¶
　塘臺山　嘉靖浙江通志在縣東三十里(趙抃塘臺/山詩直到)¶
<pb:KR2k0044_WYG_018-4b>¶
　　(巢峰最上頭旋磨崖石著詩留重/來轉覺寒松老三十六年前舊遊)¶
　疊石山　𢎞治衢州府志在縣南四十里有巖穴名¶
　　仙遊洞¶
　爵豆山　嘉靖浙江通志在縣南七十五里¶
　雞鳴山　衢州府志在城東北十五里定陽溪流其¶
　　下上有墖曰雞鳴墖¶
　烏巨山　方輿勝覽在縣東三十五里林木薈蔚乃¶
　　信安精藍第一山¶
<pb:KR2k0044_WYG_018-5a>¶
　鵞籠山　名勝志在縣東五十里一名繡峰上有三¶
　　塢一池¶
　紫㣲山　𢎞治衢州府志在縣東五十里一名迷茨¶
　　山中有懸崖泉滴不休¶
　矻石山　𢎞治衢州府志在縣西二十里平地撐拔¶
　　五峰環以溪石¶
　翠㣲山　崇禎衢州府志在仙巖秀峰之間髙十餘¶
　　里¶
<pb:KR2k0044_WYG_018-5b>¶
　巖山　名勝志在城西十里四面壁立絶頂平曠略¶
　　數十畝中有石井冬夏不竭¶
　前霧山　舊浙江通志在臨江鄉去郡城三十里¶
　烏石山　𢎞治衢州府志在湖山東距縣四十里巨¶
　　石周匝若城之有石門中蓄水田嵗未嘗旱¶
　泉嶺山　舊浙江通志在縣東南一百里元豐九域¶
　　志朱買臣云東越居保泉山一人守險萬人不得¶
　　上是也¶
<pb:KR2k0044_WYG_018-6a>¶
　項山　名勝志在縣北四十里項羽廟在焉¶
　金雞山　𢎞治衢州府志在縣北百里髙可五里上¶
　　有平坡昔有樵者於山得石如雞剖視之有金因¶
　　名¶
　鹿鳴山　西安縣志在縣西三里岡巒秀滌修竹蒼¶
　　松掩映禪刹為郡人遊宴眺覽之所¶
　銅山　舊浙江通志在縣西北百里宋時山出銅鉛¶
　　錫今出礦前徽處州人羣聚取礦其後官兵蕩平¶
<pb:KR2k0044_WYG_018-6b>¶
　　今設兵防守¶
　狀元峰　西安縣志在縣北四十里其山尖峻與南¶
　　峰對¶
　梧桐峰　𢎞治衢州府志在縣北七十里與紫㣲峰¶
　　相望號南北髙峰或謂南北銀峰蓋南北銀場實¶
　　二峰支麓故也¶
　悲思嶺　隋書地理志東陽郡信安縣有悲思嶺¶
　余馬嶺　𢎞治衢州府志西距城十七里唐余将牧¶
<pb:KR2k0044_WYG_018-7a>¶
　　馬處¶
　銅錢嶺　舊浙江通志去郡城三里而遥¶
國朝康熙十三年耿逆之變官兵列營於此與賊對河¶
　　而陣厯三年¶
王師雲集賊始大潰夜燒營壘而遁¶
　仙巖　𢎞治衢州府志在縣東二十里中空可坐數¶
　　十人寺在其側¶
　小靈巖𢎞治衢州府志在縣東二十五里横山之¶
<pb:KR2k0044_WYG_018-7b>¶
　　右山本培塿下有蔭室如巖貿石者因而深之旁¶
　　有偃王祠¶
　九仙巖　名勝志在縣東五十里狀如屏扆唐侍郎¶
　　徐安貞隱此亦名侍郎巖¶
　道巖　崇禎衢州府志俗名大巖縣東南三十里與¶
　　九仙巖相望¶
　朝陽洞　𢎞治衢州府志去芝溪五里洞門纔三尺¶
　　其中石際水瀧深不能測紹興間邑令禱三洞取¶
<pb:KR2k0044_WYG_018-8a>¶
　　石龜創三洞龍王廟聞於朝賜額靈澤今故宇無¶
　　存偶像移於龍寺¶
　白墖洞　崇禎衢州府志在芝溪源去縣九十里口¶
　　狹内寛入時先以足第二層有龍潭深不可測日¶
　　夜水滴凝成白鵞管石宛似墖形故名士人採石¶
　　療痰疾風清月白時聞仙樂聲¶
　井湖　西安縣志距縣東三十五里太平寺側長五¶
　　里餘廣百丈¶
<pb:KR2k0044_WYG_018-8b>¶
　彭湖　𢎞治衢州府志在縣東十五里俗傳有彭氏¶
　　竈下忽茁兩筍斸之流血已即大雨頃䧟為湖廣¶
　　數百丈袤五里餘通石室水深不可測大旱不涸¶
　　民常禱此西安縣志今無此湖但溪中有灘絶陡¶
　　人號彭湖磯¶
　東溪　𢎞治衢州府志按隋志名定陽溪源出紫㣲¶
　　山至石室下東北流合為信安溪¶
　西溪　西安縣志距縣二里源出徽州祁門之百濟¶
<pb:KR2k0044_WYG_018-9a>¶
　　嶺由開化常山縣流至城下又江山之水從仙霞¶
　　嶺過峽口紅橋渡厯江山至雙溪口與開化常山¶
　　溪合環城西以過而柘溪烏溪石碇溪馬尫溪儻¶
　　溪後溪之水皆匯焉為信安溪¶
　縠溪　方輿勝覽出西安合江山常山之水輿地志¶
　　縠溪之水交錯如羅紋(互見龍/游縣)¶
　　　龍游縣¶
　龍丘山　龍游縣志在縣東四十里後漢書郡國志¶
<pb:KR2k0044_WYG_018-9b>¶
　　東陽記太末龍丘山有九石特秀林表色丹白遠¶
　　望盡如蓮花龍丘萇隱居於此因以為名其峰際¶
　　復有巖穴外如窻牖中有石牀(太平寰宇記山生/龍鬚草檉柏望之)¶
　　(五采俗呼為新婦巖南齊書曰太末徐伯/珍宅南九里有青山班固謂之九巖山)𢎞治衢¶
　　州府志又名九峰山山際有石壁百餘丈復有巖¶
　　名三疊唐徐安貞讀書其中¶
　東華山　崇禎衢州府志在縣東二里下有姑蔑子¶
　　墓¶
<pb:KR2k0044_WYG_018-10a>¶
　岑山　衢州府志在縣西南十五里山有五峰如筆¶
　　格名筆架山又名婺女照臺自金華望之正當其¶
　　面故名¶
　雞鳴山　龍游縣志在縣南三里宋嘉祐末邑人吕¶
　　防講學於此有見雞鳴叢棘中羅得白金數十鎰¶
　　輸之官而已不染後防三子皆貴人以為祥故名¶
　方山　𢎞治衢州府志在縣東四十里頂正平如古¶
　　冠形¶
<pb:KR2k0044_WYG_018-10b>¶
　徐山　𢎞治衢州府志在縣南四十里今名靈山山¶
　　有徐偃王廟龍游縣志山東一石卓立曰香爐峰¶
　　山下有溪曰靈山港襍樹交映雲垂烟接¶
　白石山　名勝志在縣南四十里山有圓石聳二十¶
　　餘丈其色純白唐初以白石名縣¶
　大乘山　衢州府志在縣治北四十五里山接西安¶
　　縣界髙一千四百丈有竒¶
　白鶴山　萬厯龍游縣志去縣治四十里衢州府志¶
<pb:KR2k0044_WYG_018-11a>¶
　　即酆去奢上昇處¶
　楊樹山　萬厯龍游縣志去縣治西南八十里龍游¶
　　縣志疊嶂重巒上戞牛斗登其巔望兼川陸上有¶
　　五粒小松數株相傳楊盈川從華山移植後人因¶
　　以名山¶
　杜山　龍游縣志在縣北四十五里峭壁長林疑無¶
　　入路¶
　石壁山　舊浙江通志在縣東三十里¶
<pb:KR2k0044_WYG_018-11b>¶
　聖壇山　崇禎衢州府志在縣南三十里山勢聳拔¶
　　髙五里登其巔可見數百里鳥道盤旋名十八曲¶
　墖山　崇禎衢州府志在徐山下溪中孤嶼峙立四¶
　　水交流竹木掩暎舟行望山上墖寺人物宛如畫¶
　　圖¶
　三疊山　衢州府志在縣東三十里一名三疊巖上¶
　　有石室如層樓旁有石鼓撃之淵淵聲徹林杪中¶
　　有乳泉甚清冽(萬厯龍游縣志宋度宗常/遣祭其神有泉出龍吻中)¶
<pb:KR2k0044_WYG_018-12a>¶
　樓山　龍游縣志在縣南五十里隋書所載樓山即¶
　　此土人呼為五鳳樓¶
　梅嶺　龍游縣志在縣北八十里名勝志稱宋建都¶
　　臨安時此嶺最為要道王徴君日抄曰嘉隆時有¶
　　女郎名賦雪者從征過此題一絶云太末山多竹¶
　　似麻霧中雞犬幾人家此行探得春消息十里梅¶
　　花送鹿車今嶺與壽昌接界¶
　赤津嶺　龍游縣志在治南七十里嶺崖峻隘為邑¶
<pb:KR2k0044_WYG_018-12b>¶
　　中五嶺之一舊置有寨守此則栝蒼之寇不能北¶
　　下所謂五嶺者在南為赤津上塘在西南為小蓮¶
　　豪嶺在北為梅嶺是也¶
　鸑鷟巖　𢎞治衢州府志在縣西五里梁時有異鳥¶
　　紫質五采羽族聚而隨之因以名下有潭深百尺¶
　　多巨魚¶
　白佛巖　𢎞治衢州府志在縣北四十里廣五丈四¶
　　尺深四丈七尺巖中有佛堂地峻人跡罕至¶
<pb:KR2k0044_WYG_018-13a>¶
　湖巖　舊浙江通志在縣東十五里石巖横截水面¶
　　其下深巖窈然半入水中深不見底上築浮圖墖¶
　　影松陰與水光上下相暎¶
　五百人湖　名勝志在縣東北三十里按異苑昔有¶
　　五百人入此取魚先祈湖神丐水速竭至暮夢神¶
　　云竭湖當如禱若見異魚必毋殺或得銅缶亦勿¶
　　廢逮往決水得魚狀絶異遂羮之祭物猶在腹旋¶
　　得缶以為金又共廢之已而水暴長五百人俱没¶
<pb:KR2k0044_WYG_018-13b>¶
　　惟監督者免¶
　縠溪　漢書地理志會稽太末有縠水東北至錢塘¶
　　入海(互見西/安縣)𢎞治衢州府志出西安合江山常山¶
　　之水經縣之西團石潭匯於翠光巖下東流八十¶
　　里入蘭溪界唐武德置縠州以此(汪佖縠溪詩波/紋端與縠紋同)¶
　　(正倚闌干想像中更被輕舠/横截去斜陽染出半江紅)¶
　團石潭　𢎞治衢州府志在縣西二十里有石出潭¶
　　上先是石峙旁岸孔世文洙南野史云團石圓出¶
<pb:KR2k0044_WYG_018-14a>¶
　　狀元紹興十四年大水石因轉面視正圓明年劉¶
　　文靖公章果魁天下¶
　　　常山縣¶
　墖山　衢州府志在縣治左六十五歩一名文筆峰¶
　　知縣蘇玭建墖其上¶
　挂榜山　常山縣志在縣東五里山羅列如榜形故¶
　　名¶
　三衢山　名勝志在縣北二十五里昔有洪水暴出¶
<pb:KR2k0044_WYG_018-14b>¶
　　其支派分為三道故名州名亦取此(太平寰宇記/三衢山東陽)¶
　　(記云山上有石/周囘三百歩)¶
　常山(一名/湖山)　萬厯常山縣志在縣東三十里山頂有¶
　　田百餘畝湖廣數畝中有巨魚有石環繞如城故¶
　　縣以此名按東陽記云常山仙人採藥處髙且神¶
　白馬山　衢州府志在縣東四十里上有石如掌擎¶
　　一盤水流不息¶
　紫竹山　常山縣志在縣北十五里萬山中一峰屹¶
<pb:KR2k0044_WYG_018-15a>¶
　　起羣峰環擁¶
　容車山　𢎞治衢州府志在縣北二十五里下有碧¶
　　玉蓮花二洞山髙三百丈迴環九百丈初鬻薪者¶
　　每五鼓過之如聞梵唄聲後十年山破湧出一石¶
　　僧跏趺坐立祠祀之扁曰石僧院¶
　石門山　𢎞治衢州府志在縣北二十五里石徑僅¶
　　容一人下臨大溪其巔有竅毎旦有雲出其中東¶
　　馳則雨西馳則晴驗之頗應¶
<pb:KR2k0044_WYG_018-15b>¶
　嚴谷山　𢎞治衢州府志在縣北三十八里石壁髙¶
　　百餘丈山脇有洞流泉不絶山下嚴姓居焉故名¶
　彤弓山　舊浙江通志在縣西二十里石勢龍蟠溪¶
　　疇縈帶¶
　硯山　崇禎衢州府志在縣南二十里出紫石作硯¶
　禹明山　衢州府志在縣南二十五里宋時旱禱有¶
　　應因建廟於山麓¶
　黄岡山　萬厯常山縣志在縣北三十里¶
<pb:KR2k0044_WYG_018-16a>¶
　西髙峰　常山縣志在縣西昭慶寺後山尖秀聳為¶
　　縣治龍脈¶
　賢良峰　𢎞治衢州府志在縣北一十五里秀聳如¶
　　筆宋王介讀書其下應賢良科第一因名¶
　豸峰　𢎞治衢州府志在縣北二十里山石嵯峨狀¶
　　肖獬豸宋侍御江躋居其下故名¶
　木棉嶺　衢州府志在縣南十里往江山之要路¶
　石姆嶺　衢州府志在縣北十五里由輝山入巖口¶
<pb:KR2k0044_WYG_018-16b>¶
　　丁村之路¶
　趙公巖　萬厯常山縣志在縣東北二十五里捫蘿¶
　　而登石洞可容百人趙清獻公讀書其下因以名¶
　　巖(張弼趙公巖詩琴鶴久沈淪清風/振無極巖前書帶草依然天水碧)¶
　桂巖　常山縣志在縣北二十里麻山之麓上有桂¶
　　樹百餘株不種自生過秋花發風送清香數里¶
　禹跡洞　𢎞治衢州府志在縣南五里中出泉溉田¶
　　二百餘頃洞前石刻乃唐刺史陸仁燦述元祐初¶
<pb:KR2k0044_WYG_018-17a>¶
　　郡守曹輔嵗旱遣人汲泉於瓶有雲縈之少頃雨¶
　　大至郡以有年¶
　攝龍洞　𢎞治衢州府志在縣北二十五里丫巾山¶
　　名勝志洞前石竇常乾禱雨則滲潤湏臾滿溢或¶
　　有異物如魚蝦之類與水注瓶而歸雲雨隨至及¶
　　送還洞口則瓶已空若攝而去故名¶
　寳蓋洞　崇禎衢州府志在縣西五十里球川上正¶
　　德間姚源盗起戍此洞中有石乳懸如鐘磬擊之¶
<pb:KR2k0044_WYG_018-17b>¶
　　有聲光彩閃爍若寳蓋然¶
　白龍洞　名勝志在縣西一里許草木䝉密昔有白¶
　　龍乘大風雨凌虚而翔風休雨息視前䝉密處乃¶
　　有二洞一當山腹偃躬而入莫窮其奥一在山趾¶
　　澗溜潺潺有聲(徐以道白龍洞詩靈仙窟宅不多/見車馬往來成再遊後洞白雲前)¶
　　(洞出上池紅葉下池流水花照眼明金鯉石髪藏/春䕶玉虬邂逅尚青游子眼栖遅應白老僧頭)¶
　白石塢濠坑　崇禎衢州府志在七都正德七年立¶
　　寨戍守己卯宸濠作亂金華同知張齊寧波通判¶
<pb:KR2k0044_WYG_018-18a>¶
　　王駕奉命守此¶
　私溪　𢎞治衢州府志在縣南十里其源出開化境¶
　　東北流四十里與石硿溪會而為新開溪(雲林石/請衢州)¶
　　(常山縣思溪又地名石洪或云/硿字石出水底側垂如鍾乳)¶
　儻溪　舊浙江通志在縣西北五里其源出玉山縣¶
　　界沿至縣北五里注於金川宋玉山令汪杞欲鑿¶
　　壠以通常山水道以工用不貲而罷¶
　金川　常山縣志在縣北半里邑之水惟金川最大¶
<pb:KR2k0044_WYG_018-18b>¶
　　其源出開化按信安志云昔有仙人飲此而吐金¶
　　故名¶
　球川　常山縣志在縣西五十里溪水清潔民多造¶
　　紙¶
　石硿溪　𢎞治衢州府志在縣南一里發源江山東¶
　　流七十里與私溪合¶
　新開溪　常山縣志在縣南一里乃私溪石硿二水¶
　　所匯流出金川謂之三合水¶
<pb:KR2k0044_WYG_018-19a>¶
　　　江山縣¶
　江郎山　𢎞治衢州府志在縣南五十里按文思博¶
　　要山有錦文三石峰俗傳有江姓兄弟三人登其¶
　　巔化為石因名山又有金純湏郎二名鄭緝之東¶
　　陽記金純山有三峰悉數百尺色丹奪目不可仰¶
　　視杜佑通典云湏郎山發地如筍有三峰(王禹偁/江郎山)¶
　　(詩三茅遺躅在金陵又見江郎三弟兄謝眺門前/好山色一時分付與巖扄周雲叟江郎山詩巨靈)¶
　　(一夜劈山開三石推從天外來仙客斫開修月路/化工築作挽河臺李良年江郎山詩并序三石森)¶
<pb:KR2k0044_WYG_018-19b>¶
　　(嚴可畏神所馮依宋政和間封祀侯爵豐碑剥落/猶可考舊傳江郎化石及頂有池蓮金鯽皆妄也)¶
　　(屴崱三峰異西看合翠屏吐雲殊冉冉插漢縂亭/亭華嶽差頏頡蓬萊尚杳㝠野猿驚落臂髙鳥過)¶
　　(揚翎早射扶桑赤全低玉洞青化來渾語怪隕處/莽疑星彈壓神湏倚匡持事可聼曽呵泉出隘實)¶
　　(使寇潜形姑蔑千旗偃仙霞一鑰扄桓躬昭式序/蘋藻秩維馨俗拜江郎石碑鑱宋代銘巖程新减)¶
　　(戍堠大昨連陘陵谷原無易魚蓮漫不經探竒藤/笈逺避暍筍輿停想像撐孤樹蒼茫鑿五丁路旁)¶
　　(遺構肅丹/堊儼英靈)¶
　航埠山　江山縣志在縣東一里其陽有鹿溪航渡¶
　　故名(辛棄疾航埠山詩斷崖老樹互撐拄白水緑/畦相灌輸焉得溪南一邱壑放船畵作歸來)¶
<pb:KR2k0044_WYG_018-20a>¶
　　(圖/)¶
　西山　𢎞治衢州府志在縣西一里林木薈蔚與縣¶
　　治相暎帶有泉曰清冷邑人多擇勝為亭榭¶
　龍眠山　江山縣志在縣北十里髙五丈周迴七里¶
　　俗名七里山蜿蜒屈盤故號龍眠¶
　馬鞍山　嘉靖浙江通志在縣西十五里江山縣志¶
　　一在齊禮鄉¶
　神仙山　江山縣志在縣東三十里泓泉在巔為禱¶
<pb:KR2k0044_WYG_018-20b>¶
　　雨之所¶
　景星山　𢎞治衢州府志在縣南五里髙四十五丈¶
　　周迴五里本名突星紹興中令楊雯易今名天啓¶
　　江山縣志按文思博要云山有三石峰後漢方士¶
　　趙炳過山下以鞭指之其石猶存¶
　鶴鳴山　江山縣志在縣南二十五里山巔有泉不¶
　　涸¶
　徐王山　𢎞治衢州府志在縣南相傳偃王駐兵處¶
<pb:KR2k0044_WYG_018-21a>¶
　鵞籠山　名勝志在縣東南四十里上有靈湫¶
　騎石山　江山縣志在縣西二里髙四十五丈周回¶
　　四里狀如人騎故名知縣余一龍改名步鼇¶
　漸山　𢎞治衢州府志在縣東二十里俗號大靈山¶
　　巍然秀出上有偃王廟旁發泓泉三旱暵必禱¶
　安定山　𢎞治衢州府志在縣東北二十里煙霏空¶
　　翠奰屓相髙¶
　湖山　天啓江山縣志在縣北二十五里上有石窟¶
<pb:KR2k0044_WYG_018-21b>¶
　　深黑有龍居焉旱禱立雨山半有石城兩層城内¶
　　有腴田泉水四時不竭¶
　洗仙山　正德江山縣志在縣南四十里舊名泛青¶
　　山昔有漁者見洞口有道人手招之不往道人旋¶
　　揭巨石窒其門¶
　聖堂山　江山縣志在縣南五十里頂有龍井旁有¶
　　祠旱禱必應¶
　覷星山　𢎞治衢州府志在縣南百里許髙一百八¶
<pb:KR2k0044_WYG_018-22a>¶
　　十丈為衆山之宗僧寳月結菴於此前有巨石常¶
　　飯虎¶
　泉嶺山　江山縣志在縣南一百三十里周回數百¶
　　里通典漢朱買臣云東越王居保泉山即今信安¶
　　郡北界也(互見西/安縣)¶
　小江郎山　江山縣志在清湖峭石懸潭與浮橋暎¶
　　帶鯈魚翕聚宛然濠濮之間¶
　浮蓋仙山　𢎞治衢州府志在縣南百里外上有仙¶
<pb:KR2k0044_WYG_018-22b>¶
　　洞洞口石壇為禱所洞内石壁雙峙上通一罅徑¶
　　畧容身可數十歩始得曠處有仙人弈局泉竇冰¶
　　滑餘石齒齒如屏如筍上有真紅桃花而不實¶
　箬山　舊浙江通志在縣南百里髙出仙霞之上霽¶
　　景可望衢城¶
　獨秀峰　嘉靖浙江通志在縣東南五十里髙四十¶
　　五丈秀色為諸峰之最¶
　仙霞嶺　仙霞嶺志在縣南一百里髙三百六十級¶
<pb:KR2k0044_WYG_018-23a>¶
　　凡二十八曲長二十里宋史浩帥閩過此始募人¶
　　甃以石路(陸游過仙霞嶺詩吾生真是一枯蓬行/遍人間路未窮暫聼朝鷄雙闕下又騎)¶
　　(羸馬萬山中重裘不敵晨霜力老木爭號夜谷風/切切重尋散關夢朱顔頓改壯圖空髙翥度仙霞)¶
　　(嶺詩盡日度仙霞西風吹髩華乍寒抛白苧臨晚/見黄花山險全無路溪晴半是沙嶺雲逢宿處斜)¶
　　(月帶棲鴉徐渭早發仙霞嶺詩披衣陟崇岡日中/下未已雄偉奠兩都噴薄走千里百折翠隨人一)¶
　　(望寒生眥髙卑互無窮參差錯難理蔓草結層冰/喬木懸秀藟晝餐就村肆小結依崖址去壑知㡬)¶
　　(重刳竿引澗水回視/髙峽巔鳥飛不得比)¶
　窑嶺　衢州府志在仙霞北十五里¶
<pb:KR2k0044_WYG_018-23b>¶
　茶嶺　衢州府志在仙霞南三里¶
　大竿嶺　崇禎衢州府志在縣南一百十里北趨婺¶
　　杭南通七閩西抵廣信遂為通途¶
　小竿嶺　崇禎衢州府志在縣南一百三十里髙一¶
　　百五十丈接福建浦城縣界¶
　梨嶺(俗名五/顯嶺)　衢州府志在仙霞南五十六里¶
　楓嶺　衢州府志小竿南五里為浙閩分界處¶
　璩公嶺　崇禎衢州府志在縣南六十里路達栝蒼¶
<pb:KR2k0044_WYG_018-24a>¶
　紅旗嶺　𢎞治衢州府志在縣西三十五里路通玊¶
　　山縣¶
　登真巖　正德江山縣志在縣西北十五里舊名筋¶
　　竹山詹妙容於此得仙唐别駕令狐峘易今名山¶
　　髙五千尺中有潭溢則旱淺則豐唐刺史投金龍¶
　　以祈雨名為天泉¶
　瀟巖(一名/霄巖)　江山縣志在彭村上下有二巖¶
　白巖　𢎞治衢州府志在縣東四十五里山骨對下¶
<pb:KR2k0044_WYG_018-24b>¶
　　如垂釵中有巖廣一丈深倍之衡袤三百弓規如¶
　　半月平曠可容十客瀑流從巔下如飛練(李處權/游白巖)¶
　　(詩林梢過午未全分泉脈幽幽逗石根擬着籃輿/訪絶頂共攜笻杖到青雲倘逢洞裏三株樹不羡)¶
　　(人間萬石君許我隂崖結/茅屋老於松竹尚殷勤)¶
　煙蘿洞　名勝志在縣南五里景星山之西可容二¶
　　十人怪石崛竒紺碧舊傳有煙蘿子隱焉¶
　左坑洞　𢎞治衢州府志在縣北二十里巖洞六七¶
　　所有石佛石乳石田至者如聼龍吟虎嘯嵗旱則¶
<pb:KR2k0044_WYG_018-25a>¶
　　祈宋安定郡王趙令衿名其洞以顯應¶
　青雲洞　𢎞治衢州府志在縣南二十五里中有龍¶
　　居乾道間里人鑿石偶得其穴蜕骨絶多¶
　大嶺洞　正德江山縣志在縣西二十里懸石如屋¶
　　有石盤屈狀如龍下有石田炬而後入杳不可窮¶
　　(張貴謨游大嶺洞詩石屋結藻井石/龍生玉鱗石田如可種願作洞中人)¶
　目連洞　舊浙江通志在縣西二里明淨幽曠如覆¶
　　石室瀑布聲響不絶舊傳阿目&KR1779;連修行於此政¶
<pb:KR2k0044_WYG_018-25b>¶
　　和間掘得青提夫人碑乃目連母也¶
　大溪　衢州府志一名鹿溪亦曰鹿頭溪即古瀫水¶
　　又名湏江漢志太末縣有瀫水東北至錢塘入江¶
　　元和志瀫水在湏江縣東南一里舊志源出仙霞¶
　　諸嶺匯流至清湖渡始通舟楫北逕城下又東北¶
　　十八里而為大溪灘舊有浮橋一名渡江頭為縣¶
　　境之衝要又東北入西安縣為衢港¶
　文溪　𢎞治衢州府志在禮賢鎮之西發源有四一¶
<pb:KR2k0044_WYG_018-26a>¶
　　自石鼔山一自廣源一自廣嶺永豐之後洋一自¶
　　栝蒼之半桃山至鎮匯為是溪¶
　石魁潭　江山縣志在縣北二十五里巨石峙立如¶
　　魁故名¶
　濟井潭　正德江山縣志在縣東南六十里方而深¶
　　外限横石¶
　雙溪泉　𢎞治衢州府志在縣市東側有雙溪堂及¶
　　竹溪為負邑佳處¶
<pb:KR2k0044_WYG_018-26b>¶
　湏女泉(一名梅/花泉)　天啓江山縣志在縣北三里發源¶
　　西山之麓深不及丈甘冽宜茗¶
　瀑布泉　江山縣志在仙居寺右髙數十丈懸崖傾¶
　　瀉狀如匹練¶
　　　開化縣¶
　鐘山　名勝志在縣北里許一名覆釜山金溪流其¶
　　下¶
　墖山　𢎞治衢州府志在縣南一里昔學舎遷改不¶
<pb:KR2k0044_WYG_018-27a>¶
　　常術者謂此山為文筆峰若建學與兹山對則文¶
　　盛果驗(魯貞墖山詩天低雲有影日午樹/無陰極目三秋望登髙萬里心)¶
　獨山　開化縣志在縣南十里皇甫仙讖云獨山員¶
　　出狀元獨山漾出宰相¶
　金錢山　𢎞治開化縣志在縣東百歩世傳金錢二¶
　　道人煉丹於此(蔚彦明金錢山詩亭亭金錢山地/僻境逾静不見煉藥人空遺石壇)¶
　　(井風動鶴唳清露重月光冷/長嘯振枯木天風吹鬢影)¶
　臥佛山(一名玊/屏山)　𢎞治開化縣志在縣西七十歩山¶
<pb:KR2k0044_WYG_018-27b>¶
　　形如臥佛狀故名¶
　笏山　開化縣志在縣西五里山形如笏¶
　蟠桃山　𢎞治衢州府志在縣東北五里巖壁峻立¶
　　上平廣山徑縈紆處處種桃花時望之如蒸霞狀¶
　　(蔚彦明題蟠桃山詩朝來煙霧深亭午始見天逺/近桃杏村髙下出阪田飛湍激雷雨老樹藏雲烟)¶
　　(相逢荷鋤叟/疑是武陵仙)¶
　王母山　衢州府志在縣東十五里山髙而鋭山半¶
　　有靈湫俗謂之天井¶
<pb:KR2k0044_WYG_018-28a>¶
　鳳凰山　開化縣志在縣南一里如鳳展翅舊有置¶
　　麻車其下而去者其西南一帶又名麻車山¶
　石耳山　𢎞治衢州府志在縣西八十里周回三百¶
　　里與婺源德興交界巖傍有井及池四時不竭開¶
　　化縣志石壁聳立嵌空如耳望彭蠡觀日出尤為¶
　　竒觀蓋南龍祖也¶
　古田山　名勝志在縣西百里外髙十五里中有田¶
　　可百畝田畔有龍湫侵晨有雲一縷浮空而出所¶
<pb:KR2k0044_WYG_018-28b>¶
　　向輒雨¶
　酒務山　衢州府志在縣北坦夷盤秀縣治奠之今¶
　　名華山¶
　臺石山　名勝志在縣北十里髙三十餘丈山之東¶
　　有臺石懸厓瞰溪嶙峋欲墮¶
　天童八仙山　𢎞治開化縣志在縣北四十里周回¶
　　五里唐乾符間有仙人酆去奢於山中修煉感天¶
　　童八仙降後得飛昇丹井猶存¶
<pb:KR2k0044_WYG_018-29a>¶
　鴉金嶺　𢎞治衢州府志在縣東二十五里周回五¶
　　十里抵常山界山勢壁立靈湫一泓在山之半¶
　歇嶺　𢎞治衢州府志在縣西北七十里其路由白¶
　　沙抵德興界¶
　百際嶺　衢州府志在縣北五十里與婺源縣接界¶
　馬金嶺　𢎞治衢州府志在縣北九十里休寧縣界¶
　芹嶺　遯嶺　𢎞治開化縣志在縣西南三十里髙¶
　　十五里相連並髙¶
<pb:KR2k0044_WYG_018-29b>¶
　雲霧巖　𢎞治開化縣志在縣北七十里廣七丈中¶
　　有龍湫旱禱輒應¶
　烏白二巖　名勝志在縣南十五里二巖對峙相去¶
　　可二里¶
　金溪　𢎞治衢州府志在縣東五十歩凡兩源一出¶
　　馬金嶺下經九里巒環石柱源一出際嶺下經嵩¶
　　陽源俱達馬金合流曰馬金溪西南注四十里經¶
　　鐘山下環縣治復東南流達華埠始容小舟入常¶
<pb:KR2k0044_WYG_018-30a>¶
　　山境而溪漸大¶
　馬尫溪　開化縣志在縣東十五里發源白馬山下¶
　　合大駛小駛二澗西南三十五里至常山境注於¶
　　金溪¶
　聲口溪　𢎞治衢州府志在縣西瀑泉所集因成溪¶
　　水聲如風雨¶
　第一泉　開化縣志在縣西山下冬涸夏冽甘美特¶
　　異¶
<pb:KR2k0044_WYG_018-30b>¶
　義泉　開化縣志在縣東北百歩廣僅十丈深不盈¶
　　仭泡湧如沸冬温夏凉甘美不涸汲者相望故稱¶
　¶
　¶
　¶
　¶
　¶
　浙江通志卷十八¶
