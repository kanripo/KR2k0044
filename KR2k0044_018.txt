# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.167638
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷十九 
<pb:KR2k0044_WYG_018-1a>¶
欽定四庫全書¶
　浙江通志卷十九¶
　山川(十一/)¶
　　嚴州府(建德縣/附郭)¶
　烏龍山　嚴陵志在府治北三里郡之鎮山也髙六¶
　　百丈周回一百六十里宋宣和初臣僚建言龍為¶
　　君象山水地名有龍字當避乃改為仁安山明洪¶
　　武初號廣濟廟神為烏龍山神仍復今名(趙抃烏/龍山詩)¶
<pb:KR2k0044_WYG_018-1b>¶
　　(泉石淙淙瀉百尋羣峰環翠起春林/危巔召雨雲先作不失蒼生望嵗心)¶
　東山　嚴陵志在府治北一里烏龍山支脉下走平¶
　　陸繚入郡城各有其名此其一也¶
　秀山　新定續志以秀亭得名西連東山¶
　西山　新定續志在城内西北¶
　道塲山　建徳縣志西連西山唐髙僧陳尊宿嘗結¶
　　菴其上因名¶
　建安山　嚴陵志在府治北一里秀山之東府城隍¶
<pb:KR2k0044_WYG_018-2a>¶
　　廟在焉¶
　建昌山　萬厯嚴州府志在府治西二里又名建蒼¶
　　山有順濟龍王廟下瞰江水左有西湖諸水皆出¶
　　於橋下¶
　三雄山　太平寰宇記在縣治郡國志云山有石門¶
　　故關多牛馬跡在石上故也¶
　界山　太平寰宇記在縣治郡國志云界山欲雨輒¶
　　聞鐘鼔之聲¶
<pb:KR2k0044_WYG_018-2b>¶
　錦沙岡　新定續志在城内北方正脉融結萃為郡¶
　　治¶
　東湖　建徳縣志在興仁門内建德縣治左湖廣袤¶
　　數十餘畝水自太平橋下遶江家塘直至西湖¶
　聖水池　明一綂志在烏龍山巔池有二一清一濁¶
　　俗謂之聖水嵗旱禱雨多應¶
　瀟灑園池　舊浙江通志在府治後¶
　　　建德縣(城外/山川)¶
<pb:KR2k0044_WYG_018-3a>¶
　橘山　明一綂志在府城南十里相傳上有羅浮橘¶
　　一株熟時風飄墜地得者詫為仙人橘¶
　棋枰山　嚴陵志在縣南十五里山巔有石若棋枰¶
　明山　巖山　舊浙江通志俱縣東南二十里¶
　萬嵗山　新定續志在縣東南二十里與明山巖山¶
　　相連巒秀環繞為山水佳處¶
　馬目山　名勝志在縣西南二十五里一峰狀如馬¶
　　首中有小峰如目又名南髙峰(陸游聼事望馬日/山詩官身早暮不)¶
<pb:KR2k0044_WYG_018-3b>¶
　　(容閒塵土堆胸愧滿顔也有向/人誇説處坐衙常對水南山)¶
　九峰山　嚴陵志在縣西五里上有九峰寺(趙抃九/峰山詩)¶
　　(龍丘石室人難繼安正書堂世莫登/但見煙蘿最髙處九峰排列一層層)¶
　羊亭山　萬厯嚴州府志在縣西八十里晉太傅羊¶
　　祜祠在焉¶
　方門山　嚴陵志在縣東七里烏龍山之支也對峰¶
　　列嶂臨於江滸其狀若門故名¶
　屯軍山　嚴陵志在縣西北一里相傳黄巢屯軍於¶
<pb:KR2k0044_WYG_018-4a>¶
　　此¶
　青山　嚴陵志在縣西十里四時蒼翠色蔭黛潭¶
　平壁山　嚴陵志在縣西十里馬目山之支也千仭¶
　　壁立因名¶
　銅官山　萬厯嚴州府志在縣西八十里元豐九域¶
　　志新安記云秦時於此置官採銅因名¶
　髙峰山　嚴陵志在縣東五里即北髙峰烏龍山之¶
　　支也雙峰聳秀林木清幽為一郡偉觀建徳縣志¶
<pb:KR2k0044_WYG_018-4b>¶
　　上有浮屠七級與南山天寧寺塔相望¶
　南山　嚴陵志在縣南五里與城對峙馬目山之支¶
　　也¶
　蕙巖山　萬厯嚴州府志在縣西十五里¶
　赤山　建徳縣志在縣西北一里山無樹木土石殷¶
　　然¶
　龍門山　嚴陵志在縣東二十七里山巔累浮圖下¶
　　瞰江渚有石壁飛瀑上連胥水下接嚴陵¶
<pb:KR2k0044_WYG_018-5a>¶
　幽徑山　名勝志在縣西四十里朱買臣常寓此滌¶
　　硯於池後人因名為朱池¶
　雲岫山　嚴陵志在縣東北四十里¶
　湫山　嚴陵志在縣東北四十五里髙六百丈周回¶
　　一百餘里與烏龍清冷二山相埒中有石湫俗呼¶
　　為聖水遇旱禱之輒應¶
　尖山　新定續志在宣政鄉峰亦峭拔¶
　吳氏山　嘉靖浙江通志在縣西北四十里山下有¶
<pb:KR2k0044_WYG_018-5b>¶
　　吳村¶
　義湖山　建德縣志在縣西四十里山有池大旱不¶
　　竭¶
　焦山　嚴陵志在縣西五十里臨新安江滸¶
　安仁山　建徳縣志在縣東北六十里¶
　蓮花山　嚴陵志在縣西五十里與楊溪峰相連狀¶
　　如蓮花故名¶
　芝山　嚴陵志在縣東六十里桐廬縣清冷山之支¶
<pb:KR2k0044_WYG_018-6a>¶
　　也與安仁相對下有芝水環之故名¶
　靈巖山　嚴陵志在縣西八十里與淳安紫蓋峰相¶
　　連巖泉不竭遇旱禱之即雨¶
　五寳山　新定續志在建德鄉西八十里五山共一¶
　　源曰金山曰銀山曰銅山曰緑山曰鐡山¶
　楊溪峰　萬厯嚴州府志在縣西四十五里如卓筆¶
　烏龍嶺　建徳縣志在烏龍山側樵採從此過嶺¶
　罾潭嶺　萬厯嚴州府志在縣西二十三里下有罾¶
<pb:KR2k0044_WYG_018-6b>¶
　　潭又名鐘潭¶
　午方嶺　明一統志在府城東北六十里以在烏龍¶
　　山之南故名絶頂有金鷄窠石穴¶
　新安江　萬厯嚴州府志在府城南一名歙江經淳¶
　　安一帶又名青溪至城東二里合婺港又東入浙¶
　　江¶
　東陽江　舊浙江通志在府城東南二里來自金華¶
　　與歙港合如丁字然¶
<pb:KR2k0044_WYG_018-7a>¶
　胥口江(一名建/徳江)　建德縣志在縣東二十五里以伍¶
　　子胥經此因名(孟浩然宿建徳江詩移舟泊煙渚/日暮客愁新野曠天低樹江清月)¶
　　(近/人)¶
　西湖　建德縣志在城西南和義門外廣袤五百四¶
　　十二丈中有寳華洲¶
　桐溪　建德縣志在縣南十里自南髙峰發源七里¶
　　至溪口(吳萬睿曉過桐溪詩桐溪一夜雨侵曉趁/歸舟逺樹圍沙觜寒煙簇市頭未忘泉石)¶
　　(癖不解稲梁謀此地/堪終老行吟得小留)¶
<pb:KR2k0044_WYG_018-7b>¶
　大洋溪　嚴陵志在縣南二十五里自馬目山發源¶
　　十五里至溪口¶
　胥口溪　嚴陵志在縣東二十五里自胥嶺發源三¶
　　十里至胥口逆流十里達於胥口江¶
　下涯溪　嚴陵志在縣西三十里自太周招賢橋東¶
　　北塢發源六十里至溪口¶
　楊溪　嚴陵志在縣西四十里自蛇嶺發源五十里¶
　　至溪口¶
<pb:KR2k0044_WYG_018-8a>¶
　大郎灘　新定續志在縣東十里江南寧順廟顯應¶
　　妃長男倪惇募鄉兵決流感神兵不期而集風雨¶
　　震作廣決水道因號大郎灘¶
　烏石灘　嚴陵志在縣東十五里以上二灘並在東¶
　　陽新安二江㑹流之下沿入桐廬縣界¶
　玉泉　嚴陵志在府東北七里烏龍山麓昔人甃石¶
　　為瀑流如噴玉傍有石佛嵗久漸長殆所謂息石¶
　　也¶
<pb:KR2k0044_WYG_018-8b>¶
　　　淳安縣¶
　南山(一名/青山)　新定續志在溪南為縣治對山巖石層¶
　　繚林木陰翳有亭曰物外一邑竒觀也¶
　仙壇山　隋書地理志遂安郡雉山縣有仙壇山¶
　都督山　名勝志在縣南六十里相傳後漢方儼為¶
　　都督常駐兵處太平寰宇記都督山髙峻臨江¶
　邁山　嚴陵志在縣西北六里新安記云其山重疊¶
　　秀邁諸山故名¶
<pb:KR2k0044_WYG_018-9a>¶
　三鶴山　嚴陵志在縣南三十五里相傳昔有潘氏¶
　　兄弟三人於此乘鶴上昇故名¶
　羨山　嚴陵志在縣東三十五里山形甚峭拔其麓¶
　　有數洞相連接外一洞有石龍水自龍口下注石¶
　　盆中常滿不溢盆前有石果數品甚異遇旱請水¶
　　於池輒雨¶
　金鈎山　淳安縣志在縣東八里一名象鼻山¶
　燕山　嘉靖浙江通志在縣東三十二里¶
<pb:KR2k0044_WYG_018-9b>¶
　東山　明一統志在縣東五十里絶頂有僧菴中祠¶
　　石佛¶
　龜鶴山　嚴陵志在縣東五十里兩峰相值以形名¶
　安樂山　明一統志在縣東六十五里山頂有泉及¶
　　石棋盤遇旱禱雨多應¶
　重坑山　明一統志在縣東八十里山有二坑故名¶
　雉山　嚴陵志在縣西南一里周回七里四十歩新¶
　　安記云郡西南渡水一里餘有山如雉蹲因名隋¶
<pb:KR2k0044_WYG_018-10a>¶
　　時常取以名縣¶
　靈巖山　嚴陵志在縣東北六里周回十三里舊名¶
　　龍山吳永安五年黄龍見於此因名唐元和元年觀¶
　　察使牒改靈巖山宋時方逢辰舎其下更號蛟峰¶
　蔗山　名勝志在縣東北三十八里山分八面水注十¶
　　派淳安縣志昔有人植蔗故名¶
　岐山　萬厯嚴州府志在縣東北九十里石門逕内¶
　吳山　淳安縣志在縣東北一百里上有仙姑洞子¶
<pb:KR2k0044_WYG_018-10b>¶
　　胥祠三寳石五蓮峰與杭之吳山相類因名¶
　聖姥山　淳安縣志在縣東南二十五里山巔有平¶
　　地餘一頃洞泉冬夏不竭祈禱輒應¶
　密山　嘉靖浙江通志在縣東南五十里(程嘉燧發/淳安記密)¶
　　(山諸巖自淳安縣而下溪濶可四五里兩巖若頺/岸髙一二丈或時有小山臨岸遠者去數里蓋東)¶
　　(平水舒曠如也凡若干里而見兩山如闕溪廻入/其間舟行陿中其右一山崖石嶙峋苔繡丹碧如)¶
　　(霞峰首甚崒嵂其後數峰泝流擁之從絶頂墮一/峰俛溪涘有廟踞其上下為澄潭曰羅山潭馬石)¶
　　(廟在焉廟前有石如馬藤蘿罥其上不知為何神/也又若干里而為合溪浦有山壁立綿亘如城石)¶
<pb:KR2k0044_WYG_018-11a>¶
　　(半作鐡色其将盡一峰皴文其五采時方晝餔坐/舲間觀潭水如展鏡浸濯峰趾倒影沈碧菖蒲藤)¶
　　(樹披拂涯涘悠然厯之疑非人間也溪稍折而右/其左一峰髙數仞皴理與前埒而多草樹半叢石)¶
　　(罅間形正圓如月半出水上最竒其下復有密山/巖巖嶄然嵌空其髙可數百仞山形亞缺如朽株)¶
　　(其理皆衡旋舟徐移其下山勢側出凹凸亦異状/中稍斷為陿按山形如堂者曰密豈窪缺處形肖)¶
　　(堂室與其石大都瓦裂氷拆參錯骨立或瑣碎攅/紫如鳥獸器物之形者不可勝計時㣲雨自逺至)¶
　　(過乳香潭潭壁亦竒/麗晦冥不可辨矣)¶
　並桃山　新定續志跨常樂永平兩鄉登絶頂杭歙¶
　　衢婺之山依約在目山下望之如二桃因名¶
<pb:KR2k0044_WYG_018-11b>¶
　南來山　明一綂志在縣西北一百三十里山勢自¶
　　北而南故名¶
　東泉山　萬厯嚴州府志在縣東北一百三十里舊¶
　　名覆船其一支南出為紫瑞峰當龍池之上望之¶
　　如青芙蓉出泉三派並東注唐改今名¶
　小金山　嚴陵志在縣西十里屹立大溪中上有佛¶
　　宇有似鎮江之金山而小故名(鄭玉小金山記新/安江東流三百里)¶
　　(為淳安縣未至縣十里江心兹山在焉古樹蕭然/出煙蒼水黄間石色崚嶒苔蘚如繡上有佛寺嵗)¶
<pb:KR2k0044_WYG_018-12a>¶
　　(久頺圯傍一石出灘瀨中如龜形溯流而上號龜/石灘去錦沙村纔一二里燕石崖相對峙若樓閣)¶
　　(飛簾出臨水上蓋一縣山川之勝聚㑹於此胡朝/穎小金山詩天光嵐影碧相涵百頃玻瓈一望間)¶
　　(緑水繞門迷客渡白雲終日伴僧間疎鐘破曉潜/虬動老木成隂倦鳥還喚取頭陀磨石壁為渠題)¶
　　(作小/金山)¶
　響山　名勝志在縣西十八里石壁如削下有深潭¶
　　澒洞舟人呼之其響相應¶
　尹山　嘉靖浙江通志在縣西南七十里兩峰南峙¶
　　跨石如橋倚石如人中有石室石棋皆天然之勝¶
<pb:KR2k0044_WYG_018-12b>¶
　　也¶
　擔鹽山　嚴陵志在縣西北一百一十里相傳錢鏐¶
　　㣲時常販鹽經此因苦渴以拄杖觸巖泉忽涌出¶
　　後人因名其山¶
　雲濛山　名勝志在縣南三十里髙五百丈周回七¶
　　十里天欲雨則雲霧滃騰山頂¶
　芝山　名勝志在縣南六十里商文毅公家於此¶
　百桂山　淳安縣志在縣西七十里香桂叢生¶
<pb:KR2k0044_WYG_018-13a>¶
　蜀阜山　名勝志在縣西六十五里以其山似蜀三¶
　　峽故名¶
　鳳山　嘉靖浙江通志山有二一在縣西北一在縣¶
　　東北¶
　金紫峰　嚴陵志在縣東北八十里髙二十餘丈中¶
　　峰有圓石起數十丈光瑩無草木其旁兩峰若俯¶
　　每旭日照灼則有金紫閃爍之色上有九隴瀑布¶
　魚口峰　淳安縣志在縣西十五里當儒學櫺星門¶
<pb:KR2k0044_WYG_018-13b>¶
　　之前¶
　虎峰　舊浙江通志在縣東北二十五里渡市相傳¶
　　方仙翁儲與弟忠烈侯儼常隱此¶
　梅花峰　明一統志在縣南三十里望之如梅花五¶
　　出¶
　紫蓋峰　新定續志在安福鄉山腰㣲瘦上乃旁拓¶
　　形如擁蓋因以為名¶
　銅嶺　嚴陵志在縣東七十里中有石洞出泉又有¶
<pb:KR2k0044_WYG_018-14a>¶
　　田號曰仙人田¶
　遼嶺　嚴陵志在縣南七十五里乃壽淳二邑限隔¶
　　之地懸崖絶壁無路可通舊惟水中往來成化間¶
　　知府朱暟通判劉永寛命工修砌遂成坦途其有¶
　　不可椎鑿者悉為橋以濟之行旅多賴焉¶
　登雲嶺(一名黄/泥嶺)　淳安縣志在縣西北六十里永平¶
　　鄉之蜀阜¶
　西嶺　舊浙江通志在縣治南八十里亦與壽昌接¶
<pb:KR2k0044_WYG_018-14b>¶
　　境在玳瑁之西故名¶
　方壺嶺　淳安縣志在縣西七十里御史王賔出入¶
　　於此更名驄馬嶺¶
　燕石巖　明一統志在縣西一十五里穹然如石屋¶
　　可坐數人俗呼積甲山¶
　保安巖　明一綂志在縣東北六十里一名玉笋峰¶
　　側視如圭正視如筆¶
　小溪巖　淳安縣志在縣東六十里怪石巉巖水陸¶
<pb:KR2k0044_WYG_018-15a>¶
　　俱險明嘉靖間知縣洪英明立錦溪關於此以禦¶
　　礦冦¶
　仙居洞　名勝志在縣東三十五里羨山連接十數¶
　　洞皆一竅相通最外一洞狀如龍蟠中有石座座¶
　　有石盆龍口水下溢盆中¶
　靈巖洞　嚴陵志在縣東五十里青溪鄉千仭里里¶
　　東諸山一峰特髙號千仭峰下有兩水源東曰聰¶
　　明西曰龍門其源下又分二洞一曰龍泓一曰均¶
<pb:KR2k0044_WYG_018-15b>¶
　　濟各溉田數頃宋時邑人邵晃讀書於此其子炳¶
　　兄弟復建室洞側隱居焉元祐中通判殿中丞楊¶
　　備行縣訪之名其洞曰靈巖¶
　仙女洞　明一綂志在縣東北六十里洞口有祠每¶
　　嵗旱禱之則環山皆雨不及他境¶
　威平洞　嚴陵志在縣西七十里一名清溪洞一名¶
　　幇源洞宋宣和中方臘反韓世忠擊敗之窮追至¶
　　此洞賊深據巖屋為三窟諸将莫知所入世忠乃¶
<pb:KR2k0044_WYG_018-16a>¶
　　潜行溪谷間問野婦得徑即挺身仗戈擣其穴擒¶
　　臘以出賊平改今名¶
　鶴迹石　嚴陵志在縣東北一十五里石髙五丈許¶
　　上有鶴迹長徑尺餘傍有馬虎迹相傳方儲兄弟¶
　　三人各乘一物游此其跡天然非鑴刻所及¶
　魁星石　明一綂志在縣東北五十里俗傳星隕所¶
　　化¶
　青溪　舊浙江通志一名新安江西出於歙環繞於¶
<pb:KR2k0044_WYG_018-16b>¶
　　縣之前東注於嚴東南入於海(李白青溪詩青溪/清我心水色異諸)¶
　　(水借問新安江見底何如此人行明鏡中鳥度屏/風裏向晚猩猩啼空悲逺遊子章八元新安江行)¶
　　(詩江源南出永野渡暫維梢古戍懸魚網空林露/烏巢雪晴山脊見沙淺浪文交自笑無媒者逢人)¶
　　(作解/嘲)¶
　進賢溪　名勝志在縣東北二十五里漢尚書令方¶
　　儲晉尚書方操唐隱士方干宋校理方恪最為顯¶
　　著故鄉里市渡皆曰進賢溪因以名¶
　軒駐溪　明一統志在縣東五十里相傳漢方儲乘¶
<pb:KR2k0044_WYG_018-17a>¶
　　鶴至此登舟故名¶
　三潭　嚴陵志在縣西一百里崇岡僻嶠極深處源¶
　　出昱嶺瀦為三潭髙下相比上者可一畝中者尤¶
　　大其下則差小常有輪麻縷縋石下測之者盡一¶
　　輪莫竟其底旁有石山斜瞰潭上¶
　九里灣潭　舊浙江通志在虎石潭下¶
　響山潭　淳安縣志在響山之下往來過者必停舟¶
　　歌呼為響聲相答¶
<pb:KR2k0044_WYG_018-17b>¶
　長潭　舊浙江通志在黄江潭下萬花谷口¶
　雉山潭　萬厯嚴州府志在縣南一里¶
　懸藤灘　舊浙江通志岸有二石臨灘上¶
　　　桐廬縣¶
　安樂山　嚴陵志在縣北一里縣以此山為主而差¶
　　低於鳳凰山宋時邑人羅彦昇建塔以鎮之髙七¶
　　級元末張士誠遣劉真據桐廬拆磚石他用塔遂¶
　　毁¶
<pb:KR2k0044_WYG_018-18a>¶
國朝康熙十一年重建¶
　桐君山　嚴陵志在縣治東二里突然一峰下瞰兩¶
　　江相傳山側舊有桐樹枝柯䕃蔽數畝嘗有異人¶
　　採藥於此結廬樹下或問其姓則指桐以示之因¶
　　號為桐君山因以名(徐舫桐君山詩古昔有仙君/結廬憩桐木問姓即指桐採)¶
　　(藥秘仙錄黄唐盛禮樂曷云遯空谷接迹巢許儔/曠志狎糜鹿檞葉為製衣松苓聊自服山中諒不)¶
　　(死時有飛來鵠子欲/訪仙踪雲深不可躅)¶
　鳳皇山　名勝志在縣東二里下瞰桐江¶
<pb:KR2k0044_WYG_018-18b>¶
　戴山　嚴陵志在縣東二里劉宋時戴顒隱此故名¶
　梓芳山　嚴陵志在縣東六里本名紙芳後人訛傳¶
　　梓芳數峰連接或伏或起皆西上以迎桐君¶
　舞象山　萬厯嚴州府志在縣西二里因形得名¶
　常山　名勝志在縣西五里晉許邁曽隱此¶
　牛山　嚴陵志在縣西五里路當驛道上通閩廣下¶
　　接杭越内逼山外瞰江﨑嶇屈曲凡十有五里宋¶
　　淳熙己亥邑令趙伯膚向雲丞等憫行人多致顛¶
<pb:KR2k0044_WYG_018-19a>¶
　　墜於是沿江一帶設扶攔七百行者便之元末劉¶
　　真取石柱築城扶攔遂廢¶
　金雞山　桐廬縣志在縣西十里前臨大江¶
　富春山　舊浙江通志在縣西四十里前臨大江上¶
　　有東西二臺一名嚴陵山清麗竒絶號錦峰繡嶺¶
　　乃子陵釣處¶
　　(謹按後漢書嚴光傳耕於富春山沈約宋書吳時/分富春之地置桐廬縣則嚴陵山即所耕富春山)¶
　　(無/疑)¶
<pb:KR2k0044_WYG_018-19b>¶
　新婦山　嘉靖浙江通志在縣西北八里前臨江水¶
　尖山　桐廬縣志在縣西北十五里一峰秀鋭夐出¶
　　江上¶
　靈山　桐廬縣志在縣西北四十五里孤峰峻拔陟¶
　　其頂可見杭城相傳白鶴真人煉丹於此絶頂有¶
　　龍池上有巖人鑿石為真人像¶
　香爐山　舊浙江通志在縣西北二十五里¶
　龍角山　桐廬縣志在縣西北三十里其山髙聳如¶
<pb:KR2k0044_WYG_018-20a>¶
　　龍角故名¶
　法華山　嚴陵志在縣西北二十五里相傳昔時髙¶
　　僧曇翼戒行孤髙挂錫松下日誦法華經感羣鳥¶
　　聚聼因名¶
　羅峰山　舊浙江通志在縣西北三十里¶
　風穴山　桐廬縣志在縣西北四十里山下有穴常¶
　　出風¶
　藍田山　楊維楨三一精舎記山去桐江北三十里¶
<pb:KR2k0044_WYG_018-20b>¶
　　北負鍾阜與周顒隱居伊邇其香爐峭壁紫煙瀑¶
　　布如白龍蜿蜒掉尾雲際¶
　龍蟠山　名勝志在縣西北四十五里山頂有石曰¶
　　虎嬉登之可見錢塘城郭¶
　龍洞山　新定續志在常樂鄉行羊腸半舎許有石¶
　　洞曰龍門中乃夷曠廣法寺居之山巔有龍門池流¶
　　水溉田足以供僧¶
　環翠山　嚴陵志在縣西北二十五里相傳晉時郭¶
<pb:KR2k0044_WYG_018-21a>¶
　　文常隱於此山上有仙碁石¶
　清冷山　名勝志在縣西北三十里髙五千餘仭周¶
　　七十里有洞一穴四面出泉溉田五千餘頃宋時¶
　　常遣使醮祭¶
　鐘山　舊浙江通志在縣西北四十里其形似鐘鄉¶
　　以是名晉周顒隱金陵之鍾山後出為海鹽令㑹¶
　　稽孔稚圭作北山移文因為所誚乃卜居於此¶
　石柱山　桐廬縣志在縣西北四十五里絶頂有巨¶
<pb:KR2k0044_WYG_018-21b>¶
　　石髙十餘丈濶一丈遠望如柱故名¶
　鷄籠山　桐廬縣志在縣西北五十里側有佛印洞¶
　　下有城門洞¶
　龍潭山　嚴陵志在縣南十里上有龍潭禱雨多應¶
　大竒山　桐廬縣志在縣南十里頂有泉舊名寨基¶
　　山¶
　歌舞山　金牛山　舊浙江通志俱縣南一十五里¶
　侍郎山　舊浙江通志在縣東南二十五里上有胡¶
<pb:KR2k0044_WYG_018-22a>¶
　　寅侍郎廟故名¶
　香泉山　嘉靖浙江通志在縣東南二十五里側有¶
　　仙姑巖¶
　烏石山　嚴陵志在縣東南四十五里漢末孫鍾種¶
　　瓜於此有三異人為塟其祖墓塟畢化為三白鶴¶
　　飛去故又名白鶴峰¶
　獨髙峰　桐廬縣志在縣西北二十里突出江表獨¶
　　髙於衆山因名山上有井昔中峰禪師住錫於此¶
<pb:KR2k0044_WYG_018-22b>¶
　小嶺　桐廬縣志在縣北一里鍾山桐廬鄉之要道¶
　　也上有碧雲菴¶
　娘嶺　舊浙江通志在縣西北二十里上通金衢下¶
　　通省直¶
　白峰嶺　嚴陵志在縣東北三十里嶺西有舗達新¶
　　城縣¶
　周顒嶺　嚴陵志在縣西北四十五里相傳周顒隱¶
　　焉¶
<pb:KR2k0044_WYG_018-23a>¶
　桃嶺　嚴陵志在縣東南七十里東至狐野嶺浦江¶
　　界¶
　白霧巖　新定續志在桐廬鄉山最髙将雨先霧¶
　老鷹巖　桐廬縣志在縣西四十里巖有路瀕江傾¶
　　隘峻嶮纜舟之人多有顛躓成化間同知張昇命¶
　　工琢巖砌石而其險猶存¶
　閬仙洞　嚴陵志在髙山相傳昔有仙人居其中有¶
　　石關入關十歩許曲折而東忽曠然空明藤蘿交¶
<pb:KR2k0044_WYG_018-23b>¶
　　加葱蒨可愛其北乃洞也迴環二十餘丈巖間石¶
　　乳溜滴不竭¶
　瑶林洞　嚴陵志在縣西北四十五里洞口濶二丈¶
　　許梯級而下百丈餘壁有五采泉有八音犬吠人¶
　　語可驚可怪蓋神仙遊集之所也(徐舫瑶林洞詩/洞傳緱嶺似彷)¶
　　(彿玉笙清石或藏漁鼓雲猶隔犬聲乍居人/頗怪異聼耳初驚子晉壺天有無疑彩鳳鳴)¶
　垂雲洞　名勝志在縣西北五十里可容百人上有¶
　　穴見天光傍有石稜萬片狀如晴雲亂墜上多石¶
<pb:KR2k0044_WYG_018-24a>¶
　　佛舊名石佛洞唐貞元間改今名¶
　桐源洞　桐廬縣志在縣西北三十五里嘉靖時樵¶
　　者數聞音樂在藤蘿間遂從而斧之去其壅蔽内¶
　　有洞髙十餘丈并石龍石鳳石球石柱石塔石牀¶
　　蓮花石座之類¶
　館仙洞　嚴陵志在縣西北五十里自洞門梯級而¶
　　下三丈餘有石壁自壁側入十餘歩洞屋髙敞乳¶
　　竇涓滴凝成石柱石塔石馬石龍之類自是縈迂¶
<pb:KR2k0044_WYG_018-24b>¶
　　曲折而入莫知所窮相傳内有蟾蜍翠鵲壁間多¶
　　名賢題志原名赤洲洞唐貞元殿中侍御史李士¶
　　舉來游改今名¶
　桐江　嚴陵志在縣南六十歩其源有三一出徽州¶
　　一出衢州一出金華三水合而東北遠注九十里¶
　　至縣郭之南曰桐江東流厯富陽是謂浙江以入¶
　　於海江岸山巒峭峻其水深渟若黛(王禕桐江舟/中詩瀟灑溪)¶
　　(山夢此邦輕風細雨過桐江川迴幾訝船無路林/缺時看屋有窻野果青苞垂箇箇水禽白羽去雙)¶
<pb:KR2k0044_WYG_018-25a>¶
　　(雙到家已值重陽節/新釀村醅正滿缸)¶
　桐溪(一名横港一/名分水港)　名勝志源出天目山經於潜東¶
　　流六十里入桐江太平寰宇記桐溪一名紫溪水¶
　　木泉石相映名樓林自桐溪至於潜有九十六瀨¶
　　第二即嚴陵瀨也(陸游自東津汎舟至桐溪詩潮/生東西津雨暗上下塔蕭蕭亂)¶
　　(菰蒲拍拍起鳬鴨吾船雖甚小尚可著一榻髙枕/墮紗㡊溪風吹醉頰南山浮濕翠偃蹇呼不答安)¶
　　(得青蓮公傑/句為彈壓)¶
　窄溪　嚴陵志在縣東南三十里乃甘溪之下流由¶
<pb:KR2k0044_WYG_018-25b>¶
　　前村衆善院北分派東流十三里入於江名窄溪¶
　　埠與新城港相對¶
　蘆茨溪　嚴陵志在縣西南四十里有大小二源山¶
　　皆壁立一出紫洲一出西坑嶺至端平橋合流入¶
　　江¶
　白雲源　嚴陵志在縣西南四十里一名蘆茨源重¶
　　山插天林麓茂盛鄉民採薪為炭供數州蒸㸑之¶
　　用名山勝槩記白雲源與釣臺對乃唐處士方干¶
<pb:KR2k0044_WYG_018-26a>¶
　　之舊隱也¶
　屏風源　嚴陵志在縣東南四十五里上有龍潭其¶
　　泉自石罅中涌出外有山對峙鈐鎻其中濶五里¶
　　許識者謂築其喉以積水則深澳一帶可以無旱¶
　桐洲　嚴陵志在縣東三十五里袤二十里南臨大¶
　　江北有後港以富陽趙家灘為界相傳桐君種藥¶
　　於此故名¶
　七里灘　嚴陵志在縣西四十五里與嚴陵瀨相接¶
<pb:KR2k0044_WYG_018-26b>¶
　　兩山夾峙水駛如箭諺云有風七里無風七十里¶
　　蓋舟行艱於牽挽惟視風以為遲速(避暑録話嚴/陵七里瀨兩)¶
　　(山聳起壁立連亘七里土人謂之瀧訛為籠瀧本/音閭江反奔湍貌以為若籠謬也七里之間皆灘)¶
　　(瀨今因沈約詩誤為一名非是謝靈運七里瀨詩/一瞬即七里箭馳猶是難檣邉走嵐翠枕底失風)¶
　　(湍但訝猿鳥定不知霜月寒前賢竟何益此地誤/垂竿潘亨七里灘詩怒濤催逺客㠶落釣臺陰夜)¶
　　(雨他鄉夢秋風何處砧渚煙籠樹杪澗水入溪深/中有垂綸者茫茫不可尋龔鼎孶七里瀨和康樂)¶
　　(韻詩崇臺雖謝登紆嶺正延眺攬裳恣縁沿參複/改岑峭岸曲失前渚陰多翳晨耀巨石峙迴渚鏜)¶
　　(鞳互吞嘯層房或山椒欹側吐清妙運開蟠穉先/智寓要領誚加腹酬英游炎鼎繫綸釣逝矣璜溪)¶
<pb:KR2k0044_WYG_018-27a>¶
　　(載詎諧/客星調)¶
　漏港灘　嚴陵志在縣西有上漏港下漏港二灘(鮮/于)¶
　　(樞過桐廬漏港灘示舟人詩驚流激長灘百折怒/未巳篙師與水争退尺進纔咫技窮解衣下力排)¶
　　(過乃止維時春冬交氷雪寒墮指我時卧舟/中起眎顙有泚迂疎一何補辛苦媿舟子)¶
　嚴陵瀨　嚴陵志在縣西三十五里釣臺下按子陵¶
　　本傳云耕於富春山後人名其釣處為嚴陵瀨¶
　十九泉　嚴陵志在縣西三十五里釣臺下甚甘美¶
　　陸羽茶經品第天下水味以此泉居第十九故名¶
<pb:KR2k0044_WYG_018-27b>¶
　　　遂安縣¶
　五獅山　嚴陵志在縣治後五山聨屬形如獅故名¶
　婺山　新定續志在縣東南二里許孤峰峭立為一¶
　　邑望紹興中有避地者李季精天文謂二浙上當¶
　　牛女之分今婺州與徽之婺源縣皆以女宿得名¶
　　此邑介其中宜曰婺山作霧非也¶
　仁山　名勝志在縣北五里其巔有池注為瀑布¶
　義山　萬厯遂安縣志在縣西五里¶
<pb:KR2k0044_WYG_018-28a>¶
　白石山　萬厯嚴州府志在縣西七里元和郡縣志¶
　　其山出白石英因以為名¶
　語石山　舊浙江通志在縣西五里天啓間鴻臚姜¶
　　習孔搜竒剔石洞壑玲瓏彷彿飛來紫陽¶
　純和山　名勝志在縣西十里上有仙人橋¶
　巖山　遂安縣志在縣北十里其巔有井大旱不竭¶
　髙柏山　遂安縣志在縣西二十里¶
　碧梢山　舊浙江通志在縣東十五里遥截下流屹¶
<pb:KR2k0044_WYG_018-28b>¶
　　然華表下有碧梢塢¶
　靈巖山　方輿勝覽在縣北十五里上有泉分注三¶
　　井溢為瀑布二百尺許¶
　織女山　晏公類要在縣西南一十里山有織女祠¶
　金紫山　萬厯嚴州府志在縣北二十里為縣鎮山¶
　公山　嚴陵志在縣西四十里四面環拱此山獨髙¶
　　故尊之曰公山按圖經載郡國志所紀公山云山¶
　　出水水有橘自然泛來行人噉之恣飽食則可将¶
<pb:KR2k0044_WYG_018-29a>¶
　　去則病樂史以為在建德境内今建德不聞有此¶
　　山疑即此公山也¶
　愚公山　遂安縣志在縣西三十里特聳如翁故名¶
　霞山　遂安縣志在縣西四十里丹崖返照遥望如¶
　　霞¶
　瀛山　舊浙江通志在縣西北四十里周令恪建書¶
　　院其上為朱子與詹儀之講學處¶
　花果山　嚴陵志在縣西北四十五里相傳古有僧¶
<pb:KR2k0044_WYG_018-29b>¶
　　化身於此因建庵焉居者不種蔬但焚其地而鋤¶
　　之則蔓菁之類自出¶
　七峰山　萬厯嚴州府志在縣西南四十里嵸嶐竒¶
　　秀為諸山冠¶
　龍耳山　萬厯遂安縣志在縣西六十里舊名兔耳¶
　　山新安記云有兩峰直上如兔耳有神號大姥夫¶
　　人祈禱皆應若冦至土人能勝之則神鼓先鳴唐¶
　　天寳六載改今名¶
<pb:KR2k0044_WYG_018-30a>¶
　髙喬山　萬厯遂安縣志在縣西六十五里開化界¶
　　層峰峭削旁若迂迴正德癸酉流賊踐開化之馬¶
　　金去界不十里縣令容九霄築寨於此以遏其衝¶
　　境遂以完¶
　雲濛山　萬厯遂安縣志在縣北五十里與梓樹塢¶
　　相屬¶
　武強山　嚴陵志在縣西南五十里山極險峻鄉民¶
　　常保焉盗不能攻故名¶
<pb:KR2k0044_WYG_018-30b>¶
　洪洞山　明一綂志在縣西南七十里唐時置塲於¶
　　此採銅久廢¶
　許由山　名勝志在縣東十里宋朱子訪詹儀之於¶
　　此至今目為朱墩¶
　長垓山　萬厯遂安縣志在縣西五里兩山壁立道¶
　　狹多阻元末髙指揮遏紅巾於此¶
　黄連嶺　晏公類要在縣南七十里山路險阻行人¶
　　渡嶺者皆口苦如咀黄連¶
<pb:KR2k0044_WYG_018-31a>¶
　楊嶺　嚴陵志在縣東北四十里通淳安界¶
　安硎嶺　萬厯嚴州府志在縣東北四十里¶
　猥嶺　嚴陵志在縣南五十里¶
　佛嶺　嚴陵志在縣西南四十里通淳安界¶
　積雪嶺　萬厯嚴州府志在縣西八十里冬春積雪¶
　　不消故名¶
　馬金嶺　嚴陵志在縣西南八十里通開化界¶
　歙嶺　遂安縣志在縣西北七十里¶
<pb:KR2k0044_WYG_018-31b>¶
　白漈嶺　遂安縣志在縣西九十里通休寧界¶
　靈巖洞　嚴陵志在縣西北十五里巖上有泉自山¶
　　巔石罅中流出為小澗石壁上瀑布二百尺秋冬¶
　　不竭宋宣和元年嵗旱禱之龍見而雨乃建祠以¶
　　奉焉¶
　乳洞　名勝志在縣南八十里洞口廣三丈許其中¶
　　出泉大旱不涸¶
　幞頭石　嚴陵志在縣南八十里屹然臨水髙十丈¶
<pb:KR2k0044_WYG_018-32a>¶
　　廣八丈形似故名¶
　石柱　名勝志在縣南八十里聳立山足髙數丈圍¶
　　丈餘¶
　石船　名勝志在縣南八十里長四丈卧水中如船¶
　　尾懸一石如柁¶
　武強溪　萬厯遂安縣志在縣西源出武強山下達¶
　　於縣治繞郭之南復東注四十里入淳安境又二¶
　　十里入新安江¶
<pb:KR2k0044_WYG_018-32b>¶
　龍溪　嚴陵志在縣東北自淳安縣境發源南流至¶
　　縣東南一里許入武强溪¶
　百丈漈　萬厯遂安縣志在縣西五十里霞源山上¶
　　臨崖有三石池瀉作瀑布百餘丈下有叢石激水¶
　　聲振巖谷¶
　石下潭　萬厯嚴州府志在縣東二里¶
　渼井　遂安縣志在縣南八十里一名米井泉水湧¶
　　出大旱不涸溉田數百畝¶
<pb:KR2k0044_WYG_018-33a>¶
　　　壽昌縣¶
　萬松山　嚴陵志在縣北八十歩山皆髯松蒼翠可¶
　　愛近市而不囂足以遊目騁懐焉¶
　青龍山　新定續志在縣東一里縣治來岡分遶通¶
　　衢出臨艾溪勢若昻首¶
　馬鞍山　壽昌縣志在縣東南三里兩峰突起中連¶
　　平岡如馬鞍故名¶
　石鼔山　嚴陵志在縣東南七里山有石每嵗榖日¶
<pb:KR2k0044_WYG_018-33b>¶
　　扣之鳴則其年豐稔候之有騐¶
　彭頭山　嚴陵志在縣西西湖之東晴波倒影上下¶
　　一色雖密邇市㕓清絶夐異¶
　黙山　嚴陵志在縣西南二里峯巒環拱¶
　仙池山　壽昌縣志在縣南三里一名南山其上有¶
　　池真人卜景雲煉丹處也¶
　鄭山　壽昌縣志在縣南五里¶
　天井山　嘉靖浙江通志在縣南十里太平寰宇記¶
<pb:KR2k0044_WYG_018-34a>¶
　　輿地志云壽昌縣有天井山天将降雨頂上輒有¶
　　鐘鼔之聲¶
　下馬山　萬厯壽昌縣志在縣西五里峯巒綿亘湧¶
　　出平阪宋直龍圖閣葉三省既貴顯毎歸鄉邑望¶
　　此必下馬徒行鄉人服其恭謹故以名山¶
　玉華山　萬厯壽昌縣志在縣東南二十里巖崖竒¶
　　削髙數百丈其色映空如玊¶
　烏石山　壽昌縣志在縣南十五里山石多黑¶
<pb:KR2k0044_WYG_018-34b>¶
　泉山　壽昌縣志在縣南二十五里有泉分四道而¶
　　下冬夏不竭¶
　金臺山　名勝志在縣南十五里山峯如露臺日色¶
　　臨照其上¶
　冠山　壽昌縣志在金臺之南壁立萬仭中有洞洞¶
　　有冠山洞主像¶
　岑山　嚴陵志在縣東二十里孤峯峭立麓有石室¶
　　可容數人宋國子監丞鄭彦常構書院遺址猶存¶
<pb:KR2k0044_WYG_018-35a>¶
　密山　壽昌縣志在縣北五里怪石崔嵬人莫能至¶
　巖山　壽昌縣志在縣北六里山頂有石回抱如負¶
　　扆狀¶
　過浴山　嚴陵志在縣北十八里下有洞相傳昔有¶
　　仙人過此浴故名(葉養蒙𬨨浴洞詩過浴洞泉涓/涓丹崖無路難夤縁松下何湏)¶
　　(問童子山中即此求神仙我來弔古訪陳迹刮袂/清風秋瑟瑟白羊喫盡巨勝花不遇初平化為石)¶
　屏風山　貝瓊翠屛軒記壽昌茗塘東北一山却立¶
　　千仭曰屏風山¶
<pb:KR2k0044_WYG_018-35b>¶
　燕山　晏公類要在縣西北二十里毎遇亢暘有煙¶
　　霧横其上羣燕翔集即雨故名¶
　青山　名勝志在縣西十里¶
　錢師山　舊浙江通志在縣西南四十五里山頂有¶
　　嶺名曰石郭嶺上多平地崖石嵯峨水泉滴&KR0377;與¶
　　衢州西安接境¶
　巖洞山　嚴陵志在縣東南三十里山有五峰一曰¶
　　華蓋二曰羅帽三曰玉露四曰慶雲五曰景星五¶
<pb:KR2k0044_WYG_018-36a>¶
　　峰之中華蓋最髙常有雲霧罩其上山南屬金華¶
　　山北屬嚴州實為二郡之鎮(卜儀可巖洞山詩巖/鳴風落日山納晚歸)¶
　　(雲借問林下翁/清幽與誰分)¶
　西山　壽昌縣志在縣東十五里山形竒秀右襟淤¶
　　堨左帶芳溪¶
　赤孤山　名勝志在縣東二十里有石赭色壁立孤¶
　　峻¶
　硯山　嚴陵志在縣南三十里山南屬金華北屬嚴¶
<pb:KR2k0044_WYG_018-36b>¶
　　州西屬衢州實為三州之界¶
　天湖山　名勝志在縣西二十里上有池流下溉田¶
　蘗山　名勝志在縣西三十里山半有蘗泉¶
　魏䭾山　嚴陵志在縣西四十里(李頻及第後還家/過嶺詩魏䭾山前)¶
　　(一朶花嶺西更有㡬千家石斑/魚鮓香衝鼻淺水沙田飯遶牙)¶
　四靈山　名勝志在縣西四十里四山拱揖相向形¶
　　肖麟鳳龜龍宋葉樞密義問故居在焉¶
　塘山　壽昌縣志在縣西五十里石徑屈曲上有二¶
<pb:KR2k0044_WYG_018-37a>¶
　　池¶
　朱山　舊浙江通志在縣西六十里¶
　金姑峰　壽昌縣志在縣東三里峰尖峭拔卓立其¶
　　麓若鳳翅截縣之水口正艮峰也¶
　長嶺　壽昌縣志在縣東南二十五里東通金衢西¶
　　達宣歙(葉養蒙長嶺詩長嶺頭倦行役鷓鴣啼罷/秋煙濕斷碑無字生土花青松落陰滿苔)¶
　　(石節節級級如登梯凭髙一覽青天低/笑隨猿鶴不知逺但見日落西山西)¶
　梅嶺　嚴陵志在縣西南四十里與龍游接境宋都¶
<pb:KR2k0044_WYG_018-37b>¶
　　臨安凡江西閩廣荆湖雲貴八番海外諸國來者¶
　　皆道其下今取道蘭溪非宋時驛路也¶
　遼嶺　嚴陵志在縣西北五十里嶺半有小亭為登¶
　　臨憩息之所其北接淳安界¶
　大慈巖　嚴陵志在縣南二十里其巖穹然如屋東¶
　　有一石竅僅可容人曲身以入為梯三級可憑而¶
　　下有石室曰觀音洞嵗旱禱雨必應巖之西北可¶
　　一里許又有石洞扳蘿乃可得入中有石筍從地¶
<pb:KR2k0044_WYG_018-38a>¶
　　涌出元大德間臨安人莫子淵棄家學道至此見¶
　　其竒秀遂琢石筍為石佛號大慈巖因留居焉其¶
　　巖望金衢二州之景一覽可徧¶
　髙湖巖　嚴陵志在縣東南二十五里山巔一平如¶
　　掌四畔多巖石惟一徑可通¶
　金雞巖　明一綂志在縣西六十里昔有異人過此¶
　　聞石中有雞聲剖石得一物如雞有金色石竅今¶
　　存¶
<pb:KR2k0044_WYG_018-38b>¶
　寳公巖　嚴陵志在縣西六十里巖壁絶險相傳昔¶
　　有烈士常居此巖出入設危鈎以渡之有人見其¶
　　負一牛犢入巖後不復出至今時聞音樂聲¶
　南山洞　嚴陵志在縣西三十里洞上有三門屈曲¶
　　旁通嵯峨突兀清楚可愛¶
　靈栖洞　嚴陵志在縣西四十里洞極深䆳盛夏人¶
　　或持火而入至其深處寒不可禦洞中水常泛溢¶
　　有魚躍出(嚴川府志唐有縣令穆君來遊愛其幽/勝㣲吟云一逕入雙厓初疑有幾家行)¶
<pb:KR2k0044_WYG_018-39a>¶
　　(窮人不見坐久日空斜時李頻從行因繼云石上/生靈草泉中落異花終湏茅結屋向此學餐霞穆)¶
　　(加深/賞)¶
　西湖　嚴陵志在縣西廣袤二百四十歩有飛橋跨¶
　　其上唐景福二年縣令戴筠開(詳見水利胡楚村/壽昌西湖詩天光)¶
　　(澄淡水光浮此景分明畫作秋白鷺鸞翹荷葉下/紅蜻蜓立葦梢頭垂竿漁父坐幽石採芰女兒撑)¶
　　(小舟西畔民居應笑/我太平時節此間游)¶
　艾溪　新定續志發源自縣西雞籠山過縣東七里¶
　　為淤堨溪又東為湖神溪實一源也至茭塘入建¶
<pb:KR2k0044_WYG_018-39b>¶
　　德縣界達於新安江¶
　淤堨溪　萬厯壽昌縣志在縣東七里承艾溪之水¶
　　至桂村與協儒溪合流至翠溪口與翠溪合流¶
　壽昌溪　嚴陵志在縣西六十里舊志云大溪源自¶
　　雞籠山東南流經邑村與交溪合流曰大同溪又¶
　　東注過縣西曰艾溪遶南而東過白沙曰淤堨溪¶
　　又東北注曰湖神溪實一源也流長九十里出壽¶
　　昌港口繞蒼山入新安江¶
<pb:KR2k0044_WYG_018-40a>¶
　新市潭　萬厯嚴州府志在縣東十五里嚴陵志南¶
　　宋都杭此地經行者衆有葉氏百餘家聚居其旁¶
　　新列市肆故名¶
　　　分水縣¶
　雙峰山　新定續志在縣北縣治依為主山¶
　玉華山　嚴陵志在縣北山下有泉如玉色故名¶
　天禄山　嘉靖浙江通志在縣北十里印渚繞其下¶
　慶雲山(一名五/雲山)　嚴陵志在縣東南二百五十歩唐¶
<pb:KR2k0044_WYG_018-40b>¶
　　長慶三年有五色雲見因名¶
　塔山　嚴陵志在縣東上有塔院¶
　中臺山　分水縣志在縣東十里¶
　石柱山　名勝志在縣南二十里山有石柱狀如削成¶
　紫羅山　嚴陵志在縣東十五里¶
　崤山　分水縣志在縣東五十里峰巒髙峻約千餘丈¶
　石壁山　萬厯嚴州府志在縣東五十里有洞如室¶
　　旁皆石壁故名¶
<pb:KR2k0044_WYG_018-41a>¶
　石筍山　嘉靖浙江通志在縣北四十五里¶
　秦遊山　嚴陵志在縣東十七里相傳始皇遊天目¶
　　山庶民於此山覲見因名叅秦山唐改今名¶
　鍾山　分水縣志在縣西五十里有泉自洞出俗名¶
　　仙洞¶
　覺道山　分水縣志在縣西三十五里太平寰宇記¶
　　分水縣覺道山上昔有二人入山得道不知所終¶
　　石壁留二人影如道士狀晴日視之宛然¶
<pb:KR2k0044_WYG_018-41b>¶
　紫龍山　新定續志在縣南二十里上有龍池¶
　黄潭山　分水縣志在縣北二里¶
　白雲山　嘉靖浙江通志在縣北二十里¶
　鳳凰山　萬厯嚴州府志在縣北二十五里形如飛¶
　　鳳¶
　勞山　舊浙江通志在縣八都三十五里俗名豪山¶
　三姑山　分水縣志在縣北四十里地名麻源¶
　學士峰　舊浙江通志在縣西四十里十八峰排列¶
<pb:KR2k0044_WYG_018-42a>¶
　　故名¶
　胥嶺　萬厯嚴州府志在縣南六十里上有子胥廟¶
　歌舞嶺　嚴州府志在縣南五十里路通建德¶
　塔嶺　嚴陵志在縣西五十里路通淳安¶
　桐嶺　分水縣志在縣東六十里路通新城¶
　湯安嶺　舊浙江通志在八都麻姑源¶
　千佛巖　嚴陵志在縣東十五里昔有邑人方子容¶
　　因母病鑿山作千佛於此¶
<pb:KR2k0044_WYG_018-42b>¶
　雲峰巖　新定續志在縣西北二十五里四面如削¶
　　一峰宛在雲中¶
　百聖巖　新定續志在縣東一十五里其髙為邑最¶
　楊山洞　嚴州府志在縣西北四十里洞中可容百¶
　　人崖上乳滴如羅漢像相傳昔有異人楊嵩隱此¶
　錦溪　萬厯嚴州府志在縣東十里有渡通桐廬¶
　天目溪　新定續志源出天目山繚縣境而南達於¶
　　浙江可勝百斛舟¶
<pb:KR2k0044_WYG_018-43a>¶
　印渚溪　萬厯嚴州府志在縣北十里有渡通於潜¶
　千佛潭　舊浙江通志即新功德水縣西三十里安¶
　　禪寺前¶
　鐘潭　名勝志在縣東北二十五里相傳有古鐘没¶
　　於下其紐可見漁人撼之莫能動¶
　¶
　¶
　¶
<pb:KR2k0044_WYG_018-43b>¶
　¶
　¶
　¶
　¶
　¶
　¶
　¶
　浙江通志卷十九¶
