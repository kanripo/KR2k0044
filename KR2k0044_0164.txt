# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.075913
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十二 
<pb:KR2k0044_WYG_161-1a>¶
欽定四庫全書¶
　浙江通志卷一百六十二¶
　人物(一/)¶
　　名臣(五/)¶
　　嚴州府¶
　宋¶
　江公望(宋史本傅字民表睦州人舉進士建中靖國/元年拜左司諌時内苑稍蓄珍禽竒獸公望)¶
　　(力言非初政所宜他日入對帝曰已縱遣之矣惟/一白鷴畜之久終不肯去帝以拄杖逐鷴乃刻公)¶
<pb:KR2k0044_WYG_161-1b>¶
　　(望姓名於杖頭以識其諌蔡王府史以語言疑似/成獄公望極言論救出知淮陽軍蔡京為政編管)¶
　　(南安遇赦還家卒建/炎中贈右諫議大夫)¶
　胡國瑞(兩浙名賢録字嘉言夀昌人登崇寧二年進/士第以博洽稱大觀初命修九域志除編修)¶
　　(官時奔競成風國瑞獨以在館為樂不覬他徙高/宗時累官至吏部侍郎與秦檜為姻家而力排和)¶
　　(議乞斬檜以謝天下聞者股栗求外補知舒州致/仕家居開義學置贍士田鄉人名其田曰義坂)¶
　王縉(嘉靖浙江通志字子雲分水人崇寧進士累官/監察御史遷右司諌每謂人才實難多事之際)¶
　　(宜為朝廷愛惜以故不專彈擊惟論安危大計與/所以啓沃君心者君子謂得諌臣體尋乞外知温)¶
　　(州復知常/州罷歸)¶
<pb:KR2k0044_WYG_161-2a>¶
　葉義問(宋史本傳字審言壽昌人建炎初登進士第/為饒州教授攝郡事歲旱以便宜發常平米)¶
　　(賑民提刑黄敦書劾之詔勿問遷知江寧縣召秦/檜所親役同僚不可義問曰釋是則何以服他人)¶
　　(卒役之尋通判江州豫章守張宗元忤檜或中以/飛語事下漕臣張常先時宗元道九江常先檄義)¶
　　(問拘其舟義問投檄曰吾寧得罪不為不祥常先/白檜遂罷去檜死召擢殿中侍御史樞宻湯鵬舉)¶
　　(效檜所為植其黨周方崇李庚置籍臺諌鋤異已/者義問累章劾鵬舉并方崇等皆罷之遷吏部侍)¶
　　(郎尋拜同知樞宻院事金有犯邊意義問奉使覘/之還奏彼造舟船備器械其用心必有在宜屯駐)¶
　　(沿海要害備之金主亮果南侵命視師已而亮死/師退義問還朝力請罷職嚴陵志孝宗即位封新)¶
　　(安郡侯卒/諡忠簡)¶
<pb:KR2k0044_WYG_161-2b>¶
　馬大同(新定續志字會叔郡人紹興二十四年進士/自為小官即以剛介聞改秩除國子監簿對)¶
　　(便殿上與語明日謂宰執曰夜來馬大同奏對朕/與之辨論氣節可喜由是簡知孝廟有大用意後)¶
　　(每對上輒陳恢復大計厯中外要官必求/盡職以洗寃澤物為己任仕至戸部侍郎)¶
　汪自強(兩浙名賢録字行之淳安人紹定二年進士/為富春簿分司鄉邑創常平義倉知錢塘縣)¶
　　(時值孟饗赤縣出班起居上目送之除監察御史/兼崇政殿說書京尹顧嵒託婚東宫以希内授自)¶
　　(强露章劾之嵒坐免官婚亦寢朝/野悚然尋遷大理寺卿乞身歸)¶
　明¶
　洪璵(萬厯嚴州府志字宗器淳安人永樂辛丑進士/授刑部主事改工部所至有聲正統初以楊士)¶
<pb:KR2k0044_WYG_161-3a>¶
　　(竒薦陞吏部左侍郎毅然以進退人/才為已任人不敢以私謁朝廷重之)¶
　項文曜(嚴陵志字應昌淳安人宣徳癸丑進士觀政/兵部尚書王驥竒其才俾修馬政復奉使西)¶
　　(洋所至民不擾而事治授兵部主事未幾征麓寇/及整飭遼東邊備皆著勞效尋除本部郎中正統)¶
　　(十四年陞右侍郎轉吏部左侍郎兼詹事文曜持/已蒞官並以勤敏清慎著聞天順初被誣終於家)¶
　　(成化五年詔復官賜諭祭其文有/云頃罹誣搆事已昭雪其事始白)¶
　姚夔(獻徵録字大章號損菴桐廬人正統壬戌會試/第一擢吏科給事中首疏八事多見采納景泰)¶
　　(庚午用薦超擢南京刑部侍郎時刑部規矩廢弛/䕫一以嚴肅持之獄無滯囚英宗復位調禮部未)¶
　　(幾調吏部有真定守以舊賄敗石亨挾勢囑復其/官同列附亨者會擬准藁來判䕫擲筆大言曰吾)¶
<pb:KR2k0044_WYG_161-3b>¶
　　(寧不做侍郎必不判此藁事竟止亨敗附亨者皆/降黜而䕫遷禮部尚書明於典禮成化乙酉耕耤)¶
　　(田幸太學皆從所請慈懿太后崩中㫖議别葬事/下禮部夔率羣臣覆奏曰山陵宗廟聖孝所先綱)¶
　　(常典禮國家攸重萬一合葬祔廟之禮少有疑沮/闗係非細豈能保其將來無據禮改正者上覽奏)¶
　　(感動卒從其議遷吏部尚書釐正庶務剗革宿弊/品藻人物進退惟公卒贈少保諡文敏子璧字良)¶
　　(甫天順進士官/思明府同知)¶
　商輅(湯斌商輅傳字𢎞載淳安人宣徳中舉鄉試第/一正統乙丑會試廷試皆第一除翰林修撰景)¶
　　(帝即位命入内閣㕘預機務尋遷學士上皇居南/宫錦衣指揮盧忠妄言告變中官阮浪被刑死猶)¶
　　(窮治不已諸大臣無敢言者輅獨奏曰不可聽宵/人以傷大倫帝悟乃誅忠遷兵部左侍郎景帝不)¶
<pb:KR2k0044_WYG_161-4a>¶
　　(豫輅與禮部尚書姚夔請復立沂王為太子不許/輅援筆曰陛下宣宗章皇帝之子當立宣宗章皇)¶
　　(帝之孫聞者感動以日暮奏未及入而是夜石亨/等已奪門迎上皇復位諸大臣多見誅竄輅亦下)¶
　　(獄久乃得㫖奪官為民憲宗立三年特召至京命/復原官仍入内閣是時大學士彭時當國慈懿太)¶
　　(后之喪輅與時力持得祔陵廟如禮會御史林誠/等詆輅不當用上欲罪誠等輅曰臣嘗請優容言)¶
　　(者奈何因論臣復責言者乎上喜曰輅真大臣也/進戸部尚書兼文淵閣大學士嘗召見語及景泰)¶
　　(間事輅極言景泰有社稷功帝號當復上遂下詔/復景帝廟號祭禮如諸陵悼恭太子薨時紀妃有)¶
　　(子六歲矣畏萬貴妃莫敢言久之左右稍聞於上/上立召見留宫中而紀妃仍居西宫輅恐貴妃不)¶
　　(利於皇子思為保䕶計上疏請勅令移就近所俾/母子朝夕接見而皇子仍藉貴妃撫育於是紀妃)¶
<pb:KR2k0044_WYG_161-4b>¶
　　(遷永壽宫輅又請出皇子示羣臣勅禮部擬名以/聞越數日上自率皇子御文華門輅趨御前頓首)¶
　　(曰陛下踐阼十年儲位尚虛天下臣民引領望久/矣當即立為皇太子安中外心帝頷之逾月紀妃)¶
　　(薨輅請如宋李宸妃故事殯葬諡號悉如禮是年/冬皇太子立加輅太子少保改吏部尚書黑眚見)¶
　　(疏弭灾八事尋進謹身殿大學士時汪直督西厰/恃寵數興大獄輅率閣臣條直十罪言非速罷伺)¶
　　(察之司天下安危未可知也上慍曰一内豎何遽/危天下誰實主此奏者太監懷恩傳㫖詰責甚厲)¶
　　(輅正色曰朝臣無大小有罪皆請㫖逮問直敢擅/收三品以上京官大同宣府邊城要害守備緩急)¶
　　(不可缺直敢一日擒械數人南京祖宗根本地留/守大臣直敢擅自收捕諸近侍在帝左右直敢輙)¶
　　(易置直不去天下安得不危懷恩咋舌退是日遂/罷西厰然直雖不視厰事而寵幸如故會故大學)¶
<pb:KR2k0044_WYG_161-5a>¶
　　(士楊榮曾孫有罪為直所發語連輅直又從中間/之輅遂力求去加少保馳傳歸家居十年卒贈太)¶
　　(傅諡文毅子良臣成化二/年進士官至翰林侍講)¶
　何陞(萬厯嚴州府志字文達淳安人正統戊辰進士/拜戸科給事中正統末朝廷方有事朔漠命陞)¶
　　(與御史楊春趲運邊餉晝夜兼行不避危險已而/也先效順正統駕還與同官李侃抗章請備禮郊)¶
　　(迎詞極懇至識者韙之戸部尚書金濓會計軍興/財用議更稅畝之法將天下夏稅秋糧混同科收)¶
　　(以紓急用陞執奏不可事遂寢天順六年陞河南/管河右㕘議時黄河為患陞相其便宜疏通沁水)¶
　　(下流使復舊道漕/運無虞軍民賴之)¶
　胡拱辰(兩浙名賢錄字共之淳安人正統己未進士/知黟縣召拜御史厯陞廣西右布政會兩廣)¶
<pb:KR2k0044_WYG_161-5b>¶
　　(猺人作亂協同總兵勦平之陞右副都御史提督/操江連年刦江巨盜皆以次捕獲江徼肅清進南)¶
　　(兵部侍郎時孝宗春秋方盛儲位尚虛拱辰首上/言前星遂定陞南工部尚書議修内府寢殿所需)¶
　　(之材估用五十一萬有竒拱辰以江南旱澇相仍/民力弗堪覆議得省什一乞歸卒贈太子少傅諡)¶
　　(莊/懿)¶
　宋旻(嚴陵志字𢎞澤淳安人景泰辛未進士授大理/寺評事轉左寺正獄訟經所讞者皆自以為無)¶
　　(寃厯陞本寺卿平反數多聲譽益著陞右都御史/總督兩廣殄滅蠻寇恩威並著𢎞治元年致仕)¶
　徐貫(兩浙名賢録字原一淳安人天順丁丑進士授/兵部主事進郎中黔國公沐琮奏請節制三司)¶
　　(貫曰黔國世守滇南爵列上公恩寵殊厚而不使/節制三司者葢有深意也不見唐之藩鎮乎事遂)¶
<pb:KR2k0044_WYG_161-6a>¶
　　(寢尋擢福建右㕘議分守延平値民饑多方設法/出官廩減價以拯恤之厯陞右副都御史巡撫遼)¶
　　(東時鎮守總兵多佔軍丁為佃戸者悉奪歸還屯/處置邊方俱有條緒將吏畏服陞工部右侍郎轉)¶
　　(左蘇松水患貫奉勅往治之簡委有司畫地分理/授以方畧水患悉平晉尚書累加太子少保乞歸)¶
　　(卒贈太保/諡康懿)¶
　徐懷(嚴陵志字明徳建徳人天順庚辰進士授刑部/主事厯陞至南京刑部右侍郎居官勤慎所至)¶
　　(洗寃澤民厯任三十餘年無錙銖之/積以遺子孫清白之操無愧古人云)¶
　徐節(夀昌縣志字時中成化進士授内鄉知縣時歲/荒民死者枕藉節集巨室貸萬石活若干人㝷)¶
　　(擢御史上疏數錦衣指揮牛循罪劾宰臣萬安等/出知太平府進雲南㕘政破梁山竹箐諸賊遷廣)¶
<pb:KR2k0044_WYG_161-6b>¶
　　(西布政征思恩又㨗陞右副都御史巡撫山西簡/車徒蓄財穀邊鄙晏然以忤逆瑾歸瑾誅復職致)¶
　　(仕/)¶
　王浚(分省人物考字徳深建徳人正徳戊辰進士授/薊州知州以事忤逆瑾逮錦衣獄瑾誅乃釋陞)¶
　　(刑部員外郎武宗南巡同諸僚疏諫廷杖幾斃出/為山東按察僉事進貴州兵備副使土夷吳尚賢)¶
　　(搆亂設方畧擒之地方以寧厯陞右副都御史提/督南贑軍務奉宣徳意申以威嚴數年間軍旅不)¶
　　(興帑儲大省進刑/部右侍郎致仕)¶
　毛一公(遂安縣志號明齋萬厯己丑進士授漢陽府/推官有政聲行取工科給事中時國本未定)¶
　　(上疏力争罷歸里居二十餘年光宗/改元擢尚寶司丞陞南光禄寺少卿)¶
<pb:KR2k0044_WYG_161-7a>¶
　毛一瓉(嚴州府志字獻卿遂安人萬厯壬辰進士觀/政禮曹時有倡三王並封之議者一瓉手疏)¶
　　(争之議尋寢初授進賢令以治最召拜文選主事/厯遷正郎凡司大計者一掌選者三杜苞苴絶請)¶
　　(托銓政一清疏陳選法十餘條/皆切中時弊以忤權貴托病歸)¶
　姜習孔(遂安縣志字素臣萬厯丁未進士宰沅陵調/繁無錫奏最擢南吏科給事中司内外計典)¶
　　(宿弊頓革奏蠲南直𨽻舖設三殿錢糧百六十萬/客魏擅政以疏糾内臣冒蔭奪職為民崇禎改元)¶
　　(起南大理寺丞晉/鴻臚寺卿謝病歸)¶
　　溫州府¶
　宋¶
<pb:KR2k0044_WYG_161-7b>¶
　許景衡(宋史本傳字少伊瑞安人元祐九年進士宣/和六年召為殿中侍御史時童貫為河東北)¶
　　(宣撫使將北伐景衡論其貪繆不可用者數十事/不報睦寇平江浙郡縣殘毁而茶鹽比較之法如)¶
　　(故景衡奏茶鹽之法當以食之衆寡為歲額之高/下今收復之後戸版半耗民力蕭然而茶鹽比較)¶
　　(不減於昔民欲無困得乎奏入詔兩浙江東路權/免茶鹽比較朝廷既興燕雲之師調度不繼誅求)¶
　　(益急景衡奏不急之務若營繕諸役花石綱運其/名不一吏員猥多軍額冗濫又無名功賞非常賜)¶
　　(予皆夤緣儌倖干請無厭宜節以祖宗之制且極/論和糴鹽法之害不報高宗即位除御史中丞宗)¶
　　(澤為東京留守言者附黄潛善等多攻其短欲逐/去之景衡奏曰澤赤心為國今若較其小短不顧)¶
　　(盡忠之節則不恕已甚且開封宗廟社稷所在茍/欲罷澤必遣留守不識縉紳中威名政事有加於)¶
<pb:KR2k0044_WYG_161-8a>¶
　　(澤者乎疏入上大悟封以示澤澤乃安杭州叛卒/陳通作亂浙西提刑趙叔近招降之請授以官景)¶
　　(衡曰官吏無罪而受誅叛卒有罪而䝉賞賞罰倒/置莫此為甚卒奏罷之除尚書右丞有大政事必)¶
　　(請間極論黄潛善汪伯彥以景衡異已共排沮/之罷為資政殿大學士提舉洞霄宫卒諡忠簡)¶
　陳桷(宋史本傳字季任平陽人政和二年廷對第三/紹興初為金部郎中時言事者率毛舉細務桷)¶
　　(抗言今當專講治道之本修正事以攘敵國不當/以細故勤聖慮又言刺史縣令不能得人乞選監)¶
　　(司重其權久其任尋以桷知襄陽府充京西南路/安撫使金房兵叛桷遣將平之而後以聞襄漢兵)¶
　　(火之餘民物凋瘵桷請於朝以今之戸數視承平/時纔二十之一而賦須尚多乞重行蠲減漢水決)¶
　　(溢漂蕩廬舍桷躬率兵民捍築提岸賴以無虞改/知廣州充廣南東路經畧安撫使以疾乞祠卒)¶
<pb:KR2k0044_WYG_161-8b>¶
　吳表臣(宋史本傳字正仲永嘉人大觀三年進士累/官右正言高宗詔臺諌條陳大利害表臣請)¶
　　(措置上流以張形勢安輯淮甸以立藩蔽擇民兵/以守險阻集海舶以備不虞其䇿多見用遷吏部)¶
　　(尚書時秦檜欲令使金議地界指政事堂曰歸來/可坐此表臣不答又以議大禮忤意罷去晚號湛)¶
　　(然居士自奉無異布/衣時鄉論推其清約)¶
　婁寅亮(宋史本傳字陟明永嘉人政和二年進士為/上虞丞建炎四年高宗至越寅亮上疏云屬)¶
　　(者椒寢未繁前星不耀乞遴選太祖諸孫有賢徳/者視秩親王以待皇嗣之生退處藩服并選宣祖)¶
　　(太宗之裔材武可稱之人升為南班以備環衛帝/讀之感悟擢監察御史時相秦檜惡之諷言者論)¶
　　(罷/職)¶
<pb:KR2k0044_WYG_161-9a>¶
　薛徽言(宋史本傳字徳老溫州人登進士第紹興二/年遣使分行諸路徽言以權監察御史宣諭)¶
　　(河南時郴道桂陽旱饑徽言請於朝不待報即諭/漕臣發衡永米以賑而以經制銀市米償之擢起)¶
　　(居舍人秦檜與金人議和徽言疏争之一日檜於/上前論和徽言直前引義固爭反復數刻後中寒)¶
　　(疾/卒)¶
　林季仲(兩浙名賢録字懿成永嘉人登宣和進士調/婺州兵曹遷仁和令建炎初杭卒亂季仲躬)¶
　　(率弓手土兵捍截有功改宣敎郎高宗幸永嘉中/丞趙鼎薦為臺官及鼎輔政累遷吏部郎面對乞)¶
　　(重縣令之選願從陛下乞一令以自効又云臣承/乏郎曹求為縣令似不情者然官職輕重惟陞下)¶
　　(如何以省部為重則重在郎官以斯民為重則重/在縣令郎官出宰百里請自臣始尋除太常少卿)¶
<pb:KR2k0044_WYG_161-9b>¶
　　(鼎罷相亦出知泉州鼎再相乃除檢正時秦檜主/和議季仲上疏引夫差勾踐事争之大忤檜意罷)¶
　　(去久之起知婺州處/州復以直祕閣奉祠)¶
　張闡(宋史本傳字大猷永嘉人宣和六年進士紹興/十年除祕書省正字遷祕書郎秦檜每薦臺諫)¶
　　(必先諭以已意嘗謂闡曰祕書久次欲以臺中相/處何如闡謝曰丞相見知得老死祕書幸矣檜黙)¶
　　(然竟罷主管台州崇道觀起吏部員外郎孝宗在/王邸帝妙選官寮謂莊重老成無踰闡者改命祠)¶
　　(部兼王府賛讀孝宗即位權工部侍郎兼侍講海/陵王殂復求和再議遣使闡言宜嚴遣使之命正)¶
　　(敵國之禮彼或不從則有戰耳如是則中國之威/可以復振是冬給札侍從臺諫條時務時應詔數)¶
　　(十人惟闡與國子司業王十朋指陳時事斥權倖/無所回隠隆興元年真拜工部侍郎俄報王師收)¶
<pb:KR2k0044_WYG_161-10a>¶
　　(復靈壁闡慮李顯忠邵宏淵深入無援奏請益兵/殿後已而果失利衆論歸罪於戰闌曰諸將無援)¶
　　(而敗當矯前失安可遽沮鋭氣帝壯其言益出御/前器甲付諸軍軍聲復振時數易臺諫闡力言之)¶
　　(帝曰好名如某人但欲得直聲而去闡曰唐徳宗/疑姜公輔賣直陸贄切諫願陛下深以為鑑金人)¶
　　(求和帝與議闡曰彼欲和畏我耶愛我耶直款我/耳力陳大害不可許帝曰朕意亦然姑隨宜應之)¶
　　(帝記賣直之語謂胡銓亦及此朕非拒諫者辨是/非耳闡曰聖度如天奈何與臣下争名帝曰卿言)¶
　　(是也除工部尚書金以書通好所請三事國書歲/幣議已定惟割唐鄧海泗未決衆言紛紛不已闡)¶
　　(謂不與四州乃可通和議論先定乃可遣使今彼/客我主金勢已衰何必先示以弱朝論韙之引疾)¶
　　(乞骸乃除顯謨直學士提舉太平興國宫陛辭帝/問所欲言闡奏許和則忘祖宗之讐棄四州則失)¶
<pb:KR2k0044_WYG_161-10b>¶
　　(中原之心遣歸正人則傷忠義之氣惟陛下毋忘/老臣平昔之言其指時事尤諄切加賜金犀帶特)¶
　　(許佩魚居家踰月卒贈端明殿學士朱熹嘗言秦/檜力主和議摧折忠臣義士之氣遂使士大夫懐)¶
　　(安成習至癸未和議則知其非者鮮矣朝論問有/建白其言金人世讐不可和者惟胡右史銓張尚)¶
　　(書闡/耳)¶
　沈大亷(兩浙名賢録字元簡瑞安人建炎進士厯遷/樞宻院計議官紹興更化拜監察御史遇事)¶
　　(敢言無所顧望給事中周葵以封駁忤㫖去職大/亷力陳其不可無何中書舍人凌景夏相繼去大)¶
　　(亷復力言之俱不報自以不得其言求補外/除直秘閣福建提刑一時公議翕然歸重)¶
　王十朋(宋史本傳字龜齡樂清人秦檜死上視政策/士擢為第一授紹興府簽判或以書生易之)¶
<pb:KR2k0044_WYG_161-11a>¶
　　(十朋裁決如神吏奸不行召為祕書郎兼王府小/學敎授十朋輪對言權雖歸於陛下政復出於多)¶
　　(門是一檜死百檜生也上嘉納秦檜久塞言路至/是十朋與馮方胡憲查籥李浩相繼論事太學生)¶
　　(為五賢詩述其事除著作郎孝宗受禪拜司封郎/中累遷國子司業言人主有大職三任賢納諫賞)¶
　　(罰是也上嘉之除起居舍人升侍講每見必陳恢/復之計及將北伐上疏曰靖康之禍亘古未有陛)¶
　　(下志在興復奈何大臣不能仰副願戒在位者去/附和之私心賛國家之大計則中興日月可冀因)¶
　　(論史浩八罪曰懷奸誤國植黨盜權忌言蔽賢欺/君訕上上為出浩史正志與浩族異拜浩而父事)¶
　　(之十朋論宜黜正典刑林安宅出入史浩龍大淵/門盜弄威福至是詐病求致仕十朋并疏其罪皆)¶
　　(罷去張浚出師復靈壁虹縣又復宿州會李顯忠/邵宏淵不協王師失律浚上表自劾主和者乘此)¶
<pb:KR2k0044_WYG_161-11b>¶
　　(唱異議十朋疏言臣素不識浚聞其誓不與敵俱/生心實慕之今浚遣將取二縣一月三㨗及王師)¶
　　(一不利横議蠭起臣謂今日之師為祖宗陵寢為/二帝復讎為二百年境土為中原弔民伐罪非前)¶
　　(代好大生事者比陛下固不以一衂為羣議所摇/然異論紛紛浚既待罪臣其可尚居風憲之職乞)¶
　　(賜竄殛改除吏部侍郎力辭出知饒州移䕫州又/移湖州請祠去起知泉州凡厯四郡布上恩䘏民)¶
　　(𨼆所至人繪而祠之東宫建除太子詹事力疾造/朝疾革累章告老以龍圖閣學士致仕命下而卒)¶
　　(紹興三年諡忠文子聞詩聞禮皆篤學自立聞詩/知光州提㸃江東刑獄聞禮知常州江東轉運判)¶
　　(官為治能/守家法)¶
　胡襄(兩浙名賢録字季皋永嘉人登紹興第隆興初/以王十朋薦除江西提刑召對備言宣靖間事)¶
<pb:KR2k0044_WYG_161-12a>¶
　　(臣實親見豈惟廟謨外失亦由人心内離願陛下/覽觀覆轍備而後動孝宗傾聽除太常少卿兼樞)¶
　　(宻都承㫖左相陳俊卿雅相敬重襄每燕見必舉/當世弊事與政所宜先者俊卿喜其助已益重之)¶
　　(除直徽猷閣江東提刑移福建卒襄早學於胡安/國固已一出於正晩復交朱子由是體用浹洽本)¶
　　(末純粹朱子甞語人曰永嘉前一輩人/物究竟終别葢指劉許以後及襄也)¶
　薛季宣(宋史本傳字士龍永嘉人起居舍人徽言之/子年十七起從荆南帥辟書寫機宜文字時)¶
　　(江淮仕者聞金兵且至皆預遣其孥而繫馬於庭/以待季宣獨留家與民期曰吾家即汝家即有急)¶
　　(吾與汝皆死民亦自奮乃行保伍法置樓置戍訖/兵退人心不搖召為大理寺主簿未至會江湖大)¶
　　(旱流民北渡江宰相虞允文白遣季宣行淮西收/以實邊季宣為表廢田相原隰復合肥三十六圩)¶
<pb:KR2k0044_WYG_161-12b>¶
　　(立二十二莊於黄州故治東北以戸授屋以丁授/田凡為戸六百八十有五分處合肥黄州間謂人)¶
　　(曰吾非為今日利也合肥之坪邊有警因以斷柵/江保巢湖黄州地直蔡衝諸莊輯則西道有屏蔽)¶
　　(矣還言於孝宗曰近或以好名棄士大夫好名特/為臣子學問之累人主為社稷計惟恐士不好名)¶
　　(誠人人好名畏義何嚮不立帝稱善進兩官除大/理正自是奏請論薦皆報可出知湖州會戸部以)¶
　　(厯付塲務錙銖皆分隸經總制諸郡束手無䇿季/宣言自經總制立額州縣鑿空以取贏雖有奉法)¶
　　(吏思寛弛而不得騁若復額外征其强半郡調度/顧安所出殆復巧取之民民何以勝戸部譙責愈)¶
　　(急季宣争之愈强臺諌交疏助/之乃收前令改知常州未至卒)¶
　薛叔似(宋史本傳字象先其先河東人後徙永嘉游/太學解褐國子録初登對論自熈寧來賦日)¶
<pb:KR2k0044_WYG_161-13a>¶
　　(増而民困滋甚孝宗嘉納遷太常博士時倣唐制/置補闕拾遺上自除叔似左補闕光宗受禪進權)¶
　　(兵部侍郎兼國用司㕘議官兩浙民有身丁錢叔/似請於朝遂蠲之韓侂胄開邊除兵部尚書侂胄)¶
　　(誅謫福州久之許/自便卒諡恭翼)¶
　何溥(兩浙名賢録字通遠永嘉人試禮部第一登紹/興進士第厯臨安府學敎授授刪定官出通判)¶
　　(婺州忤秦檜罷檜死以薦除監察御史遷右司諫/彈劾不避除諫議大夫首論將帥不治兵而治財)¶
　　(戰鬬之士變為商賈繼劾鎮江都統制劉寶及吏/部侍郎沈介又率同列攻丞相湯思退俱罷之在)¶
　　(言路六年知無不言號為稱職除/翰林學士兼吏部尚書以疾卒)¶
　徐誼(宋史本傳字子宜一字宏父溫州人乾道八年/進士累官太常丞孝宗臨御久事皆上決執政)¶
<pb:KR2k0044_WYG_161-13b>¶
　　(惟奉㫖而行羣下多恐懼顧望誼諫曰若是則人/主日聖人臣日愚陛下誰與共功名乎及論樂制)¶
　　(誼對以宫亂則荒其君驕商亂則陂其臣壞上改/容曰卿可謂不以官自惰矣寧宗即位遷權工部)¶
　　(侍郎侂胄恃功以賞薄浸觖望誼告汝愚曰異時/必為國患宜飽其欲而遠之不聽汝愚雅器誼除)¶
　　(授建明多咨訪之誼隨事裨助不避形迹侂胄疑/將排已益怨恨以御史胡紘疏責南安軍安置卒)¶
　　(後諡/忠文)¶
　蔡幼學(宋史本傳字行之瑞安人年十八試禮部第/一孝宗䇿士是時外戚張說用事幼學對䇿)¶
　　(曰陛下使姨子預兵柄其人無一才可取宰相忍/與同列曾不羞耻葢指說也帝覽之不懌遂得下)¶
　　(第敎授廣徳軍除勑令所刪定官光宗立擢校書/郎寧宗即位韓侂胄方用事指正人為偽學異論)¶
<pb:KR2k0044_WYG_161-14a>¶
　　(者立黜遂求外除提舉福建常平陛辭言今除授/命令徑從中出而大臣之責輕諫省經筵無故罷)¶
　　(去而多士之心惑或者有以誤陛下至此侂胄聞/之不悅遂為御史劉徳秀劾罷奉祠者八年起吏)¶
　　(部員外郎遷國子司業兼權中書舍人侂胄既誅/餘黨尚塞正路幼學次第彈繳竄黜尤衆遷中書)¶
　　(舍人兼直學士院除吏部侍郎仍兼職趙師&KR0759;除/知臨安府幼學言師&KR0759;媚權臣進官三尹京兆狼)¶
　　(籍無善狀詔必出褒語臣何辭以草命遂寢除福/建路安撫使召權兵部尚書兼太子詹事先是朝)¶
　　(廷歲幣入金値有難不果納則遽以兵叩邊胥言/當亟與幼學言玉帛之使未還而侵軼之師奄至)¶
　　(天怒人憤可不伸大義以破其謀乎於是朝論奮/然始詔與金絶幼學因請固本根以弭外虞示意)¶
　　(向以定衆志公汲引以合材謀審懐附以一南北/帝稱善一夕星隕於屋西南遂卒幼學器質凝重)¶
<pb:KR2k0044_WYG_161-14b>¶
　　(終日危坐一語不妄發及辨論義理如決江河甞/續司馬光公卿百官表年厯大事紀備忘辨疑編)¶
　　(年政要列傳舉要凡百餘篇萬厯温/州府志諡文懿子籥節範俱為名臣)¶
　蔡必勝(兩浙名賢録字直之平陽人乾道初中右科/第一授江東將領召試為閤門舍人倖臣曾)¶
　　(覿方用事冀其過已必勝故不往出知邵州陛辭/論擇方面人才為天下大計孝宗異之曰觀卿儀)¶
　　(表非俗前程未可量也光宗在東宫聞其不見曾/覿歎息言必勝固是佳士及即位擢知閤門事光)¶
　　(宗病不能喪必勝與趙汝愚定議立寧宗韓侂胄/方規專權忌之出知廬州既鎮淮右遂議浚肥河)¶
　　(造戰船大張聲勢以基遠圖侂胄益忌之擢吉州/刺史奉祠卒必勝為政能救人疾苦審事利病條)¶
　　(畫修廢先後以倫其忠孝慈良根/於天性故凡所立皆得其大者)¶
<pb:KR2k0044_WYG_161-15a>¶
　葉適(宋史本傳字正則永嘉人淳熈五年進士除太/常博士嘗薦陳傅良等三十四人後皆召用會)¶
　　(朱熹為侍郎林栗所劾適上疏争之疏入不報光/宗嗣位由祕書郎為尚書左選郎官時帝以疾不)¶
　　(朝重華者七月事皆廢不行適力言之上兩詣重/華都人懽悅適復奏自今宜於過宫之日令宰執)¶
　　(侍從先詣起居異時兩宫聖意有難言者自可因/此傳致不可復使近習小人增損語言以生疑惑)¶
　　(不報及孝宗不豫光宗不能執喪適曰上疾而不/能執喪將何辭以謝天下今嘉王長若預建㕘決)¶
　　(則疑謗釋矣宰執用其言同入奏立嘉王為皇太/子帝許之俄得御批有厯事歲久念欲退閒之語)¶
　　(人心愈摇樞宻趙汝遇憂危不知所出適告知閤/門事蔡必勝與傅昌朝關禮韓侂胄三人定計亟)¶
　　(白汝愚以内禪議太皇太后許之翌日嘉王即帝/位百官班賀中外晏然凡表奏皆汝愚與適裁定)¶
<pb:KR2k0044_WYG_161-15b>¶
　　(遷國子司業而侂胄恃功怨望適歎曰禍自此始/矣遂力求外俄為御史胡紘所劾降兩官罷主管)¶
　　(沖佑觀起知泉州召對言治國以和為體處事以/平為極臣欲人臣忘已體國息心既往圖報方來)¶
　　(可也帝嘉納之初侂胄患人不附創偽學之名舉/海内知名士貶竄殆盡後侂胄亦悔故適奏及之)¶
　　(自是禁網漸解除權兵部侍郎會詔諸將四路出/師適又告侂胄宜先防江不聽未幾諸軍皆敗侂)¶
　　(胄懼除適知建康府兼沿江制置使金兵大入適/募人刼營俘馘以歸解和州圍進寶文閣待制兼)¶
　　(江淮制置使措置屯田遂上堡塢之議度沿江地/創三大堡石䟦則屏蔽采石定山則屏蔽靖安瓜)¶
　　(步則屏蔽東陽下蜀西䕶溧陽東連儀真三堡就/流民漸歸侂胄誅中丞雷孝友劾適附侂胄遂奪)¶
　　(職奉祠凡十三年卒贈光禄大夫諡忠定萬厯温/州府志學者稱水心先生有習學記言荀揚問答)¶
<pb:KR2k0044_WYG_161-16a>¶
　　(外稿水/心集)¶
　曹叔遠(宋史本傳字器遠瑞安人紹熈二年進士為/國子學録忤韓侂胄罷通判涪州後守遂寧)¶
　　(營卒莫簡稱亂勢張甚入遂寧境輒戢其徒無肆/暴曰此江南好官員也後入朝權吏部侍郎遇事)¶
　　(獻替多所裨益終徽/猷閣待制諡文肅)¶
　曹豳(宋史本傳字西士叔遠族子嘉泰二年進士擢/祕書丞出為浙西提舉常平面陳和糴折納之)¶
　　(弊召為左司諫與王萬郭磊卿徐清叟俱負直聲/時號嘉熈四諫進禮部侍郎終寶章閣待制諡文)¶
　　(恭/)¶
　林畧(宋史本傳字孔英永嘉人慶元五年進士累遷/左司諌兼侍講告帝曰虛心以為從諌之本從)¶
<pb:KR2k0044_WYG_161-16b>¶
　　(諌以為求治之本嘉熈二年同簽/書樞宻院事以資政殿學士致仕)¶
　趙立夫(兩浙名賢録字徳成樂清人登開禧第調龍/泉簿累遷大理寺正出知湖州改嚴州儲粟)¶
　　(備荒最聲上徹進太府卿兼知臨安府入對理宗/語之曰京師細民當一意撫摩使常在春風和氣)¶
　　(中遂於府西建春和樓推廣徳意奉祠去起為浙/西提刑兼守平江有㫖和糴立夫奉詔糴二百萬)¶
　　(斛不擾而辦二年復以戸部侍郎兼京尹郡民聞/之皆喜曰我輩又在春風和氣中矣尋除刑部尚)¶
　　(書授龍圖閣待制提舉萬/夀宫進寶謨閣直學士)¶
　周端朝(萬厯溫州府志字子靖永嘉人行已族孫少/淹貫經史為葉適所知繼從朱子於武夷學)¶
　　(業益進紹興中入太學趙汝愚罷相端朝與同舍/生楊宏中等上疏救之得罪羈信州久之放免時)¶
<pb:KR2k0044_WYG_161-17a>¶
　　(號六君子登嘉定第調桂陽軍敎授首立濓溪祠/以示準的改太學録遷博士入對言人主之學與)¶
　　(士大夫不同士大夫一心之存亡繫一身之是非/人生一念之操舍闗天下之休戚遷祕書少監兼)¶
　　(侍讀乞廣收召以備其選於是蔣重珍徐清叟/葉味道相繼進用除權刑部侍郎卒諡文忠)¶
　陳峴(兩浙名賢録字來東平陽人中宏詞科厯除禮/部郎祕書少監兼中書舍人坐不肯草蘇師旦)¶
　　(節度使制免明年起知廣州修城濬濠置勇敢軍/以壯聲勢峒寇不敢作徙知泉州召為兵部侍郎)¶
　　(未至/卒)¶
　陳昉(兩浙名賢録字叔方峴子以父任入官知浦城/縣盜起鄰郡昉措置得宜迄不犯境繼而老弱)¶
　　(阻飢極力賑救境内以安真徳秀薦之朝與劉克/莊等號端平八士遷司農丞進直煥章閣樞宻副)¶
<pb:KR2k0044_WYG_161-17b>¶
　　(承㫖權吏部侍郎丐去知福州重士愛民威惠兼/至蠲宿逋却例冊去郡之日帑庾充牣閩人論良)¶
　　(牧必以昉為首召為工部侍郎景定初以寶章閣/待制知建寧府屬邑產禾一本四十餘穗人以為)¶
　　(善政所感除吏部尚書拜端明殿/學士提舉祕書省致仕卒諡清惠)¶
　王持垕(兩浙名賢錄字載仲樂清人選入太學有聲/嘗率六館叩閽論史嵩之登淳祐進士第入)¶
　　(浙西帥幕時有薦丁大全可任臺諌者持垕謂其/内懐奸狡外示狂率使其得志必為國家憂大全)¶
　　(聞之憾焉未幾以著作兼左曹郎吳潛罷相持垕/輪對言於理宗曰宰相進退人材當進賢退不肖)¶
　　(不當以用舍快恩讎潛貶持垕上疏力争之不聽/遂罷歸賈似道怨潛甚疑持垕黨潛併惡之由是)¶
　　(十五年間三擢不越郎曹二典皆不/終似道敗始除大理少卿未上卒)¶
<pb:KR2k0044_WYG_161-18a>¶
　陳力修(萬厯温州府志字介翁平陽人登紹定第厯/除浙西提刑海寇蘇阿六積暴前使者置不)¶
　　(問力修設計授吏擒之正其罪浙右震悚除祭酒/兼中書舍人面對言揆路蔽賢之罪理宗大悟會)¶
　　(戚里有以濫恩驟進者格其命遂奉祠去盜起荻/浦朝廷召卑憲節往諭盜聞風潰去久之復請祠)¶
　　(歸/)¶
　周元龜(溫州府志字錫疇平陽人登嘉熈第厯江淮/諸司幹官開慶間提轄左帑時太學六士叩)¶
　　(閽時相怒其攻已欲去之將以元龜為諌官諷以/意元龜正色曰臺諌天子耳目不可以市私恩直)¶
　　(士國家元氣不可以報私忿遂被劾除主管官誥/院未幾委買江東限田元龜曰熈寧間海内無事)¶
　　(王安石以新法騷動釀成不忍言之禍普天莫非/王土未聞瘠子以肥父而家可為者又被劾去)¶
<pb:KR2k0044_WYG_161-18b>¶
　明¶
　黄淮(獻徵録字崇豫永嘉人洪武丁丑進士除中書/舍人永樂元年命為左庶子兼侍讀嘗有告黨)¶
　　(逆者淮曰洪武末年已有勅禁革不宜復舉從之/大獄遂息靖難師後吏部例以南人官北土不効)¶
　　(順者奏編行伍淮曰近者有勅㫖征討官與舊官/同一體若復追罪南人與勅㫖相背上即罷之阿)¶
　　(魯台既納款欲收土番諸部聽其約束請朝廷刻/誓詞於金錠集諸部長磨酒飲之以盟淮曰諸部)¶
　　(各自為心則力易制若併為一則愈難為矣豈可/墮其奸謀上顧左右曰黄淮如立高岡無遠不見)¶
　　(爾輩如立平地所見惟目前耳至於讞疑獄議鈔/法其識見尤為人所不能及仁宗嗣位陞少保戸)¶
　　(部尚書兼武英殿大學/士宣徳初以疾乞歸)¶
<pb:KR2k0044_WYG_161-19a>¶
　湯宗(分省人物考字正傳平陽人由太學生厯遷刑/部郎中永樂初擢蘇州知府坐事左遷用薦召)¶
　　(授大理寺丞時外夷貢使病死從人謂醫殺之獄/成宗閱牘歎曰夷人於醫素無仇怨寧有故殺之)¶
　　(理卒辨其誣仁宗涖政進左少卿陞南大理寺卿/宣宗嗣位命清理戎籍於山東時天久不雨宗極)¶
　　(陳民間飢饉貧困之狀請免租稅蠲徭/役罷不急之務帝皆從之尋召還卒)¶
　陳奎(萬厯溫州府志字秉文平陽人永樂進士厯禮/部主事工部都水郎中嘗疏解太僕陳汭馬政)¶
　　(之譴蠲逋戸以萬計正統初議額森桀驁勢必犯/順宜於河套等處増城堡以防馳突至己巳果有)¶
　　(土木之變又論中貴王振之黨王山/彭得清以救侍講劉球廷論壯之)¶
　章綸(吾學編字大綸樂清人正綂己未進士景泰初/為儀制郎中屢有論建懷獻太子卒人心危懼)¶
<pb:KR2k0044_WYG_161-19b>¶
　　(御史鍾同諷禮部請復立沂王東宫綸亦疏言上/皇君臨天下十有四年陛下親為臣子朔望節旦)¶
　　(請率羣臣朝見延和門復汪后於中宫以正壺儀/復沂王於東宫以定國本帝見疏大怒下詔獄炮)¶
　　(烙煆錬迫綸引大臣及通南城狀體無完膚竟不/承乃錮禁獄中天順初首詔出獄拜禮部右侍郎)¶
　　(二年山東大水民飢守臣請免田租不允綸再請/得減十五尋改南京吏部成化十二年請老卒特)¶
　　(贈尚書/諡恭毅)¶
　章元應(萬厯溫州府志字順徳綸子成化乙未進士/任南京禮工二科給事中慷慨敢言有父風)¶
　　(孝宗初嘗按劾中官汪直并其黨陳鉞疏救邊臣/馬文升薦王恕邱濬楊守陳何喬新堪任宰輔時)¶
　　(論偉之累官廣/東布政使卒)¶
<pb:KR2k0044_WYG_161-20a>¶
　高友璣(萬厯溫州府志字蕭政樂清人𢎞治庚戌進/士以刑曹出守九江治為十三郡最時田州)¶
　　(土官岑猛作亂廷簡有幹局達權變者官其地遂/陞廣西㕘政管田州府事單車入境諭以順逆禍)¶
　　(福不煩兵而款束聽命擢陜西布政使尋為副都/御史巡撫大同以抑貴幸坐致仕用薦起為總督)¶
　　(漕運副都御史誅江淮鹽徒首惡宥其脅從旋晉/南京刑部尚書謝病歸卒贈太子少保諡襄簡)¶
　王讃(萬厯溫州府志字思獻永嘉人𢎞治丙辰進士/授翰林院編修正徳丙寅陞侍講充經筵講官)¶
　　(進講舉直錯枉章舉宦官宫妾以諷微指逆瑾瑾/怒捏㫖詰責遷國子司業瑾誅進南祭酒講明正)¶
　　(學著四書五經誠敬等箴改北祭酒擢禮部侍郎/時車駕數巡幸儲位久虛乃疏請育宗室一人於)¶
　　(宫中并乞回鑾語甚切直以母/憂歸尋卒贈禮部尚書諡文定)¶
<pb:KR2k0044_WYG_161-20b>¶
　陳璋(獻徵録字宗獻樂清人𢎞治乙丑進士授刑部/主事曰士不讀書謂之廢學官不讀律謂之曠)¶
　　(官乃研求法意至忘寢食律有疑難親為註解遂/以法家名厯員外郎中奉勅審録八閩所活不下)¶
　　(百餘人事竣還京適武宗欲南巡上疏諫止廷杖/五十伏枕五月而後起世宗嗣位陞大理寺卿時)¶
　　(錦衣捕獲羣盜數十人中有十二人實平民也送/大理審璋曰笞一臧獲不當其罪人且得而議之)¶
　　(況置十二人於非命乎具奏釋之繼為刑部左侍/郎有上官以非法杖死下吏下法司獄或欲貸之)¶
　　(璋曰殺人抵罪官與民一也固/執不可忤執政意即乞致仕歸)¶
　張孚敬(舊浙江通志字茂恭永嘉人初名璁成進士/世宗以興獻世子入繼大綂下廷臣議所以)¶
　　(尊崇興獻王及后者久之不決孚敬乃上言皇上/以武宗弟入繼武宗統非繼武宗嗣也書上大臣)¶
<pb:KR2k0044_WYG_161-21a>¶
　　(不喜出為南京刑部主事時議尊孝宗為皇考興/獻帝為本生父孚敬復上疏力争言獻帝得稱考)¶
　　(不得稱本生孝宗當稱伯考不得稱考因上所著/或問二篇帝大悅超拜翰林院學士明年以侍郎)¶
　　(攝都御史平反妖人李福達獄晉都御史以禮部/尚書兼文淵閣大學士輔政中貴自武宗以來暴)¶
　　(横久孚敬數為帝言中貴奸惡狀帝乃悉裁革鎮/守監鎗市舶之𩔖後先殆盡弊政盡革孚敬以言)¶
　　(禮貴於禮多所釐定如分祭南北郊正先師號易/像而主録開國勲皆相業之表表者張鶴齡之外)¶
　　(戚寵衰為無賴所訐罪當族孚敬力争之終孚敬/世得長繫孚敬為相守已以正有賢能稱卒贈太)¶
　　(師謚/文忠)¶
　王諍(萬厯溫州府志字子孝永嘉人嘉靖庚戌進士/授溧陽令論最擢山東道御史巡鹽河東尋按)¶
<pb:KR2k0044_WYG_161-21b>¶
　　(雲南沐黔國肆毒一方按法繩其家屬沐懼餌黄/金三百兩拒不納陞大理少卿會議大獄據律駁)¶
　　(其誤疏奏帝是其議且著為令晉僉都御史巡撫/貴州會宣慰安國亨戕殺嫡叔總兵官請討敗績)¶
　　(諍上疏自劾/有㫖回籍)¶
　李光春(溫州府志字元甫樂清人徙居永嘉萬厯丙/辰進士任廣信府推官沐黔國遣官展祭遠)¶
　　(祖因奪國產倂朱子懷玉書院光春撻其官牒上/撫按悉返所奪産譽震於朝擢御史彈擊不避權)¶
　　(貴逆璫魏忠賢擅政會大雨雹光春抗疏極論忠/賢罪惡迕㫖奪俸尋左遷九江兵備崇禎朝洊厯)¶
　　(福建江西河南藩臬所至著實績晉協理院事左/僉都御史署院篆臺臣王聚奎劾陳啟新緘嘿溺)¶
　　(職啟新方用事疏入下聚奎/議處光春力為申救遂罷歸)¶
<pb:KR2k0044_WYG_161-22a>¶
　周應期(永嘉縣志字克昌永嘉人萬厯己未進士授/禮部郎中魏璫柄國令改幸學儀注執不可)¶
　　(黨人銜之出為福建兵備值海逆倡亂調度兵食/秘授方畧降其衆十餘萬厯晉右副都御史理屯)¶
　　(京東會遣十監臣分鎮畿輔應期力/疏諌止致政後杜門不出者十九年)¶
　陳堯言(溫州府志字汝則永嘉人萬厯己未進士崇/授行人持節使趙楚二藩餽遺悉無所受)¶
　　(禎朝擢南戸科給事中值南儲告匱京軍十數萬/衆譟正陽門堯言以陵寢重地飛章奏請得給各)¶
　　(衛旗船漕米二十餘萬石六軍懽呼尋為忌者/所中出補陜西㕘議至中途嬰疾乃繳勅歸)¶
　處州府¶
　宋¶
<pb:KR2k0044_WYG_161-22b>¶
　詹適(括蒼彚紀字徳遠縉雲人性至孝廬墓有靈芝/之瑞嘉祐四年進士為御史臺主簿以直名出)¶
　　(知漢陽婺越鄂鄆五州累官龍圖/閣學士居官亷正所至多有惠愛)¶
　管師仁(宋史本傳字元善處州龍泉人第進士知建/昌軍有善政擢左司諌河北濱棣諸州歲被)¶
　　(水患民流未復租賦故在師仁請蠲減以綏徠之/一方賴其賜遷工部侍郎擢刑部尚書以樞宻直)¶
　　(學士知定州時邊備不整而遼使再至為西人請/侵疆師仁下令增陴浚隍繕葺甲胄轉盼迄成外)¶
　　(間無知者而日與賓客燕集示閒暇使/敵不疑召為同知樞宻院才兩月卒)¶
　王信(宋史本傳字誠之麗水人紹興三十年進士授/太學博士轉對言敵情不可測和議不可恃權)¶
　　(考功郎銓曹遂清邏者私相語指為神明陞左右/司員外郎轉對論朝廷有恤民之政而州縣不能)¶
<pb:KR2k0044_WYG_161-23a>¶
　　(行恤民之實乂言屯田利害上皆納之遷太常少/卿兼權中書舍人假禮部尚書使金歸言金人必)¶
　　(衰之兆有四在我當備之䇿有二上首肯之宦者/甘昇既逐俄提舉徳夀宫信亟執奏學士洪邁適)¶
　　(入上語之曰王給事論甘昇甚當特太上皇后以/小黄門空多𩔖不習事獨昇可任責以是駁疏不)¶
　　(欲行卿見王給事可道此意信遇事剛果論奏不/避權要人多嫉之信亦力求去提舉崇福宫起知)¶
　　(湖州據案剖析敏如流泉擢知紹興府浙東安撫/使奏免逋官錢十四萬絹七萬疋綿十萬五千兩)¶
　　(米二十萬斛山陰境有英□湖四環皆田歲苦潦/信創啟斗門導停瀦注之海築十一壩化滙浸為)¶
　　(上腴民繪像以祠更其名曰王公/湖疾作請老以通議大夫致仕)¶
　陳嘉猷(括蒼彚紀字獻可慶元人登紹興神童科累/官禮部尚書公忠耿介有經濟大畧朝紳争)¶
<pb:KR2k0044_WYG_161-23b>¶
　　(重/之)¶
　葉翥(括蒼彚紀字叔羽景寧人紹興甲戍進士累遷/戸部長貳前後凡八年時會稽和買視他郡為)¶
　　(重民甚苦之翥奏蠲三萬餘匹慶元間/除同知樞宻院事以觀文殿學士致仕)¶
　蔣繼周(兩浙名賢録字世修青田人登紹興進士第/厯館職二十餘年奏對論事剴切孝宗稱之)¶
　　(曰卿文大似陸贄尋擢左司諌知無不言/厯御史中丞禮部尚書卒贈少師謚文恭)¶
　張貴謨(兩浙名賢録字子智遂昌人第進士知江山/縣光宗即位投匭進書極言民力已窮邦本)¶
　　(不固凡科歛之繁宜一切罷去以廣維新之澤幾/萬餘言轉朝奉郎輪對敷陳民間疾苦一十八條)¶
　　(光宗嘉納之除司農寺丞時西浙旱災毘陵尤甚/遂出知州事涖任講行荒政飢民賴以全活者五)¶
<pb:KR2k0044_WYG_161-24a>¶
　　(十萬除吏部員外郎陞郎中使金還論内修外攘/之備轉朝散大夫會行郊禮極言郊赦為小人之)¶
　　(幸不可為常帝可其奏未幾奉祠歸里/以磨勘轉朝議大夫封遂昌縣開國男)¶
　何琮(括蒼彚紀字宗玉松陽人授吉州安福簿大書/門屏曰以儉養亷將勤補拙入朝除左正言轉)¶
　　(殿申侍御史先此臺諌多為宰相私人有彈劾先/進副封琮獨守舊法斥貪逐侫多合清議與相意)¶
　　(忤改為起居舍人一日諷琮駁陳塤除命答曰琮/他日尚欲附善𩔖相怒即日左遷福建轉運副使)¶
　　(後召入為戸/部侍郎卒)¶
　王唐珪(括蒼彚紀字廷玉松陽人淳祐元年進士授/紹興府法曹差尚書省檢閱官分守平江未)¶
　　(幾攝監察御史上封事言守令不職由宰輔奸/邪罔上所致賈似道怒諷御史陳堅彈罷之)¶
<pb:KR2k0044_WYG_161-24b>¶
　趙順孫(黄潛趙順孫阡表字和仲縉雲人淳祐十年/進士除祕書省正字咸淳改元為祕書郎兼)¶
　　(崇政殿說書因進講言今兹建元伊始正治亂相/承之機度宗竦聽擢監察御史歴進侍御史兼侍)¶
　　(讀時帑藏枵乏宫掖汰侈順孫疏奏者八面奏者/三又累疏乞召洪天錫陳宗禮還居言職劾龔日)¶
　　(升昏鄙不宜為察官他所薦何基吕大圭等十數/人多朝廷宿望度宗皆嘉納謝堂以從官導㫖樞)¶
　　(庭出入宫禁權傾中外順孫奏外戚用事漢祚中/㣲長此不已禍有不可勝言者厯疏其奸卒免堂)¶
　　(官賈似道以太𫝊平章軍國重事順孫力陳其買/田變楮之弊乞討論之似道不悅遂以顯文閣待)¶
　　(制知平江府兼淮浙發運使先是郡庾赤立率以/夏初徵民租順孫謂古者十月納禾稼今先期半)¶
　　(載民何以堪首以俸入及例卷所供助糴米而抑/浮費以繼之糴幾二十萬斛迄免預徵復召陞吏)¶
<pb:KR2k0044_WYG_161-25a>¶
　　(部尚書進同知樞宻院事兼㕘知政事自躋政地/數建守備之䇿似道自詭知兵終不以為意順孫)¶
　　(憂憤成/疾卒)¶
　明¶
　劉基(弇州史料字伯溫清田人少穎敏絶羣善經學/傍通天官陰符家言元末舉進士授瑞州高安)¶
　　(丞以亷節著尋與其長不合投劾歸方谷珍反海/上肆橫不可制山寇蜂起行省乃以都事辟甚授)¶
　　(以兵基且撫且討寇悉平經畧使上基功僅以故/資遷總管府判甚遂歸青田山中會高帝已下金)¶
　　(華定栝蒼使以金帛來聘乃走金陵見上陳時務/十八䇿上大悅俄陳友諒傾國入寇勢張甚上欲)¶
　　(發兵禦之而衆恇擾不決基曰賊驕矣誘之深入/而伏兵徼取之易易耳於是決䇿破友諒盡覆其)¶
<pb:KR2k0044_WYG_161-25b>¶
　　(衆母喪告歸上於軍國有所謀輒馳書叩基基事/事條對皆中俄召還上問曰吾欲取陳友諒張士)¶
　　(誠而議者多謂士誠宻邇且富而弱宜先取若為/我䇿之對曰士誠自守者耳陳氏據上游稱帝此)¶
　　(不宜久蘊崇之取陳氏則士誠囊中物耳會友諒/攻圍洪都上遂率師逆擊之大戰於彭蠡湖基請)¶
　　(移軍湖口以金木相犯日決勝陳氏遂平上即位/擢御史中丞諸大典制皆基與李善長宋濓計定)¶
　　(時處州七縣糧當加於宋歲額五升上獨令青田/僅以五升為額曰令鄉里世世子孫頌劉伯溫也)¶
　　(上欲相中書左丞楊憲以問基對曰憲有相才無/相器問汪廣洋何如曰此褊淺殆甚於憲胡惟庸)¶
　　(如何曰用之僨轅破犂犢也上曰吾固難之吾之/相無逾先生基曰臣非不自知苐臣疾惡太甚又)¶
　　(不耐繁劇恐孤陛下恩後以病請告就醫青田明/年大封功臣手詔敘基勲伐封誠意伯召赴京師)¶
<pb:KR2k0044_WYG_161-26a>¶
　　(命兼𢎞文館學士而胡惟庸已代廣洋為丞相基/乃大慼曰吾安敢希言驗即驗如蒼生何遂悒悒)¶
　　(不樂屬疾卒疾革時以生平所習天文秘書封授/子璉曰服闋亟上之毋令後人習也又為一書大)¶
　　(畧勸上修徳省刑授其次子璟曰惟庸方在上之/何益是不久必敗敗則上思我其時可宻聞也洪)¶
　　(武十三年上誅惟庸果思基言召其子璉拜考功/監丞遷江西右㕘政早卒二十三年召璉子廌復)¶
　　(封誠意伯予世襲正徳/中追贈基太師諡文成)¶
　章溢(史槩字三益龍泉人弱冠從王毅游講正心修/身之學壬辰蘄黄寇犯境集里民為兵擊却之)¶
　　(石抹宜孫留溢議軍事盡平屬縣凡三授官辭不/受結廬匡山自號匡山居士己亥王師克處州避)¶
　　(入閩中高帝束帛來召與劉基葉琛宋濓同至建/業入見問曰四海紛紛何時定乎溢對曰天道無)¶
<pb:KR2k0044_WYG_161-26b>¶
　　(常惟徳是輔不嗜殺人者能一之上悅擢僉營田/司事巡行江淮田差稅有等擢浙東按察僉事總)¶
　　(制胡深出師溫州詔溢還守處州餽餉無缺師旋/以總制事付深還所部遷湖廣僉事鎮撫回回怙)¶
　　(勢作威輕重人罪亷得狀坐以法既而胡深伐閩/陷没處州震動陞浙東副使鎮之比至山寨多叛)¶
　　(溢宣布詔㫖勒兵誅首叛者餘皆帖帖處州僉水/軍隸軍府役煩事擾奏設千戸專綂之又奏免山)¶
　　(田稅海賊入寇溢拒戰破禽畧盡朱亮祖取溫州/軍中掠人子女溢悉搜出還其家處州糧額以軍)¶
　　(興加徵十倍言之詔從其舊拜御史中丞時廷臣/多尚嚴溢務存大體不屑屑細故或問之曰憲臺)¶
　　(百司之表當先養以亷恥使人不犯豈以搏擊為/能哉先是上從溢議令李文忠入閩溢子存道部)¶
　　(鄉兵萬五千人以從事平詔存道以兵從海道北/征溢持不可曰鄉兵農人耳始令征閩許事平歸)¶
<pb:KR2k0044_WYG_161-27a>¶
　　(農今復調之是爽信也兵已入閩者俾還州里昔/嘗叛逆之民籍為軍使北征一舉而恩威著上喜)¶
　　(曰孰謂儒者迂先生其為朕一行比至母憂求守/制不允遣子存厚還家治喪身理戎事兵既集命)¶
　　(存道部領浮海北行再申前請許之居/喪悲戚過度營兆宅親負土石感疾卒)¶
　薛希璉(獻徴録字廷器麗水人宣徳庚戌進士拜監/察御史正綂五年廷選憲臣分行天下舉備)¶
　　(荒之政希璉直江西所至以便宜剗奸弊廣儲蓄/增築陂塘吏服而民賴之擢刑部右侍郎閩寇鄧)¶
　　(茂七亂後郡縣凋弊希璉受命鎮撫其地撫輯人/民既而殘寇羅丕復起調兵討之降者數萬計其)¶
　　(負固不服者縱兵擊斬殆盡/閩寇乃平以功陞刑部尚書)¶
　李棠(括蒼彚紀字宗楷縉雲人宣徳進士為刑部主/事厯郎中秩滿當遷宦者王振嫉不附已深抑)¶
<pb:KR2k0044_WYG_161-27b>¶
　　(之或勸謁振答曰官可不做名節不可汙卒不往/振死超遷本部右侍郎巡撫廣西威惠並著猺人)¶
　　(畏服土官黄&KR1781;殺嫡自立棠收&KR1781;寘獄論死時憲/宗在東宫景帝欲易之立己子&KR1781;希㫖建言得出)¶
　　(獄陞都督棠因此致仕過嶺南歸閱衣篋中/香草一束笑曰此非廣中物耶取投水中)¶
　陳詔(雨浙名賢録字廷詢青田人宣徳庚戌進士除/監察御史遷四川按察副使時閩浙盜發溫處)¶
　　(屠掠尤慘以詔素有經濟才拜僉都御史巡撫浙/江詔至諭以利害不煩寸兵而諸寇悉平將論功)¶
　　(崇爵一夕疾作卒於官先是郡省運金帛鉅萬犒/軍委詔不問出入詔例給之羡餘即封還府藏一)¶
　　(絲不/染)¶
　虞瑤(兩浙名賢録字邦瓊縉雲人第進士官給事中/成化間以進言忤昭徳宫下懿㫖將置之死同)¶
<pb:KR2k0044_WYG_161-28a>¶
　　(列為擊登聞鼓救免中貴盧永督採處州礦課外/横征礦戸率棄家而逃瑤抗論得罷時稱為真諌)¶
　　(官累遷至兵/部侍郎卒)¶
　應檟(獻徵録字子材遂昌人嘉靖丙戌進士授刑部/主事惠安張某以贓敗下部客有為張私謁者)¶
　　(夜遺金七百峻拒之嚴駁如法遷知常州府適當/定冊檟究極利弊詳定規畫丁據黄冊糧據實徵)¶
　　(其所更賦役二法最為精善厯陞山東布政使擢/兵部后侍郎提督兩廣軍務桂平等處猺獞雜處)¶
　　(半為盜藪積五十年餘檟至諭以得意樊家屯馬/江等劇賊悉款服惟七山諸寇怙亂自若檟親督)¶
　　(精銳擊之賊敗衂棄巢走遂封其山籍其田廬/蓄物令官兵屯住耕作焉㨗聞賚金帛蔭一子)¶
　　(謹按舊志於人物一門最為率畧約言其弊則有/兩端有本非浙人而强為附會者如三國之陸績)¶
<pb:KR2k0044_WYG_161-28b>¶
　　(顧雍陸遜陸抗晉之顧榮陸機陸雲陸納陸玩本/吳郡吳人而系以海鹽陳之徐摛徐陵本東海郯)¶
　　(人而系以剡唐之陸元方陸象先本蘇州吳人而/系以海鹽宋之唐介其父拱已徙江陵而猶系餘)¶
　　(杭葉清臣本長洲人而系以烏程趙汝愚本餘干/人而系以嘉興張昇本韓城人而系以開化葉夢)¶
　　(得本吳縣人而系以松陽黄中本邵武人而系以/平陽蔣猷本金壇人而系以鄞趙彦呐本彭州人)¶
　　(而系以餘杭明之徐𤦺自其祖已徙寧夏倪謙倪/岳自洪武初已徙上元孫繼魯自其高祖已徙雲)¶
　　(南而猶系以錢塘戈瑄自其曾祖已遷景州嚴清/自其五世祖已遷滇而猶系以嘉興李至剛自其)¶
　　(父已遷華亭而猶系寧海此其籍貫不明之大畧/也有人品卑下而曲為揄揚者如俞充之媚内侍)¶
　　(而排司馬光季陵之附范宗尹而攻張浚何執中/之附蔡京而排陳瓘鄭清之之附史彌遠而廢濟)¶
<pb:KR2k0044_WYG_161-29a>¶
　　(王錢遹之建斥孟后劉正夫之力主紹述梁汝嘉/之諂事秦檜潛說友之諂事賈以道朱熠之排斥)¶
　　(朝臣陳宜中之昏庸誤國皆昭著史傳而猶力為/賛揚至於明代公卿尤多冗雜甚有附和權相結)¶
　　(交閹人而徒以官閥崇高虛辭溢美此其是非失/實之大略也今依據史傳博采諸志凡遇立朝大)¶
　　(節有虧雖名位/甚崇槩從删削)¶
　¶
　¶
　¶
　¶
<pb:KR2k0044_WYG_161-29b>¶
　¶
　¶
　¶
　¶
　¶
　¶
　¶
　浙江通志卷一百六十二¶
