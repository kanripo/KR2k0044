# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.855981
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十
<pb:KR2k0044_WYG_222-1a>¶
欽定四庫全書¶
　浙江通志卷二百二十¶
　祠祀(四/)¶
　　湖州府¶
　　　烏程縣(附郭/)¶
　　　歸安縣(附郭/)¶
　先農壇　在東郊¶
國朝雍正五年烏程縣知縣王懋訥歸安縣知縣王錫¶
<pb:KR2k0044_WYG_222-1b>¶
　　年奉文建立壇宇并合置耤田九畆八分¶
　社稷壇　萬厯湖州府志在迎禧門外¶
　風雲雷雨山川壇　𢎞治湖州府志在定安門外一¶
　　里許洪武二年置¶
　郡厲壇　歸安縣志在臨湖門外烏程歸安同祀¶
　城隍廟　𢎞治湖州府志在阜安坊東宋紹興間在¶
　　阜安坊西知州事趙叔涔建洪武二年徙今處正¶
　　統二年通判楊和重建成化五年知府勞鉞鼎建¶
<pb:KR2k0044_WYG_222-2a>¶
　　一新湖州府志萬厯七年知府栗祁重修¶
　烏程縣城隍廟　崇禎烏程縣志烏程城隍之神忠¶
　　靖王相𫝊為唐張廵廟在縣治東數武而近洪武¶
　　七年知縣孫成建嘉靖三十三年知縣張冕始正¶
　　廟制三十六年知縣蔣宏徳重修隆慶元年知縣¶
　　趙煥復建後寢萬厯間知縣楊應聘徐應鶴陳經¶
　　正屢修天啟五年知縣馬思理重修¶
　歸安縣城隍廟　歸安縣志廟在㤗定倉後宋嘉定¶
<pb:KR2k0044_WYG_222-2b>¶
　　四十年知縣葉恩始正廟制¶
　黄龍洞神祠　萬厯湖州府志在郡城北十八里弁¶
　　山之隂舊名金井梁貞明初有黄龍見易今名歲¶
　　以五月二十日致祭¶
　吳季子祠　歸安縣志季子墓在江隂縣暨陽鄉孔¶
　　子所書十字碑在焉今歸安之射村亦有季子祠¶
　西楚霸王廟　烏程縣志初在子城内梁天監末太¶
　　守蕭琛始遷於秦勝門歸安志云陳髙祖永定二¶
<pb:KR2k0044_WYG_222-3a>¶
　　年遷縣北二里祠曰霸王廟按唐垂拱四年安撫¶
　　使狄仁傑檄告楚王遣使焚祠父老以存廟請仁¶
　　傑齋宿廟中夜夢神言自國家起義兵以及征討¶
　　吾嘗以隂兵佐今以功獲焚奈何仁傑許其完葺¶
　　以禮祀奠如故(顔真卿項王碑隂述西楚霸王當/秦之末與叔梁避仇於呉中盖今)¶
　　(之湖州也雖滅秦而宰制天下其魂魄猶樂兹邦/至今廟食不絶其神靈事迹具竟陵子陸羽所載)¶
　　(圖經大厯七年真卿䝉刺是州十二載奸臣伏法/恩命追真卿上都剋期首路竟陵是諗予以故碑)¶
　　(顛趾嘗因仍草莽已而復之真卿廼命再加崇樹/以紀之時則仲夏方生明之日江總卞山楚王廟)¶
<pb:KR2k0044_WYG_222-3b>¶
　　(詩蘋藻祈明徳倚棹息巖阿忽聽鳥鳴曙非復楚/宫歌聞堦薙宿莽古木斷懸蘿帷堂寂易晩桴鼓)¶
　　(自相和廟祀流百/世英威言幾何)¶
　通靈王廟　名勝志在治南長橋下祀漢銅官山趙¶
　　監漢吳王濞時令監督胥靡鑿山採銅不忍虐民¶
　　之力石壓而死故祀之同光中封通靈王¶
　徐孺子廟　湖州府志在孺山祀漢南州髙士徐穉¶
　　穉嘗哭友人冀州刺史姚元起於此故祀之(張羽/髙士)¶
　　(廟詩晴明出遊覽南山一登厯上有髙士廟凄凉/倚空碧殘僧散已久客至空歎息憶昔漢祚衰朝)¶
<pb:KR2k0044_WYG_222-4a>¶
　　(野方奔廹遂辭東湖墅艤棹此山側髙明懸日月/千古留遺跡洪州有髙亭呉楚千里隔側身西南)¶
　　(望悲風/起悽惻)¶
　靈濟廟　烏程縣志在縣北報恩觀右祀廣徳祠山¶
　　之神神姓張名渤後漢人初居邑之白鶴山有治¶
　　水功於廣德顔真卿碑載其事唐乾寧中邑人立¶
　　草堂祀之宋知州徐鐸始遷今所明正統間通判¶
　　楊和重建¶
　關帝廟　烏程縣志在毘山明尚書潘季馴建(董份/闗帝)¶
<pb:KR2k0044_WYG_222-4b>¶
　　(廟碑始少保公以大中丞治河既築堰又築旁堤/二千餘丈堤既就矣而中有龍門末合神顯靈示)¶
　　(之夢既寤則堤上人譁傳有神像漂至亟輿而致/之宛然夢中所見也少保志本堅㑹有神符其銳)¶
　　(益甚期以五日報成夫一淮揚也始則河決百里/固天下非常之大變繼則堤成五日尤天下非常)¶
　　(之竒功少保所以感神貺而不已也盖少保業已/奏請立廟淮上又捐貲而剏廟毘山焉毘山在湖)¶
　　(郡東北湖受天目萬山之水而此山鎮之今復/鎮以神廟而湖世䝉其庥可知也因并著之)¶
　郭尚書祠　萬厯湖州府志在歸安縣治東文昌宫¶
　　巷祀晉尚書郎郭璞太康間璞有遷城之功故祀¶
　　之歲以春秋二仲月致祭¶
<pb:KR2k0044_WYG_222-5a>¶
　四賢堂　湖州府志在子城東鎮霅樓之下宋淳祐¶
　　間知州事髙衡孫建祀晉内史王羲之太傅謝安¶
　　唐刺史顔真卿宋知州事蘇軾以四公嘗為郡守¶
　　故祀之¶
　徳貺廟　名勝志在府治西南祀梁尚書沈約俗呼¶
　　地主廟¶
　三賢祠　萬厯湖州府志在峴山正徳十二年建祀¶
　　唐顔真卿宋蘇軾王十朋歲以春秋二仲月致祭¶
<pb:KR2k0044_WYG_222-5b>¶
　顔魯公祠　萬厯湖州府志舊在駱駝橋東後徙於¶
　　府治西北嘉靖八年知府萬雲鵬復遷於府學尊¶
　　經閣之左歲以春秋二仲月致祭(王十朋顔魯公/祠詩卞山苕溪)¶
　　(髙且清魯公祠堂貌如生言言千古英雄在吉吉/一㸃仙丹成奸臣必欲置之死天下不敢呼其名)¶
　　(當時節義誰可並/常山太守公難見)¶
　沈將軍廟　名勝志在昇山祀唐婺州刺史沈清大¶
　　厯中李希烈陷汴州清發兵昇山至汴力戰而死¶
　　故祀之¶
<pb:KR2k0044_WYG_222-6a>¶
　烏將軍廟　名勝志在烏鎮宋紹興間累著靈異勅¶
　　立祠萬厯湖州府志將軍烏氏重允之族子史失¶
　　其名李琦反力戰而死故祀之(莫淵烏將軍廟碑/記茗溪東九十里)¶
　　(有鎮曰烏鎮而鎮有祠曰烏將軍廟按五季鄭蟠/呉興鏡見録載呉越錢鏐遣兵戍烏程之東九十)¶
　　(里以立一障謂之烏戌神炳靈彰異於捍患除災/屬鎮之人獲賴其庇祠前有池名上智潭劇旱不)¶
　　(枯淫潦不溢若夫神之世系史佚其傳里居亦不/可攷故老傳聞謂烏侯闕  總戎南討至車溪而)¶
　　(沒禆將呉起就墓於池之西/北偏創祠於池右儀象備焉)¶
　胡安定先生祠　湖州府志在府治西北觀徳坊歸¶
<pb:KR2k0044_WYG_222-6b>¶
　　安縣志宋胡瑗教授湖州熙寧五年郡守孫覺請¶
　　建安定書院元至正間郡守許師可復新而大之¶
　　明宣徳初都御史熊槩重建二十世孫守恒忠孝¶
　　樓在焉春秋致祭¶
國朝雍正九年總督(臣/)李衛重修¶
　東坡蘇公祠　萬厯湖州府志在駱駝橋東顔魯公¶
　　祠中宋淳熙八年蕭徳藻撰祠堂記今廢崇禎烏¶
　　程縣志在弁山黄龍洞公嘗禱雨於洞去後就山¶
<pb:KR2k0044_WYG_222-7a>¶
　　建祠(張睿卿復東坡先生祠堂記東坡先生元豐/二年四月二十九日移至湖州至八月徴赴)¶
　　(御史臺在郡僅九十日耳嘗禱雨黄龍洞賦詩刻/石先生所至有専祠在江南則秀之三過堂常之)¶
　　(似蜀堂杭之孤山堂繪像爼豆宛然如生我湖峴/山與顔清臣王梅溪兩公叅祀專祠則缺甚疑之)¶
　　(萬厯二十年余遊黄龍洞於灌莽中得礎石模糊/剥落似有欵識令童洗剔額篆有東坡蘇公祠堂)¶
　　(碑記八字豈淳熙八年蕭徳藻所撰耶文漫漶不/可讀移置觀後余始知湖之専祀先生在弁山因)¶
　　(為繪像位之左堂置山下田三畝畀道/士歲薦菊泉續昔人就山専祀之意)¶
　協順廟　歸安縣志在縣東南石塚村祀宋陸圭淳¶
　　祐中封廣陵侯賜廟額(詳見杭州/府祠祀)¶
<pb:KR2k0044_WYG_222-7b>¶
　曺孝子廟　萬厯湖州府志舊在府治西北嘉靖八¶
　　年知府萬雲鵬復遷於府學尊經閣之右(西吳里/語名曺)¶
　　(清烏程人父嘗殺人繫獄清自誣手刃代刑其尸/溯流至家中西陽村邑人廟祀有祈輒應宣和初)¶
　　(清溪闕昭應侯保障之功因以上聞錫封賜額今/徳清有      廟郡守又祀於府學尊經閣之右)¶
　　(以配顔魯公祠/忠孝並列云)¶
　安吉太守祠　萬厯湖州府志舊在府堂左嘉靖十¶
　　二年知府陳讃遷於愛山臺之上祀宋安吉州知¶
　　州趙良淳(張文昱趙侯祠記趙侯當宋末來守是/邦元兵渡江知勢不可為即與家人訣)¶
<pb:KR2k0044_WYG_222-8a>¶
　　(書几上有夫婦俱死節義成雙之句於是佩印綬/焚香南向再拜夫婦同縊於郡後之集芳軒邦人)¶
　　(義之為立祠兹踰百禩祠宇傾圯洪武二/年春太守襄陽楚公易腐塗剥輪奐一新)¶
　　(謹按宋末殉節者安吉太守趙良淳自縊死浙西/提刑徐道隆與子載孫赴水死池州通判趙卯發)¶
　　(與妻雍氏同縊死史傳較然乃舊志牽合云良淳/與夫人雍氏同縊死長子載孫亦赴水死而張文)¶
　　(昱及牟應龍碑記俱云夫婦同死節義成雙傳訛/踵謬是不可以無辯或夫婦同死而非雍氏闕疑)¶
　　(可/也)¶
　吳總管祠　歸安縣志在雙林太平橋祀呉憲卿行¶
　　千一元元貞二年以贛州戰功授朝奉大夫歿後¶
<pb:KR2k0044_WYG_222-8b>¶
　　贛蔡五九作亂浙江平章張驢討之忽空中旌旗¶
　　蔽日有吳師千一字兵聲大振贛遂平上其事於¶
　　朝仁宗封憲卿為總管至正三年於本里立廟肖¶
　　像祀之¶
　袁侯祠　崇禎烏程縣志在峴山為知縣袁光宇建¶
　　(傳詳/名宦)¶
　清逺遺愛祠　崇禎烏程縣志在南塘對峴山祀知¶
　　縣馬思理(傳詳/名宦)¶
<pb:KR2k0044_WYG_222-9a>¶
　忠義節孝祠　烏程縣忠義祠在尊經閣之左節孝¶
　　祠在布政分司舊址歸安縣忠義祠在明倫堂東¶
　　節孝祠在月河舖¶
國朝雍正四年知縣王懋訥王錫年奏文建¶
　　　長興縣¶
　先農壇　在縣治東白烏區十四庄¶
國朝雍正五年知縣白環奉文建立壇宇并置耤田四¶
　　畝九分¶
<pb:KR2k0044_WYG_222-9b>¶
　社稷壇　嘉靖長興縣志在長安門外西北¶
　風雲雷雨山川壇　湖州府志在嘉會門外¶
　邑厲壇　長興縣志在吉祥門外(熊明遇長興縣厲/壇記天下邑治必)¶
　　(祭鬼於北門長官一歲三就壝而䖍禮焉熊子令/邑之二年遷之於廣福寺西偏取隂道徑窅而僻)¶
　　(庶幾三代擇木之修茂立為菆位遺意也子産/曰鬼有所歸廼不為厲吾為之歸也無厲矣)¶
　城隍廟　長興縣志舊在縣治東南二百歩洪武三¶
　　年創建於縣治東南靈佑坊每歲春秋二仲月致¶
　　祭𢎞治四年知縣楊埕一修嘉靖末知縣歸有光¶
<pb:KR2k0044_WYG_222-10a>¶
　　重修¶
國朝康熙十一年里人捐貲重修增建樓房¶
　吳夫槩王廟　𢎞治湖州府志在縣東二里夫槩嘗¶
　　於此築城後人因以立廟¶
　錢卿廟　西吳里語在縣治西北四里彭祖四十六¶
　　代孫朔字幼子漢建武中為黄門侍郎代郡太守¶
　　卒有靈永平七年立廟柯里村置吏十人供其灑¶
　　掃¶
<pb:KR2k0044_WYG_222-10b>¶
　謝太傅廟　萬厯湖州府志在縣西南三鴉岡祀晉¶
　　太傅謝安嘉靖十二年知縣黄光昇修¶
　顯應廟　𢎞治湖州府志在城西一里五峯山神姓¶
　　李名禄字福公世居童庄宋大觀二年正月十八¶
　　日生赤光照室里人驚異宣和七年沒於海陵之¶
　　赤岸其靈始顯於兩淮播及江浙縣令趙子卓上¶
　　其事於朝勅封太尉寶慶二年封威濟侯累加靈¶
　　惠廣佑福濟忠正王元至順間加英烈二字(吳興/掌故)¶
<pb:KR2k0044_WYG_222-11a>¶
　　(史彌逺廢濟王潘丙潘壬被誅因欲屠湖州夢中/見李太尉求免遂追回大統制一城生靈俱拜更)¶
　　(生之徳長興/至今敬事之)¶
　忠武祠　嘉靖長興縣志在演武場北知縣石有恒¶
　　建以閱武因祀大元帥長興侯耿炳文以副元帥¶
　　劉成廣威將軍周淵並祀(石有恒忠武祠碑記長/興侯耿公百戰存城功)¶
　　(而無祀斯豈非典之缺哉予建亭講武嘗置忠武/堂於後以祀公一時與公戮力兹土者有劉將軍)¶
　　(之死事周將軍之宣勞/歲時祀公以劉周為配)¶
　貞烈祠　長興縣志在子山下知縣熊明遇建祀姚¶
<pb:KR2k0044_WYG_222-11b>¶
　　光裕未婚妻周氏(傳詳/列女)¶
　忠義節孝祠　忠義祠在學宫側節孝祠在縣治西¶
　　南一里¶
國朝雍正五年知縣白環奉文建¶
　　　德清縣¶
　先農壇　在東郊三里塘¶
國朝雍正六年知縣崔宣奉文建立壇宇并置耤田四¶
　　畆九分¶
<pb:KR2k0044_WYG_222-12a>¶
　社稷壇　𢎞治湖州府志在縣治西北一里¶
　風雲雷雨山川壇　湖州府志在廣儲門外¶
　邑厲壇　徳清縣志在禮辰門之北¶
　城隍廟　徳清縣志在儒學之左宋紹興中重建明¶
　　正徳末知縣陳愷改修前殿(名勝志廟有古井相/傳乃蜃出沒之穴父)¶
　　(老載土塞穴以神像鎮其上舊記謂其首枕祠壇/尾抵虹橋宋景定間監税吳澄坐務中忽見蜃浮)¶
　　(於溪上黄目巨鱗牛/首無角須臾乃沒)¶
　惠應廟　萬厯湖州府志在縣東北梅林村祀漢鉅¶
<pb:KR2k0044_WYG_222-12b>¶
　　鹿太守魏霸水旱疫厲有禱輒應宋建炎中金人¶
　　犯境大著靈異嘉泰三年賜今廟額¶
　永靈廟　萬厯湖州府志廟二俱在新市鎮祀晉里¶
　　人朱泗(陳籛永靈神號加封記縣有鎮名新市其/土神朱泗郡人也墓去鎮東北三里耆舊)¶
　　(相𫝊侯當晉懐帝朝為將有功殉忠死敵廟食此/土周廣順中始封保寧將軍紹興五年賜永靈廟)¶
　　(號九年改封顯佑侯至慶元二年又因縉紳士庶/言侯自方臘金人之亂屢顯威靈耀兵却敵使寇)¶
　　(不入境且數十年水旱疾厲之祈應如響荅即其/功惠法當贈封於是賜為顯佑通應侯元配邱氏)¶
　　(封協惠夫人其年八月綸誥初下鎮人驩迎大合/樂具酌獻誦祝冊以告神已而礲石於廟門屬寓)¶
<pb:KR2k0044_WYG_222-13a>¶
　　(客陳籛為文以記其事沈戩穀重建永靈西廟碑/記咸寧五年故呉大司馬右軍帥朱然弟煦從軍)¶
　　(司馬氏伐吳轉戰至市誕神於市之施家巷命名/曰泗志本泗人也復從軍敗石勒於葛陂永昌元)¶
　　(年冒陣死王敦之難泰寧二年封鎮國大將軍降/夢立祠於所誕之地即今廟也宋元祐間鎮東人)¶
　　(以走祀不便請分建東廟廟始專名為西今祭亦/専得秋祀云正徳六年僉事陳水南先生與鄉貢)¶
　　(童遷倡議重修踰百四十餘年為嵗之丁酉廟復/圯里之好義者捐資撤而新之自十月十六日興)¶
　　(工戊戌某/月日落成)¶
　餘不亭侯廟　嘉靖浙江通志祀晉車騎將軍孔愉¶
　　廟在餘不溪上歲春秋祭(徳清縣志縣西南城山/之陽復有孔侯廟按餘)¶
<pb:KR2k0044_WYG_222-13b>¶
　　(不志乃孔侯墓之祠堂後人因以為廟耳廟後大/塜磚甓半露孔愉所蔵也古木數株堅如鐵石)¶
　孚惠侯廟　𢎞治湖州府志在縣北永寧鄉新塘廟¶
　　記云神姓陸名載從宋武帝平闗中陷赫連氏魏¶
　　太武平赫連因仕魏為中山郡守其後累世忠孝¶
　　神靈應頗多新塘人事之甚嚴隆興元年賜孚惠¶
　　侯廟額¶
　織簾先生祠　嘉靖浙江通志在吳羌山祀南齊徴¶
　　士沈麟士(傳詳隐逸方日乾拜織簾先生祠堂詩/第一溪山襄先生半畝宫石泉餘古色)¶
<pb:KR2k0044_WYG_222-14a>¶
　　(松韻想髙風鐘鼎名安在山林道/未窮織簾良獨苦相慰有鳴蟲)¶
　昭應侯廟　徳清縣志在市亭山麓祀曹孝子清¶
　三賢祠　萬厯湖州府志在新市鎮祀宋顯謨閣學¶
　　士劉光祖左丞相吳潛右丞相游似徳清縣志三¶
　　賢俱於新市里居立祠以祀(陳霆三賢祠記嘉靖/丙午十月新市鎮作)¶
　　(三賢祠成三賢有位於宋聲光流聞易世未冺寓/則里賢論維鄉秀而社祭罔秩禮典之缺不其甚)¶
　　(歟初章邱謝公九儀來為邑請之當道俾祠以祀/去之十年公來司臬詢之尚缺如也則檄馮尹煥)¶
　　(趣成之大規甫就而公以入賀如京餘工載惰明/年僉憲渝川譚公棨持節行縣謂兹義舉罔終曷)¶
<pb:KR2k0044_WYG_222-14b>¶
　　(勸矧文節清獻允吾蜀賢尊郷協/義吾敢不勉乃斥贖鍰檄縣蔵事)¶
　東萊先生祠　萬厯湖州府志在慈相寺月泉亭之¶
　　上祀宋吕成公祖謙(謝夢生東萊讀書堂記縣北/行數里有山曰石壁壁之傍)¶
　　(有寺焉曰慈相舊傳東萊吕先生與南澗韓公讀/書於此乃敞三楹扁曰東萊讀書之堂胡麟生東)¶
　　(萊先生讀書巖二首先生讀書處片石許誰分虎/嘯前溪月僧歸古寺雲泉香深裏得松落静中聞)¶
　　(夜夜山窗畔還疑燈火勤寄跡荒山寺藜輝乙夜/分泉清疑煮雪月朗見披雲客夢經春𤼵鐘聲向)¶
　　(曉聞千年著作/在應不惜辛勤)¶
　保濟顯佑侯廟　徳清縣志在縣治溪東侯姓戴諱¶
<pb:KR2k0044_WYG_222-15a>¶
　　繼元字承祖邑之焦山人延祐二年邑人以清明¶
　　祈年張水嬉時溪流湍漲舟競而覆侯奮身援之¶
　　人皆獲免而侯溺焉逾日屍逆流浮於所居之地¶
　　里人即其遺蛻塑像立廟威爽大著元封顯佑侯¶
　　湖州路總管¶
國朝雍正八年¶
勅封保濟顯佑侯署縣事錢學洙倡捐重建(錢學洙重/建保濟顯)¶
　　(佑侯廟碑記清溪向為徳邑之巨浸其源𤼵於天/目自臨安餘杭錢塘武康諸溪之水合流而滙每)¶
<pb:KR2k0044_WYG_222-15b>¶
　　(當霪雨輒苦泛溢於是築堤為障名曰險塘藉戴/侯之靈不致冲潰界西萬頃之民田徳武兩邑之)¶
　　(漕艘實攸頼焉按志侯諱繼元字承祖邑之焦山/人生於宋嘉定間敦孝弟務正直為鄉鄰重延祐)¶
　　(二年以拯溺委身浮屍溯流里人懐其徳感其異/遂塑像立廟崇奉溪濵威靈大著元封顯佑侯湖)¶
　　(州路總管明嘉靖間倭寇臨城邑人震恐遥望山/巔旗幟浮空寇遂驚逸萬厯戊申洪波驟至侯現)¶
　　(身若排決狀水勢得平今雍正四年水決塘堤遐/邇居民夜見火光神力隂攝賴保安全祭法云能)¶
(聖天禦大菑捍大患則祀之其侯之謂歟恭逢/    子懐柔鉅典凡江海福神皆邀)¶
(覃恩封祭前令倪琯因紳士之請援吳行人伍公之例/    具詳各憲總制李公題請褒封)¶
(旨下部議適前令奉調禹航庚戌四月學洙奉檄來令/    兹土謁廟時見規模卑隘垣宇坍頽因俯順輿情)¶
<pb:KR2k0044_WYG_222-16a>¶
　　(倡捐改作衆志感孚踴躍樂輸鳩工庀材羣萃輻/凑本年八月奉)¶
(㫖加封保濟顯佑侯春秋致祭欽遵製造神牌躬率寅/    僚及所屬士民恭送入廟而廟工適竣巍峩𢎞敞)¶
　　(視昔有加赫聲濯靈顧瞻如在惟侯之功徳足以/感動乎人心是以羣情鼓舞俾斯廟速成為徳邑)¶
　　(保障焉/是為記)¶
　三侯祠　徳清縣志在分司之右拱乾樓側宋侯興¶
　　祖字汝傑萬厯癸未進士蜀中江人熊侯徳陽字¶
　　龍光萬厯丁未進士江右建昌縣人周侯宗建字¶
　　季侯萬厯癸丑進士江南吳江人三侯迭繼循良¶
<pb:KR2k0044_WYG_222-16b>¶
　　並著卓異邑士民思之立祠¶
　忠義節孝祠　二祠俱在縣東官地¶
國朝雍正四年知縣崔宣奉文建¶
　　　武康縣¶
　先農壇　在縣治東門外東郊¶
國朝雍正六年知縣李徵熊奉文建立壇宇并置耤田¶
　　四畝九分¶
　社稷壇　𢎞治湖州府志在縣治西北一里¶
<pb:KR2k0044_WYG_222-17a>¶
　風雲雷雨山川壇　湖州府志在縣治西南二百歩¶
　邑厲壇　武康縣志在縣東北一里¶
　城隍廟　武康縣志廟舊在縣西今在縣東一百歩¶
　　明洪武三年縣丞丁憲即浄因院建¶
國朝順治五年知縣姜會昌重修¶
　淵廉廟　嘉靖浙江通志在縣西響應山下相𫝊山¶
　　有碧玉潭神龍所居唐元和八年令劉汭禱雨而¶
　　應因建廟祀之宋元符初賜今額¶
<pb:KR2k0044_WYG_222-17b>¶
　防風氏廟　萬厯湖州府志在縣東南封禺二山之¶
　　間祀防風氏之神歲以八月二十五日致祭(呉康/侯封)¶
　　(山記封禺二山之間古汪芒氏之封國即防風也/去武康縣東一十八里為其封守之地故曰封山)¶
　　(唐天寶六年更名防風山又曰封公山封山麓為/防風廟晉元康初邑令賀循建呉越王錢鏐微時)¶
　　(禱有騐後封靈徳王其碑碣猶存洪武四年勅封/防風氏之神至今都人士刲羊釃酒有司俎豆而)¶
　　(祀之歲/一舉焉)¶
　舞陽侯廟　吳興掌故在上柏里祀漢舞陽侯樊噲¶
　　按沈彬廟記謂噲故上柏里人從季母嫁沛人遂¶
<pb:KR2k0044_WYG_222-18a>¶
　　為沛人云嘉靖浙江通志今廟地尚名樊宅¶
　郭先生祠　萬厯湖州府志在縣郭林村祀晉隱士¶
　　郭文(武康縣志祠南有橋名郭林西/有山名招賢皆文遊息之地)¶
　貞曜先生祠　武康縣志在縣西懐安門外二里地¶
　　名孟宅保即東野孟郊舊居有井曰孟井¶
　靈應廟　𢎞治湖州府志在縣南二百歩神姓徐諱¶
　　天佑宋時縣人武康縣志淳熙間有火災知縣方¶
　　導見神撲滅之後屢著靈應寶慶三年封孚濟侯¶
<pb:KR2k0044_WYG_222-18b>¶
　　賜廟額靈應¶
　王公祠　武康縣志公名懋中祠在縣東豐橋里邑¶
　　人助有祠田每歲九月初六日致祭¶
　忠義節孝祠　忠義祠在學宫東偏節孝祠在學宫¶
　　西偏¶
國朝雍正五年知縣李徴熊奉文建¶
　　　安吉州¶
　先農壇　在州城東郊百家園¶
<pb:KR2k0044_WYG_222-19a>¶
國朝雍正六年署知州事曹儀奉文建立壇宇并置耤¶
　　田四畝九分¶
　社稷壇　安吉州志在西門外半里¶
　風雲雷雨山川壇　湖州府志在南門外半里¶
　州厲壇　湖州府志在北門外半里¶
　城隍廟　嘉靖安吉州志在州東南一百二十歩¶
　黑龍潭廟　𢎞治湖州府志在治西三里龍潭之上¶
　　每歲旱禱雨輒應封孚濟侯¶
<pb:KR2k0044_WYG_222-19b>¶
　吳太子廟　嘉靖安吉州志在州南五里吳赤烏十¶
　　三年廢太子和處故鄣卒因立廟於此¶
　朱明府廟　湖州府志在州西五里祀吳揚州别駕¶
　　偏將軍朱紀¶
　施明侯廟　𢎞治湖州府志在梅溪鄉神名彬晉征¶
　　西大將軍尚書左丞封中蠲侯謚明食邑本縣遂¶
　　立廟以祀(古桃志宋紹興間朝廷毁淫祠文移甫/至太守夢安吉人來訪問其姓名曰中)¶
　　(蠲侯施彬也請曰某自晉血食鄣南今幸庇䕶既/覺不知所以越數日知峽州朱三思進謁守知其)¶
<pb:KR2k0044_WYG_222-20a>¶
　　(為安吉人質以所夢朱/以廟對守大異之獲存)¶
　輔世忠烈王廟　萬厯湖州府志在州西落石山下¶
　　祀唐衞國公李靖(沈樞輔世忠烈王廟記王姓李/氏諱靖字藥師京兆三原人也)¶
　　(唐武徳中輔公祏據丹陽以叛詔王副趙郡王孝/恭東討一戰而擒之安吉舊隷丹陽巨盗既平邑)¶
　　(人感王之徳廼即邑之西山塑像立祠奉祀惟謹/歲或乾溢禱於祠下雨暘輒應自唐距今已數百)¶
　　(年趨王之庭丐王之庇者如祠之初也攷其賜額/封侯始於政和自侯而公始於隆興然王封衛國)¶
　　(公見於生前矧鄭之管城舊有祠已封王爵故乾/道五年邑之士民援是以有請者再焉按管城之)¶
　　(祠載於國朝會要其立也廼後魏賜僕射李冲之/陂因陂為名而容臺異議執疑似之説以沮其請)¶
<pb:KR2k0044_WYG_222-20b>¶
　　(是時樞為宰掾因討論而辯明之且引宋祁題李/公廟詩以為據其詩曰斯人天挺傑賊膽畏膏盲)¶
　　(其卒章曰血食雄京輔於今異姓王即是以觀則/豈得以僕射李冲之祠為疑哉朝廷以樞言為然)¶
　　(且檢㑹要本朝祀典推崇有加自建隆至烈為錫/封王爵已加忠烈今答靈應宜以輔世忠    廟)¶
　　(號綸誥既頒邑之稚耋歡呼鼓舞舉手加額以相/慶於是神之宏休愈久而愈光矣范天輔李公廟)¶
　　(落石記元泰定己丑暮春之初其日乙巳風暴雨/甚雷轟電掣沙揚磔飛聞有聲自山巔來者視之)¶
　　(乃石也砰&KR1503;礧砢直下數十百仞竟止衍慶右偏/棟宇像設一無所損若舁而寘之者士庶老稚相)¶
　　(顧愕眙乃知王/之靈益昭昭矣)¶
　三功祠　嘉靖浙江通志在玉磬山祀廵撫都御史¶
<pb:KR2k0044_WYG_222-21a>¶
　　張津廵按御史解冕金壇縣令劉天和(安吉州志/張津博羅)¶
　　(人廵撫都御史正徳二年孝豐廣苕賊湯毛九作/亂勢猖獗為民患十三年廵按御史解冕以聞命)¶
　　(津督兵討之會金壇令劉天和有能名津檄至軍/門贊晝賊聞風請降遂平今合祀於祠曰三功)¶
　忠義節孝祠　忠義祠在州學明倫堂東偏節孝祠¶
　　在州署東偏¶
國朝雍正五年署知州曹儀奉文建¶
　　　孝豐縣¶
　先農壇　在東郊外庄園¶
<pb:KR2k0044_WYG_222-21b>¶
國朝雍正五年知縣徐元肅奉文建立壇宇并置耤田¶
　　四畝九分¶
　社稷壇　湖州府志在西門外¶
　風雲雷雨山川壇　萬厯湖州府志在南門外嘉靖¶
　　四年知縣郭治改建¶
　邑厲壇　萬厯湖州府志在北門外¶
　城隍廟　湖州府志在儒學之左¶
國朝康熙五年知縣楊錫汝重建¶
<pb:KR2k0044_WYG_222-22a>¶
　天目山龍神廟　𢎞治湖州府志在縣西南五十里¶
　　金石鄉廟有龍井禱雨極有靈驗¶
　忠義節孝祠　忠義祠在明倫堂西偏節孝祠在西¶
　　門舊鄉約所基地¶
國朝雍正五年知縣徐元肅奉文建¶
　　寧波府¶
　　　鄞縣(附郭/)¶
　先農壇　在東郊十九都三啚方字號内¶
<pb:KR2k0044_WYG_222-22b>¶
國朝雍正五年知縣吳槃奉文建立壇宇并置耤田四¶
　　畝九分¶
　社稷壇　成化四明郡志在城西隅大卿橋南(范欽/社稷)¶
　　(壇記壇廣五丈髙三尺四出階各三級外設四門/繚以周垣正統三年知府鄭公珞加葺成化三年)¶
　　(知府方公逵稍飾治之於今且百年矣薈莽叢生/積垢成阜南昌張公正和來蒞按規度宜掄材程)¶
　　(役芟其蕪翳品其階列壇壝式崇/松柏羅植門垣翼衛扃鐍惟謹)¶
　風雲雷雨山川壇　寧波府志元置城東甬東隅明¶
　　洪武初改建府城南甬水橋東正統間知府鄭珞¶
<pb:KR2k0044_WYG_222-23a>¶
　　增修¶
　郡厲壇　嘉靖寧波府志在府城北門外一里(舊浙/江通)¶
　　(志以上三壇附郭/不别置餘縣如制)¶
　城隍廟　成化四明郡志在府東南二里握蘭坊舊¶
　　在府西南梁貞明二年始建宋嘉定九年攝守程¶
　　覃奏賜廟額曰靈佑十三年燬守俞建創新之元¶
　　至大二年又燬延祐七年重建明洪武四年燬守¶
　　張琪徙建今地正統二年知府鄭珞重修殿宇廊¶
<pb:KR2k0044_WYG_222-23b>¶
　　廡增構軒三楹於正殿南正統十年知府陸竒肖¶
　　像後殿(黄潤玉/為記)¶
國朝康熙間重修¶
　旗纛廟　嘉靖寧波府志在寧波衛治内東北¶
　銅盆浦龍神祠　成化四明郡志在縣南二十里銅¶
　　盆浦南龍宅浦中禱雨輙應¶
　靈淵廟　嘉靖浙江通志在縣東五十里阿育王山¶
　　按舊志環廟有聖井七而中井有靈鰻二旱禱之¶
<pb:KR2k0044_WYG_222-24a>¶
　　輒應宋元祐元年賜額¶
　顯濟廟　嘉靖浙江通志在縣西南六十里四明山¶
　　祀天井之神井凡三内有金線蜥蜴能興雲雨宋¶
　　嘉定九年賜額(張良臣龍井新廟紀徳碑乾道二/年郡自夏不雨六月制置敷學趙)¶
　　(公分禱山川丁丑鄞尉趙君公砬將命來龍井讀/祝竟天油然作雲得蜥蜴二以歸戊子有司迎神)¶
　　(甬水門雨則大至越三日告足尉復奉神歸已事/而竣俄有光𤼵波問如叢炬復紅燄飛動下見龍)¶
　　(之首甚大鱗甲爚爚有光久不/沒七月建新祠拜神之休不忘)¶
　海神廟　延祐四明志廟在東渡門裏舊浙江通志¶
<pb:KR2k0044_WYG_222-24b>¶
　　相傳神姓羅名清宗好修黄白飛昇職統海中諸¶
　　龍王祈雨輒應¶
　顯徳廟　嘉靖寧波府志在縣北三里桃花渡北神¶
　　姓姚名器凡海艘遇颶者有禱輒應故稱顯徳之¶
　　神元大徳間都漕運萬户盧榮感神效靈運道捐¶
　　址建祠其地又有佘使君廟¶
　會稽廟　舊浙江通志在府南三十里相傳祀大禹¶
　　之神¶
<pb:KR2k0044_WYG_222-25a>¶
　鬼谷先生祠　成化四明郡志一在縣東三十里祠¶
　　前有黑水池俗傳先生洗硯處一在縣東六十里¶
　　太白山南滄嶴水簾洞¶
　董孝子廟　嘉靖寧波府志在府治南六十歩祀東¶
　　漢孝子董黯陳敬宗重建董孝子廟記漢和帝封¶
　　孝子純徳徴君即故宅立廟以祀唐大厯二年刺¶
　　史崔殷嘗葺明洪武四年封為董孝子之神每歲¶
　　六月六日有司致祭¶
<pb:KR2k0044_WYG_222-25b>¶
　闗帝廟　成化四明郡志在縣東南五里靈橋門外¶
　　教塲北¶
　靈應廟　成化四明郡志在縣南晝錦橋北舊名永¶
　　泰王廟宋以來累封為忠嘉神聖惠濟廣靈英烈¶
　　王(胡濙重建廟碑鄞故有廟以祠忠嘉神聖惠濟/廣靈英烈王歲久傾圯寧波太守三山鄭公珞)¶
　　(貳守宜陽彭公鏞尚寶少卿致仕袁公忠徹合部/民之議復撤新之未幾鄭公以秩滿去今太守浮)¶
　　(光陸公竒來守是邦充終厥事告成來徴文王鮑/氏叔牙之後世居會稽之鮑郎山至王父去隐鄮)¶
　　(之青山晉太始三年九月十五日王乃生有神光/照室之異遂名曰圖照後更名蓋建興四年七月)¶
<pb:KR2k0044_WYG_222-26a>¶
　　(十五日終於家葬鹿山之原永和中邦人立廟鹿/山塑王像歲奉祀之梁大通間封永泰侯唐聖厯)¶
　　(中始立今廟宋崇寧中改廟額曰靈應政和八年/詔封惠濟宣和三年加封威烈六年加封忠嘉建)¶
　　(炎四年加封廣靈紹定間丞相史彌逺作新其廟/端平三年改威烈為神聖嘉熙元年加封忠嘉神)¶
　　(聖威烈惠濟廣靈王元至大三年六月詔重建祠/宇至正二十年改封忠嘉神聖惠齊廣靈英烈王)¶
　　(嗟夫王之生也能弭魚龍之患以甦舟人其殁也/復能用其威靈擒奴沙之黨禦睦州之盗擁䕶髙)¶
　　(宗之播遷至於招通□艦旱暵雨澇禱之輒應自/晉迄今千數百年而王之封號愈隆無替廟之重)¶
　　(建始於正統癸亥五月初六/日訖工於乙丑歲季秋望日)¶
　靈波廟　成化四明郡志在縣西二十五里望春山¶
<pb:KR2k0044_WYG_222-26b>¶
　　齊梁朝有神姓白名玉常乘玉龍往來顯跡累著¶
　　唐賜額靈龍宋熙寧七年改今額¶
　嘉澤廟　嘉靖浙江通志在縣東錢湖北祀唐令陸¶
　　南金宋守李夷庚又名李陸二公祠(闗杞李陸二/公祠堂記東)¶
　　(平吕君獻之為鄞主簿之二年新錢湖之六隄又/考迹其初不忘前人之功俾揭示來者立李陸祠)¶
　　(於其隄之旁始唐天寳問縣令陸公南金闢湖之/廣為渟滀灌㓎之饒厯宋天禧中太守李公夷庚)¶
　　(補其舊之廢址増築全固經畫以制使數鄉之民/雖大暑甚旱而卒不知有凶年之憂二公之功及)¶
　　(乎民可謂深且厚矣以功則安而久以徳則服/而化雖相去數百年猶仰其風采豈不盛哉)¶
<pb:KR2k0044_WYG_222-27a>¶
　賀公祠　嘉靖浙江通志在縣治西南月湖中唐秘¶
　　書監賀知章讀書故地宋紹興間郡守莫將嘗建¶
　　逸老堂祀知章元初堂廢以其地置驛至正十九¶
　　年郡得知章石像因祠於驛東明洪武初徙今所¶
　　(陸瑜謁賀秘監祠詩春水微茫春草新廟庭花𤼵/鳥聲頻黄冠一曲瞻遺像明月三洲仰昔人故宅)¶
　　(已憐為傳舍敝廬應喜托芳隣他/年幸遂歸湖願為向先生一薦蘋)¶
　澤民廟　成化四明郡志在縣西九里堰旁唐大厯¶
　　間刺史吳謙字徳裕有善政郡民祠之¶
<pb:KR2k0044_WYG_222-27b>¶
　遺徳廟　嘉靖寧波府志在縣西南五十里俗稱它¶
　　山廟唐鄮令王元暐築堰捍江引它山水入小江¶
　　湖灌溉甚溥民徳而祠之奏封善政侯宋咸平四¶
　　年重修乾道四年賜今額(蘇為重修善政侯祠堂/記琅琊王公元暐唐太)¶
　　(和中出佩銅章字人海徼時屬承寛之後躬行阜/俗之化以勤儉誡游惰以誠慤崇孝慈貪夫斂手)¶
　　(於袖間暴客屏跡於境外能使婚嫁有序惸獨有/依他民愁嘆我則民懐乎燕樂他民凋瘵我則民)¶
　　(豐乎衣食詩所謂豈弟君子民之父母者歟先是/厥土連江厥田宜稻每風濤作冷或水旱成災採)¶
　　(石於山為隄為防廻流於川以灌以溉通乎潤下/之凙建乎不拔之基能於歲時大獲民利非所謂)¶
<pb:KR2k0044_WYG_222-28a>¶
　　(法施於人者乎能禦大災者乎太博王君嚮侯之/徳聲謁其祠庭門榛砌蕪暴露尤甚乃嘆曰將何)¶
　　(勸乎吾將新之吏忻民懽風動草偃擇木揆日經/之營之於是遷祠之基於堰之上使泛舟者頼其)¶
　　(徳力農者懷其恩遺愛之道載彰嚴祭之禮斯備/在江之滸佑我蒸民庶使享斯廟者知仁政之可)¶
　　(尚也俾旌如/在無愧直書)¶
　茅山靈應廟　成化四明郡志在縣西南三十五里¶
　　唐張仁皓之祠也(周汝弼茅山靈應廟記神初度/靈光燭城暨長神武慈裕有經)¶
　　(濟才仕歴兵馬鈐轄使黄巢亂草竊乘而起渚鴻/離散公振威徳撫之沒於茅山之陽屢著顯跡所)¶
　　(司聞於朝得謚武□遂立廟以祀焉時宋紹興/某年也開慶初神兵效順咸淳中加謚靈應)¶
<pb:KR2k0044_WYG_222-28b>¶
　石將軍廟　舊浙江通志在府西九里望春橋祀宋¶
　　武威郡王石守信(陸瑜重建石將軍廟碑王開封/人始與宋祖同為周臣宋代周)¶
　　(以佐命元勲封衞國公追封武威郡王謚武烈於/戲宋室名將若王之威勇智信者誠不多見宜其)¶
　　(生為英傑歿為神明世逺而若存也當高宗幸浙/金人南侵見神兵被野有大旗前導號曰石將軍)¶
　　(俄為楊沂中所敗宋祚中興亦王之靈/有以隂翊之也故鄉民思其功而祀之)¶
　靈顯廟　延祐四明志在縣南四里相傳祀宋鄭世¶
　　忠建炎間隨駕至鄞死於王事邑人義而葬於金¶
　　谷里陳嶴後隆之原屢顯靈異有功於民開慶元¶
<pb:KR2k0044_WYG_222-29a>¶
　　年賜今額¶
　岳公行祠　嘉靖寧波府志舊名下塔山廟在縣東¶
　　南三十五里宋端平間以岳武穆王飛嘗顯靈於¶
　　此故里人祠之¶
　茶場廟　延祐四明志在東北隅拱星坊北舊浙江¶
　　通志神姓徐名硯宋咸淳間以副提舉領茶𣙜使¶
　　時積苦兵革𣙜及茶税民間有茶一株立削猶編¶
　　茶户硯請於朝得報罷因即其場而祀之¶
<pb:KR2k0044_WYG_222-29b>¶
　正學祠　嘉靖浙江通志在府治南鎮明山祀宋儒¶
　　楊簡袁燮沈煥舒璘嘉靖三十一年建(薛應旂正/學祠記宋)¶
　　(興百有餘年諸儒繼出立言著論固皆足以為聖/賢之羽翼至於直窺堂奥上遡本真而獨得夫傳)¶
　　(心之學者象山陸氏蓋不可及也當時逰其門者/若慈溪楊敬仲及袁叔和定海沈叔晦奉化舒元)¶
　　(質皆高第弟子以道義相切磨而深有契夫陸氏/之學特以其師之學與晦菴朱氏入門路徑微有)¶
　　(不同所以是朱非陸之説蔓延於天下今以一明/州之地萃兹四賢而久無専祀不得與婺之何王)¶
　　(企許並列者無亦朱陸之故也乎嘉靖辛亥余視/學兩浙遂與寧波守成都孫君宏軾議合四公而)¶
　　(祠祀焉因即郡城鎮明菴廢址建/堂立主題四公之謚妥安如禮)¶
<pb:KR2k0044_WYG_222-30a>¶
　徳惠祠　嘉靖寧波府志在縣西十六里祀知府林¶
　　富及邑儒士楊欽正徳八年建(陳槐徳惠祠記寧/波府治西僅舍許)¶
　　(有湖一區名曰廣徳會鳯嶴桃源諸水瀦而為湖/西鄉稻稌穄秫之田攸賴宋政和間樓異典鄉郡)¶
　　(決隄去壩墾而成田凡八百餘頃課租四萬石以/資國用民之藝湖田者惟納租而差𤼵不與宣徳)¶
　　(正統間法改常度租調興焉民始告病以後差𤼵/日急湖之民病科征而逃亡者日衆浸淫至正徳)¶
　　(初益甚欽憫鄉人之困鬻資為費走京師具陳湖/民重困逃亡之由援慈溪花嶼湖田全折之例以)¶
　　(上天子允其奏户部移案於浙之藩臬有司内懐/疑懼莫敢先𤼵郡守莆陽林公獨斷於已敷言於)¶
　　(衆曰上不失朝廷惟正之供下可以舒湖民偏重/之困上下帖然無或異議竟得全折如花嶼湖例)¶
<pb:KR2k0044_WYG_222-30b>¶
　　(湖之民感林公之徳食楊欽之惠/請之於官立祠𣗳碑以表里居)¶
　仰徳祠　仰徳祠碑記祠建於行用庫西南隅祀郡¶
　　守射洪楊公最嘉靖七年九月建(趙宣楊公事實/字殿之由工部)¶
　　(郎知寧波府公恕宅心勤廉律已臨民大仁愛之/施决獄去寃滯之弊隨任惟一童自奉無兼味俸)¶
　　(餘出資公用引鈔復歸商賈朝夕靡寧始終一節/以直招尤不偶當道解組行郡人號泣如失怙恃)¶
　　(戴白垂髫攀轅不忍捨者動以萬計至終不可留/繪像刻木共欲建祠崇祀連遭歲歉功緒未就初)¶
　　(邑大夫劉公欲舉此適秩滿不果今耆民邵澄翁/鍾等白其事於繼任高公信而許之捐俸資躬經)¶
　　(度而督治屬民李澄錢鈺輩各出木石工匠之費/樂從者争先恐後卜登瀛橋之門可百歩廢址隙)¶
<pb:KR2k0044_WYG_222-31a>¶
　　(地建正㕔四楹翼以廂廡門臬而髙大之傍置舍/為賈㕓取税以修春秋祀事興工於丁亥十月落)¶
　　(成於是歲冬底公於既去之後感/人如此雖龔黄卓魯未之或過也)¶
　崇徳祠　嘉靖寧波府志在縣西南十五里十字港¶
　　祀副使陳槐槐嘗力主湖民奏減租議有徳於鄉¶
　　卒鄉人思之請於郡太守魏良貴立祠祀焉¶
　旌忠祠　舊浙江通志在鑒橋北祀明御史陳良謨¶
　　良謨殉甲申之難¶
國朝順治間奉¶
<pb:KR2k0044_WYG_222-31b>¶
勅立祠¶
賜額旌忠¶
　忠義節孝祠　二祠俱在西南八圖鄞縣學儀門外¶
國朝雍正五年知縣吳槃奉文建¶
　　　慈谿縣¶
　先農壇　在東郊外坊一啚¶
國朝雍正六年知縣劉國傑奉文建立壇宇并置耤田¶
　　四畆九分¶
<pb:KR2k0044_WYG_222-32a>¶
　社稷壇　嘉靖寧波府志在縣北門外¶
　風雲雷雨山川壇　慈谿縣志在南門外半里許¶
　邑厲壇　慈谿縣志在縣北門外半里公館側¶
　城隍廟　天啟慈谿縣志在縣西自初建後廢置不¶
　　常宋咸淳二年重建元至元五年義士童金重修¶
　　明洪武四年拓其故址增建廊廡左右門歲久而¶
　　圯萬暦辛亥令陳其柱重建歲以春秋仲月上已¶
　　日祭(劉伯淵新建城隍廟碑記慈邑城隍廟在縣/西歲久柱棟欹撓赤白漫漶不稱所以瞻仰)¶
<pb:KR2k0044_WYG_222-32b>¶
　　(之意當事者方以歲之不易業有待也邑人邵相/慨然首捐已田為倡邑有願入貲者咸籍之勿為)¶
　　(限又以舊址偏左稍隘請於官拓地若干丈前堂/神所憑依左祀文昌右祀趙尚書傍兩廊各六間)¶
　　(凡塈茨丹雘為神而設者戒誓齋宿為官而設者/莫不犁然以次修舉費鏹千五百兩有竒經始萬)¶
　　(厯辛亥春落/成己未冬)¶
國朝康熙三十四年知縣方允猷暨邑人重建三十六¶
　　年知縣羅萬象重修¶
　順濟廟　成化四明郡志在縣東南七里地有白龍¶
　　潭禱之輒應宋淳熙八年建廟寶祐六年賜今額¶
<pb:KR2k0044_WYG_222-33a>¶
　闞公廟　明一統志在慈谿縣治東北祀吳闞澤¶
　青木山廟　嘉靖寧波府志在縣西南二十五里青¶
　　山峭壁之下晉劉牢之禦孫恩盧循嘗駐兵於此¶
　　一戰而捷民賴以安時山木茂挺成圍立廟以祀¶
　　因以名焉¶
　張孝子廟　嘉靖浙江通志在縣西慈孝坊祀唐孝¶
　　子張無擇初無擇附於董孝子廟洪武四年以董¶
　　孝子既廟於府城因専祀無擇於此歲九月九日¶
<pb:KR2k0044_WYG_222-33b>¶
　　祭(傳詳/孝友)成化四明郡志宋嘉定十四年邑人李夢¶
　　林請於縣立祠(張琦謁孝子張公祠詩聞説吾宗/多孝友先公大行重當時千秋廟)¶
　　(貌尊遺典一邑居民仰令儀自昔庭烏能反哺到/今溪水尚稱慈百年我亦為人子感慨徒興屺岵)¶
　　(思/)¶
　孔君廟　嘉靖寧波府志在縣西南六十里安國之¶
　　十四世孫名殷字徳盛仕唐至大理丞避黄巢之¶
　　亂至此嘗有徳於民既殁民立祠奉之¶
　嘉徳廟　慈谿縣志在縣西南二十五里祀梁羅甫¶
<pb:KR2k0044_WYG_222-34a>¶
　　(王演嘉徳廟記按慈谿邑治西南里名孝順有羅/府君廟葢朱梁貞明間羅氏始遷之祖諱甫自桐)¶
　　(廬挈家避亂至此因居焉初斯地蕪棄久聞無居/人君至耕稼乃作地日益墾資日益裕從而居者)¶
　　(益衆君歲時躬率其父兄子弟祀田神而教以禮/敬講學務農蔚成善俗其地枕江有浦與渡居人)¶
　　(遂號其江曰羅江浦曰東羅浦西羅浦渡曰羅家/渡其為人向慕若此君沒葬黄耆衕里人懐念不)¶
　　(能忘作祠西羅浦之西君舊祀田神所也歲時饗/祀以其子配食宋建炎間縣令林叔豹聞諸朝賜)¶
　　(廟額嘉徳凡遇旱澇/癘疫禱於神必應)¶
　楊文元公祠　嘉靖寧波府志在縣北慈湖之上祀¶
　　宋學士楊簡¶
<pb:KR2k0044_WYG_222-34b>¶
　陳文定公祠　嘉靖寧波府志在縣西南一里祀祭¶
　　酒陳敬宗嘉靖初建¶
　杜光祿畢主簿祠　慈谿縣志在鳴鶴場白湖之濵¶
　　明嘉靖三十六年建祀贈署丞杜槐縣主簿畢清¶
　　於其死事所祀以歲十一月二十日¶
　彭侍郎祠　嘉靖寧波府志在縣杜湖之西北隅祀¶
　　侍郎彭韶𢎞治己酉韶奉命整理鹽政臨鳴鶴場¶
　　寛恤民竈邑人思之飲食必祝都轉運林堂為立¶
<pb:KR2k0044_WYG_222-35a>¶
　　祠¶
　袁文榮公祠　慈谿縣志又名元峰書院在北門外¶
　　祀大學士袁煒(王穉登謁袁文榮公祠詩雲中烟/火映荒祠遺像蕭條入拜疑馬䇿)¶
　　(叩門惟有淚雀羅張户不勝悲山光夜暗圍棋墅/海色寒埋掛劍枝千載何人能下士斷腸空憶鄭)¶
　　(當/時)¶
　陸詹事祠　舊浙江通志在縣北門外祀詹事陸中¶
　　善春秋二祭¶
　汪文毅公祠　舊浙江通志在清道觀東祀明邑令¶
<pb:KR2k0044_WYG_222-35b>¶
　　汪偉¶
　忠義節孝祠　二祠俱在學宫西偏¶
國朝雍正五年知縣劉國傑奉文建¶
　　　奉化縣¶
　先農壇　在東郊三都一啚距城五里¶
國朝雍正五年知縣黄霦奉文建立壇宇并置耤田四¶
　　畝九分¶
　社稷壇　成化四明郡志在縣北一里¶
<pb:KR2k0044_WYG_222-36a>¶
　風雲雷雨山川壇　嘉靖寧波府志在縣南一百二¶
　　十歩¶
　邑厲壇　奉化縣志在縣東北五里¶
　城隍廟　嘉靖寧波府志在縣西一百歩唐咸通六¶
　　年令李宗申創後燬元至元二十六年縣尹李天¶
　　益建明宣徳間知縣周銓正徳間知縣朱豹嘉靖¶
　　十二年知縣錢璠皆加修葺¶
國朝康熙二十一年邑紳俞廷瑞重修¶
<pb:KR2k0044_WYG_222-36b>¶
　靈濟泉龍祠　成化四明郡志在縣南一里宋宣和¶
　　中令周因植亭祀之¶
　南山廟　奉化縣志在縣西六里相傳夏黄公之廟¶
　資福廟　嘉靖浙江通志在縣東一里祀劉宋令謝¶
　　鳳元至正十九年賜額奉化縣志廟舊在方勝碶¶
　　旁宋令周因徙今址元封孚祐侯明封宋縣令謝¶
　　公之神嘉靖末燬隆慶間重建歲九月十六日致¶
　　祭(陳觀資福廟記按古鄞志公名鳯即晉康樂侯/謝靈運子也嘗宰鄞有功徳於民至今祠之鄞)¶
<pb:KR2k0044_WYG_222-37a>¶
　　(即今之奉化公為令時嘗作方勝碶溉民田五千/餘畝又於碶北作橋以濟不通舊名謝鳳橋紹興)¶
　　(間以慶登易之古有生祠在碶南政和八年令周/因徙今所公為政寛平務施仁惠為神正直屢彰)¶
　　(靈異凡水旱癘疫必禱焉嘉定八年有飛蝗蔽空/而來民禱於神忽暴風疾雨驅之出境乃不害稼)¶
　　(紹定元年大水漂廬舍齧惠政橋陷龍津館民籲/神求援水不為害嘉熙三年夏旱首種不入民禱)¶
　　(輒雨咸淳二年夏作淫兩六七月之間旱禾盡槁/民就祠禱之雨暘時若元大徳丁未天災流行時)¶
　　(境内無虞至大戊申歲大饑劍南有米舟至埼亭/云有人招之問之則謝其姓而鳳其名民不為溝)¶
　　(中瘠者神之賜也若此者衆不能盡述昔周因能/徙其廟而不能請其封號後之人倘能數其事之)¶
　　(本末而請於朝則神必能禦災捍患而報其上矣/故書其事於石延祐改元九月五日記貝瓊資福)¶
<pb:KR2k0044_WYG_222-37b>¶
　　(廟記初鄞人於公之存徳之如父母建祠碶南像/而事之及殁而其神益靈前進士陳觀為之記至)¶
　　(正十九年寧海賊馮輔卿帥衆寇境官軍逆戰於/&KR1296;墟嶺仰見大旗飛揚髣髴萬騎雲合而旗有謝)¶
　　(字賊駭大奔斬獲無數二十七年正月己夘火民/廬燬者若干且及夫子廟學正程式復禱於神尋)¶
　　(反風滅火嗚呼古者忠義英靈顯一方者或出於/偶然非皆神之所為也惟公庇民於㝠㝠所禱輒)¶
　　(應而拯饑平寇彰彰於見聞而不可掩/其功為何如哉故書其實以登諸石)¶
　靈祐廟　至正四明續志在治東北五里唐元和中¶
　　令陸明允有治行民徳之祠焉宋淳祐中賜額封¶
　　永康侯¶
<pb:KR2k0044_WYG_222-38a>¶
　土埭堰祠　成化四明郡志在縣東八里神姓鄭名¶
　　準唐天祐中為鎮東節度使兼殿中丞侍御史奉¶
　　化縣開國子築土埭堰灌田五千餘畝明封唐開¶
　　國子鄭公之神¶
　靈昌廟　嘉靖寧波府志在縣南五十里祀唐功臣¶
　　胡進思宋咸淳五年賜額(龔茂良靈昌廟記公字/克開唐末事錢武肅王)¶
　　(天祐元年王建功臣堂記將佐功臣五十餘人名/於碑公居二焉忠獻王弟倧襲位暴戾荒淫公數)¶
　　(以直諫見疎倧廢弟忠懿王立公謝病不出年九/十八疽發而殞鄉父老立祠祀之宣和間睦寇方)¶
<pb:KR2k0044_WYG_222-38b>¶
　　(臘起見甲兵擁白馬為前導者大敗賊兵因奏績/於朝敕廟額曰靈昌公以武功著輔翼錢氏四世)¶
　　(五王吳越安堵公之徳其在/是乎䝉正吕公扁祠曰觀徳)¶
　北山廟　嘉靖寧波府志在縣北一里祀宋奉國軍¶
　　節度使錢億億惠愛及民卒葬於此邑人廟祀之¶
　景祐廟　嘉靖浙江通志在縣東百里祀宋義士祖¶
　　域(宋濂景祐廟碑景祐廟者宋殿前司統制祖公/廟也公諱域字真夫其先閩人後徙奉化之松)¶
　　(溪有文武才建隆中以剛毅稱居郷黨遇歲饑𤼵/私廪以賑餒夫所活以千計里有昏䘮貧不能成)¶
　　(禮出財帛周助之子弟不能學者為招師儒使就/學邑人徳之既沒皇祐二年遂作廟於忠義鄉之)¶
<pb:KR2k0044_WYG_222-39a>¶
　　(福慶里有故必相率趨禱滅火愈疾屢著竒徴元/祐中漁者鄧祺徐寳泛海值風舟起立者數四呼)¶
　　(神求救公忽見於空中應之俄而火光如斗墜檣/下風頓息起視所在舟已至廟下矣建災四年髙)¶
　　(宗南奔御舟次崎頭金人追將及見赤旗數萬蔽/海上沮懼而退是夕提領海舟張公裕夢神人虎)¶
　　(䩨魚服奏對上前自稱官位姓名公裕以聞高宗/多公之績封文惠侯賜廟額為景祐元至正二十)¶
　　(六年加以昭烈之號崔斯立重修景祐廟記洪武/四年二月詔封奉化縣景祐廟故文惠昭烈侯為)¶
　　(義士祖公之神歲以三月十九日有司致祭用牲/於廟豕一禮也里士卓道長等以神之光被嘉寵)¶
　　(若是而庭宇橈敝弗稱遂裒資命工以作新/之經始於洪武五年十月竣事於六年五月)¶
　靈應蕭王廟　成化四明郡志在縣北二十里(孫勝/重建)¶
<pb:KR2k0044_WYG_222-39b>¶
　　(靈應蕭王廟記直縣北二十里有嶺臨於溪上嶺/曰界嶺溪曰泉溪而蕭王廟實在焉按舊碑神姓)¶
　　(蕭諱世顯字道夫漢蕭相國之後裔也宋天禧二/年來令於奉撫字心勞廉公節儉民甚徳之慶厯)¶
　　(二年民追誦其徳始祠以祀神大著顯應恩普徳/洋淳祐十二年賜廟額靈應元進封綏寧王嗣後)¶
　　(屋漸隳永樂間復其故名曰靈應蕭王廟正徳辛/未正殿災壬申秋相與鳩堅蒐良四方之人歡來)¶
　　(趨事新廟落/成視昔有加)¶
　周南廟　嘉靖浙江通志在縣南一里祀宋縣令周¶
　　因(戴杰周南廟記侯號南靈政和七年來宰是邑/興利除害宣和間邑之君子耆老咸思之曺公)¶
　　(粹中作謡立祠於邑之南驛道左歴年寖久曹公/所記之文剝落難考所幸存者惟是謡焉以載於)¶
<pb:KR2k0044_WYG_222-40a>¶
　　(石謡曰侯育我兮民淳民感侯兮慈仁築河碶兮/水粼𥻘開池井兮水沄沄我農耕兮河之漘我農)¶
　　(耘兮泉之濆土田沃兮稻如雲歲功成兮徳澤均/以食以餐兮子孫詵詵歌侯之勲兮頌侯之勤頌)¶
　　(侯之勤兮/歌侯之勲)¶
　善塘廟　嘉靖寧波府志在縣東北五里祀宋左朝¶
　　議大夫仇悆(陳居仁待制仇公善塘記公字泰然/青州益都人紹興初知明州雅愛奉)¶
　　(化山水之秀因㝢居長汀之曲長汀東堤數里之/間流多曲折霪雨潦漲故堤不足以捍横流公修)¶
　　(築堤塘約七百餘丈又於堤塘北伐石為一碶名/曰沙堰碶以通田澗故溝澇則殺其水勢之奔突)¶
　　(旱則資其清流之灌注於是宅土者得其安耕田/者得其利紹興十六年公沒越明年父老士民於)¶
<pb:KR2k0044_WYG_222-40b>¶
　　(塘之曲立祠繪像以奉名曰善塘祠以其能/禦捍横流為善流又嘉其善作而善成也)¶
　顯忠祠　舊浙江通志在縣東告成寺塔下祀明靖¶
　　難死事拾遺戴徳彛(姚淶顯忠祠記戴公徳彜之/死難幾百四十年人諱而不)¶
　　(稱淶自入史館知公大節北兵南下長江不守公/以身殉主禍延宗黨此公死事之迹也嘉靖戊子)¶
　　(邑侯陳君縞至淶為言之陳君請於觀風者而祠/之學宫猶未有専祀也越五載海虞錢君璠繼宰)¶
　　(是邑淶復告之乃闢地社學之左為宇三楹顔曰/顯忠祠屠隆謁顯忠祠詩乾坤蒼莽暗風塵不道)¶
　　(時危好致身萬里山河歸朽骨九天日月照孤臣/樽前空灑蘋花淚死後誰回白草春霜落高城遺)¶
　　(廟肅墓田蕭/索過行人)¶
<pb:KR2k0044_WYG_222-41a>¶
　趙公祠　在縣南六十里祀¶
國朝總督趙廷臣康熙八年命使廵海公與之借由台¶
　　至寜卒於馬家嶴士民立廟於驛南¶
　忠義節孝祠　二祠俱在縣學東偏雙司基¶
國朝雍正五年知縣黄霦奉文建¶
　　　鎮海縣¶
　先農壇　在縣城西門外距城五十步¶
國朝雍正五年知縣田長文奉文建立壇宇並置耤田¶
<pb:KR2k0044_WYG_222-41b>¶
　　四畝九分¶
　社稷壇　鎮海縣志在縣城西北一里¶
　風雲雷雨山川壇　成化四明郡志在縣西一里¶
　邑厲壇　鎮海縣志在縣城外西北一里¶
　城隍廟　嘉靖定海縣志在縣東南城邊梁貞明三¶
　　年建元至正二年重建明洪武四年知縣杜彬廣¶
　　其址重修永樂十三年圯正統間知縣戴鍾重建¶
　　天順六年知縣賀懋加修¶
<pb:KR2k0044_WYG_222-42a>¶
國朝康熙元年知縣王元士重建¶
　龍神廟　在縣東鎮逺門外十里海山洞口¶
國朝雍正五年奉¶
勅封涵元昭泰鎮海龍神發帑銀二千五百兩創建祠¶
　　宇八年知縣張珽奉文建¶
　靜波廟　成化四明郡志一名薛將軍廟在縣西世¶
　　傳薛仁貴征遼道經於此撫安人民鄉人立行祠焉¶
　顯靈侯廟　延祐四明志在縣西五里侯姓孔象山¶
<pb:KR2k0044_WYG_222-42b>¶
　　童翁浦人行第七性剛烈死於海有劉贊者夢侯¶
　　曰上帝録我善命為境神已籍水府吾屍泛於沙¶
　　浦君能収𦵏創數楹俾有棲托必為民利贊訪問¶
　　果如夢即所居奠而祠之錢氏有吳越乃立廟宋¶
　　髙宗幸海道賜額顯靈¶
　治水判官黄公祠　嘉靖定海縣志在縣西北靈緒¶
　　鄉武功村祀宋浙東轉運司判官黄恕(鄭清之黄/公祠記慶)¶
　　(元之属縣曰定海者東濵滄溟世苦潮患治北走/二舍則莊闕村之新土塘也稍北則武功村之和)¶
<pb:KR2k0044_WYG_222-43a>¶
　　(尚塘也界袤數流淖淤蕩㴱莫測其底南北相距/百餘丈        横亘阡陌之間嘗聚土列石甃)¶
　　(之比將成水從下湧汎溢無際時或静夜有聲如/鼓翌日必大决海潮闕應揚濤洶入桑田殫為斥)¶
　　(鹵歲或十餘決邇年尤數衆共神之望洋蹙額束/手浩歎而已值太府卿知府事兼沿海制置使章)¶
　　(君大淳蒞職大濬湖渠百廢具舉乃共以狀控之/時公領轉運判官素以廉幹聞章君遂屬以厥事)¶
　　(公慨然任之露處野宿躬荷鍤督役運土石垂成/而復決者屢焉乃廣募良策有術士排衆直前曰)¶
　　(是地也無物而聲無風而濤龍罔象所蟄也投以/生人彼畏陽而縮功可立奏公色忿然瞋目視曰)¶
　　(修此以為民也殺人以求成功何心哉必爾捐吾/身耳厥明&KR3548;沐具少牢以奠再拜為民請命少頃)¶
　　(其下復有聲衆駭懼擾亂旁有峻崖公䇿馬臨之/諗於衆曰吾死於此若輩奮力語未究崖崩如雷)¶
<pb:KR2k0044_WYG_222-43b>¶
　　(公併馬溺焉衆號擗聲震原野已而波濤恬然乃/如公命投土不復淖決三日封土與兩塘連接忽)¶
　　(塘右數十步外水起如注衆方懼復決俄湧公屍/出㨿鞍攬轡顔色如生民争出資具衣冠殮焉時)¶
　　(淳祐戊申夏四月八日也公舍人欲歸其柩民攀/輿泣曰我公袪百世之害當享百世之報願乞衣)¶
　　(冠葬而祠之章君以聞於朝勅進秩宣撫判官/聽民立廟三旬廟成公諱恕字文揆别號東浦)¶
　張越國公祠　鎮海縣志在縣東北二里巾子山上¶
　　祀宋忠臣張世傑¶
　卞公祠　成化四明郡志在縣東北五里元至正二¶
　　十八年朝列大夫卞燾痛父樞宻承㫖卞良輔死¶
<pb:KR2k0044_WYG_222-44a>¶
　　於王事因於山下立祠¶
　表功廟　嘉靖浙江通志在縣東南隅祀信國公湯¶
　　和賜廟額歲春秋祭¶
　海道譚公祠　鎮海縣志在縣東二里威逺城内明¶
　　嘉靖四十一年知縣何愈建祀廵視海道副使譚¶
　　綸(張時徹譚盧二公祠記東南夷寇之患起於積/弛天子博咨才碩以任驅除梅林胡公實專節)¶
　　(鉞時則有若廵海副使譚公綸文武兼資有若都/督同知盧公鏜宿嫺韜畧胡公試於有衆倚為腹)¶
　　(心二公相與議曰定海海壖奥區而招寳則郡治/之門户也此其山去縣城百武而近賊如登而據)¶
<pb:KR2k0044_WYG_222-44b>¶
　　(之飛砲其上則縣城瓴甓碎耳即夷船尾啣而入/亦何以制之為戰守計者宜莫如城招寶便乃以)¶
　　(其意裁於胡公公輒報諾卜日鳩工於時文武吏/士懽欣鼓舞以為更生之賜乃為祠以祀胡公已)¶
　　(復為祠祀譚盧二公兵志曰上兵伐謀又曰善師/者不戰其三君子之謂乎祠而祀之夫誰曰不可)¶
　都督盧公祠　鎮海縣志在縣東北二里明嘉靖四¶
　　十一年為都督盧鏜建(翁大立都督盧公生祠記/公樹勛海上五十餘年矣)¶
　　(以年踰七十請老於朝上未允所請而濵海士民/恐公一旦懸車亟謀肖公像為祠尸祝嗟乎公身)¶
　　(經數百戰前後俘斬萬餘海上之勛無踰公者昔/信國封公廣寧封伯朝廷今以兩者待公公胡遽)¶
　　(言去也公名鏜别號北山以處州衛指揮起家其/子相有父風臨陣身先士卒父子一時崇功偉業)¶
<pb:KR2k0044_WYG_222-45a>¶
　　(照耀海内亦古/今之所難者歟)¶
　都督俞公祠　鎮海縣志在縣東半里鎮逺門内明¶
　　嘉靖三十五年為都督俞大猷建(豐道生俞公生/祠記舟山者定)¶
　　(海之塞也賊據山閲歲公圖於副使方湖王公授/畧於指揮張四維縱兵擊且焚殆盡擒百四十獻)¶
　　(於胡公其民歸於田屋舍妻孥晏然復矣於是詔/進公都督同知總兵開府定海定海之士民相與)¶
　　(薙壤構祠/而尸祝之)¶
　忠義節孝祠　二祠俱在學宫東偏¶
國朝雍正五年知縣田長文奉文建¶
<pb:KR2k0044_WYG_222-45b>¶
　　　象山縣¶
　先農壇　在城東三百歩¶
國朝雍正四年知縣馬受曾奉文建立壇宇并置耤田¶
　　四畝九分¶
　社稷壇　象山縣志在縣西彭姥嶺下¶
　風雲雷雨山川壇　象山縣志在縣西南半里¶
　邑厲壇　成化四明郡志在縣北八十歩¶
　城隍廟　象山縣志舊在治西南四百歩東嶽廟之¶
<pb:KR2k0044_WYG_222-46a>¶
　　前唐神龍二年建明洪武三年遷於縣之東北一¶
　　里東塘山下嘉靖二十年令毛徳京築城工畢徙¶
　　縣東南文峰塔之右¶
　普濟廟　嘉靖浙江通志祀龍神宋南渡初賜額曰¶
　　靈濟明改賜今額(蔣景高普濟廟記象山踞海而/邑大縣東南三十五里山勢垂)¶
　　(盡入大海中抑而復昂島嶼角立山之下巖竇空/洞中垂石柱如踞龍湫宅其内潮汐衝撞旦夜不)¶
　　(息惟暮春之三日水退人可逰焉石乳巖花繽紛/欲墜盖龍之所居云歲早禱祈即應故立廟以祀)¶
　　(之廟在東山之隈赤巖之陽宋熙寜間縣令黄顔/為記及高宗南渡舟幸海道風濤震驚神之功曹)¶
<pb:KR2k0044_WYG_222-46b>¶
　　(柳氏昆弟三人顯忠效靈以濟艱危由是賜靈濟/廟額元之季年屋久而圯𢎞治癸丑冬主簿孫徳)¶
　　(仁乃經始而謀度之縣丞賈行簡典史張克已又/從而贊襄之爰出稍廩以先士民甲寅孟夏新廟)¶
　　(告/成)¶
　顧長官祠　延祐四明志在縣城内長官名方字正¶
　　夫丹陽人宋皇祐末登進士調象山令勸善懲惡¶
　　建學舍教子弟逾年民大化後卒邑人思慕相與¶
　　立祠¶
　陳元帥廟　象山縣志在縣西南二十里又名靈濟¶
<pb:KR2k0044_WYG_222-47a>¶
　　廟(周希程陳元帥廟記元帥宋丞相宜中從子名/失𫝊行十五少負勇畧拜議郎理宗時屢立戰)¶
　　(功擢大元帥徳祐中扈從舟次象境金井灣得暴/疾知不可起遥向帝舟叩頭長慟而逝遂葬於姥)¶
　　(嶺之麓麾下死義者四人殉葬墓側一夕鄉民夢/神語曰元兵至矣我將拒之數日果見元舟蔽海)¶
　　(而下乗風徑入一鄉辟易元帥率隂兵列海岸元/兵望兩岸皆軍遂退去明日復來又如之民得保)¶
　　(障因立廟塜上祀焉明嘉靖三十八年倭寇百餘/屯四都海道譚綸部兵來勦神効靈助順遂捐資)¶
　　(修廟更建石/坊匾曰神武)¶
　錢尚書祠　寧波府志在治西尚書諱唐明萬厯三¶
　　十六年立祠春秋有祭¶
<pb:KR2k0044_WYG_222-47b>¶
　忠烈廟　嘉靖寧波府志在縣東北四十里祀明死¶
　　事千户易紹宗¶
　毛公祠　象山縣志在治東南城隍廟右明嘉靖十¶
　　九年令毛徳京建象城功在不朽民祀之¶
　忠義節孝祠　忠義祠在縣學左側節孝祠在縣治¶
　　東隅¶
國朝雍正四年知縣馬受曾奉文建¶
　　　定海縣¶
<pb:KR2k0044_WYG_222-48a>¶
　先農壇　在東門外一莊¶
國朝雍正五年知縣李灼奉文建立壇宇并置耤田四¶
　　畝九分¶
　社稷壇　定海縣志在西城外半里祈雨山下¶
　風雲雷雨山川壇　定海縣志在南城外半里觀山¶
　　之麓¶
　邑厲壇　定海縣志在北城外北山之麓半里許¶
　城隍廟　祭附山川壇¶
<pb:KR2k0044_WYG_222-48b>¶
國朝康熙中始建(繆燧新建城隍廟記邑之祀城隍所/以崇保障祝安釐也定邑洊經廢徙)¶
　　(廟亦因革無定展復以來剏置簡畧僅蔽風雨而/已余抵任即與鎮府藍公斥俸鳩工己夘復偕闔)¶
　　(邑衿庶捐資重建規模粗就儀衛改觀蔚/然與壇壝學校並峙於城郭數里之内)¶
　岱山廟　延祐四明志在北海中世傳隋末陳稷沒¶
　　後顯靈於此¶
　天妃聖母祠　定海縣志在治南岑港嶴明萬厯間¶
　　建(屠隆天妃聖母祠記州治南去里許阻山下即/南闗津渡處山之陽天妃聖母宅焉頽垣敗宇)¶
　　(焚修久廢登覽者悽然夫東南恃舟師以寜舟師/恃神庥以濟厥靈弗妥當事者之過已萬厯辛巳)¶
<pb:KR2k0044_WYG_222-49a>¶
　　(參戎表侯來守是邦登山謁聖母祠顧而嘆曰澤/國洪濟實式憑之我軍民所共乞靈者其屑越之)¶
　　(也輒捐俸如干聚材鳩工塗堊完整洪流滙前蓉/峰環錯朝暾夕暉頓成勝覽於是人具瞻而神庥)¶
　　(普矣甲辰/春仲告成)¶
　成仁祠　定海縣志在北門外¶
國朝康熙四十二年知縣繆燧建祀呉鍾巒張肯堂等¶
　　數十人¶
　忠義節孝祠　二祠在明倫堂左偏¶
國朝雍正六年知縣李灼奉文建¶
<pb:KR2k0044_WYG_222-49b>¶
　¶
　¶
　¶
　¶
　¶
　¶
　¶
　浙江通志卷二百二十¶
