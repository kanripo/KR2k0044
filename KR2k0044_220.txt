# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.892529
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十一
<pb:KR2k0044_WYG_220-1a>¶
欽定四庫全書¶
　浙江通志卷二百二十一¶
　祠祀(五/)¶
　　紹興府¶
　　　山隂縣(附郭/)¶
　　　會稽縣(附郭/)¶
　先農壇　在五雲門外一都一啚¶
國朝雍正五年山隂縣知縣石秘會稽縣知縣張我觀¶
<pb:KR2k0044_WYG_220-1b>¶
　　奉文建立壇宇并合置耤田九畝八分¶
　社稷壇　紹興府志在迎恩門外數百歩運河之南¶
　　山隂會稽之祭附焉地𨽻山隂(陸游社壇記縣社/在禮禋坊曰社曰)¶
　　(稷曰風師曰雨師曰雷神凡五壇皆廢不治四明/王君時會之來為令乃即其地為垣八十丈築室)¶
　　(四楹有門以時其啓閉有庫以儲其器物用宋之/櫟豐之枌榆故事蓺松五十凡稽合制度藁秸筦)¶
　　(席幣篚樽爼豆𥸅簠簋勺羃莫不如式粢盛酒醴/牲牢莫不共給獻有次祝有位齋有禁省饌食爵)¶
　　(奠幣飲福望燎望瘞有儀祝事/各以其日禮成而退無違者)¶
國朝康熈二十九年知府李鐸重建於社旁隙地種松¶
<pb:KR2k0044_WYG_220-2a>¶
　　竹植桑柘嵗取其租以共修葺五十四年知府俞¶
　　卿重修¶
　風雲雷雨山川壇　於越新編在會稽山之隂紹興¶
　　府志山隂㑹稽附焉乆圯¶
國朝康熈二十九年知府李鐸會稽知縣王風采重建¶
　郡厲壇　紹興府志山隂會稽共祀在昌安門外乆¶
　　圯其地為民居侵佔¶
國朝康熈五十六年知府俞卿復之修其祭壇¶
<pb:KR2k0044_WYG_220-2b>¶
　城隍廟　山隂縣志在臥龍山麓山之上下各有殿¶
　　上殿西偏有星宿閣前列梅嶺諸峯最為勝絶再¶
　　西有湖山一覽堂下瞰王公池前𢃄鑑湖下殿之¶
　　東有思敬堂前有池曰凝碧紹興府志神姓龎諱¶
　　玉為越州總管惠澤在民既卒郡人追懷之祠以¶
　　為城隍神梁開平二年呉越王錢鏐奏為崇福侯¶
　　(錢鏐城隍廟記浙東地號奥區古之越國當舟車/輻湊之會是江湖衝要之津自隋末移築子墻因)¶
　　(遷公署據臥龍之髙阜雉堞穹崇對鏡水之清波/風烟爽朗&KR0225;惟深固宜叶𡨕扶故唐右衛將軍總)¶
<pb:KR2k0044_WYG_220-3a>¶
　　(管龎君玉頃握圭符首臨戎政披榛建府吐哺綏/民仁施則冬日均和威肅則秋霜布冷堵墻愛戴)¶
　　(黔庻謌謡尋而罷軍興嗟餘芳不冺眾情追仰共/立嚴祠鎮都雉之崗巒宰軍民之禍福殿堂隆&KR0201;)¶
　　(儀衛精嚴式修如在之儀仰托儲靈之應往載釁/生劉氏妖起羅平予躬禀睿謀恭行天討數年擐)¶
　　(甲兩復越檣皆資肹賚之功以就戡平之業特為/重增儀像嚴潔牲牢邇來四野無塵重門罷柝丁)¶
　　(夘嵗揚旌東渡巡撫軍民躬奠椒漿目瞻靈像每/暢呉風越俗共欲道泰人安昔為兩鎮之疆今作)¶
　　(一家之慶遂馳箋表請降封崇所冀朝恩與漢牧/齊標美稱共秦巒對聳尋䝉天澤果賜允俞頒崇)¶
　　(福立嘉名陞五等之尊爵其所奉勅命員列如左/梁開平勅鎮東軍城隍神龎玉前朝名將劇郡良)¶
　　(材頃因剖竹之辰實有披榛之績創修府署綏輯/吏民豈獨遺愛在人抑亦垂名終古況錢鏐位隆)¶
<pb:KR2k0044_WYG_220-3b>¶
　　(三鎮功顯十臣能求福而不回致效靈而必應願/加懿號以表㝠符宜旌岌嶪之功用顯優隆之澤)¶
　　(宜賜號/崇福侯)宋紹興元年賜額顯寧封昭佑公三十年¶
　　加號忠順乾道五年加號孚應八年加號顯惠淳¶
　　熈三年封忠應王後又加號昭順靈濟孚佑萬歴¶
　　紹興府志明洪武三年去前代封號稱紹興府城¶
　　隍之神萬厯十二年下廟殿災知府蕭良榦重新¶
　　之(謝遷謁廟詩迤邐岡巒隔市塵嵯峨臺殿集髙/真天低象緯先分曙地接蓬壺獨貯春大府建)¶
　　(牙森棨㦸仙壇煮石足荆榛滿前/多景真奇絶老眼于今又一新)¶
<pb:KR2k0044_WYG_220-4a>¶
國朝康熈五十四年知府俞卿重修上下二廟其上廟¶
　　星宿閣乆燬惟池基畧存¶
　山隂縣城隍廟　山陰縣志明嘉靖二十一年知府¶
　　張明道知縣許東望新建於太清宮側後知縣耿¶
　　庭栢移建於演武塲東紫金坊¶
國朝康熈四十年知縣顧㣑修¶
　會稽縣城隍廟　會稽縣志在縣東二十餘歩正徳¶
　　十五年知縣徐岱修嘉靖十九年知縣呉希孟重¶
<pb:KR2k0044_WYG_220-4b>¶
　　修¶
國朝雍正五年知縣張我觀修¶
　旗纛廟　舊浙江通志明洪武&KR0004;征南副將軍廖永¶
　　忠建在紹興衛西南陬嵗霜降鎮將衛所守禦官¶
　　祭之紹興府志後移於㑹稽縣東南法濟里¶
　南鎮廟　萬厯會稽縣志在㑹稽山之隂周禮職方¶
　　氏揚州之鎮山曰㑹稽秦併天下以㑹稽為名山¶
　　祭用牲犢圭璧晉咸和八年從祀北郊隋開皇十¶
<pb:KR2k0044_WYG_220-5a>¶
　　四年就山立祀唐天寶十年封永興公以南郊迎¶
　　氣之日祭宋淳化二年從秘書少監李至言以立¶
　　夏日祀永興公於越州後加封永濟王元改封昭¶
　　德順應王(鄧文原南鎮廟碑東南控帶江海層岡/峭嶺圭立屏峙莫可殫狀而㑹稽之山)¶
　　(秀崒無儔明靈所司由隋唐暨宋祝號祭式公王/次升大徳己亥詔尊南鎮㑹稽山為昭徳順應王)¶
　　(與嶽瀆同祀至大己酉嘉議大夫多爾濟來守兹/土進謁祠下顧視興慨曰守臣職在藩宣事神訓)¶
　　(民曷敢不欽厥事乃集羣議將大撤而新之請於/帥府給緡錢二萬五千四百有奇經度故址為畝)¶
　　(二十五有半因𤼵地得石具識深廣北東西臨溪/南直玉笥峯紀以宋大中祥符之二年視舊加斥)¶
<pb:KR2k0044_WYG_220-5b>¶
　　(克𢎞厥規豈神之宿留/告曉於人固如此哉)明洪武三年詔去前代封¶
　　爵止稱㑹稽山之神每嵗以春秋二仲月祭後禹¶
　　陵一日(唐之淳南鎮廟詩維昔作巨鎮此地壓荆/揚計功自神禹望祀及秦皇馮陵任厚坤)¶
　　(歘吸半炎方昔聞周祀典近者自隋唐噐物及儀/文制侔侯與王層宮列象設錯落丹青光烟鬟夾)¶
　　(霧縠出入人鬼傍嶂聚金碧氣樹多靈鳥翔𡨕𡨕/象羣怪藹藹圖百祥飄飄紫盖矗懆懆朱絲張不)¶
　　(知誰為助意乃惑愚龎山川固明靈在徳非馨香/䙝祠旣靡用古典或可詳騁詞代巫祝自天祈降)¶
　　(康/)¶
國朝順治八年遣孫廷銓致祭¶
<pb:KR2k0044_WYG_220-6a>¶
　御祭文¶
　惟神秀競千巖靈鍾萬壑帶江襟海育物福民朕統御¶
　寰中敬修祀典昭兹殷薦衛我南藩尚饗¶
　　　順治十八年遣李敬致祭康熈六年遣王清致祭¶
　　　二十一年遣李仙根致祭二十四年遣鄭重致祭¶
　　　二十七年遣阿山致祭三十五年遣裘充佩致祭¶
　　　三十六年遣溫逹致祭四十二年遣王紳致祭¶
聖祖仁皇帝御書秀帶巖壑四字奉懸廟中復勒石焉¶
<pb:KR2k0044_WYG_220-6b>¶
御祭文¶
　惟神徳配祝融望隆於越靈威丕赫作鎮南方朕祗承¶
　休命統馭寰區夙夜勤勞殫思上理歴兹四十餘載今¶
　者適届五旬海宇昇平民生樂業見輿情之愛戴沛下¶
　土之恩膏特遣專官䖍申秩祀尚憑靈貺益錫蕃禧佑¶
　我國家共登仁壽神其鑒焉¶
　　　康熈四十八年遣覺羅滿保致祭五十二年遣拉¶
　　　都渾致祭五十八年遣薄有徳致祭六十一年十¶
<pb:KR2k0044_WYG_220-7a>¶
　　　一月¶
世宗憲皇帝即位遣呉廷揆於雍正元年二月告祭¶
御祭文¶
　惟神秀挺越山功施浙水威靈有赫作鎮南方朕纘受¶
　丕基新承景命竊念¶
皇考膺圖以來百靈效順四海從風坐享昇平六十餘載¶
　兹當嗣位之始宜隆祀享之儀特遣專官䖍申昭告惟¶
　冀時和嵗稔物阜民安淳風遍洽乎寰區厚徳長孚於¶
<pb:KR2k0044_WYG_220-7b>¶
　率土尚其歆格鑒此精誠¶
　　　雍正十三年九月¶
　今上皇帝即位遣趙之垣於是年十二月告祭¶
　御祭文¶
　　惟神秀挺千巖名標百越帶江襟海炳曜炎邦朕纘¶
　　承大綂仰紹前徽伏念¶
皇考臨御以來敬禮明神肅將禋祀靈祗孚應昭受鴻庥¶
　　清晏奠安茂登上理茲當嗣位之始宜隆望秩之儀¶
<pb:KR2k0044_WYG_220-8a>¶
　特遣專官䖍申告祭惟冀雨暘時若年榖順成萬方¶
　䝉樂利之庥兆姓荷帡幪之徳尚其歆格鑒此精誠¶
　虞舜廟　述異記㑹稽山有虞舜廵狩臺下有望陵¶
　　祠𢎞治紹興府志在郡境者四所一在㑹稽縣東¶
　　南百里一在餘姚縣歴山一在上虞縣西北四十¶
　　里一在上虞縣梁湖北¶
　大禹廟　嘉泰會稽志在縣東南少康立祠於陵所¶
　　梁時修廟唯欠一梁俄風雨大至湖中得一木取¶
<pb:KR2k0044_WYG_220-8b>¶
　　為梁即梅梁也宋政和四年勅廟額曰告成東廡¶
　　祭嗣王啓而越王句踐亦祭别室廟下為放生池¶
　　臨池有咸若亭明逺閣懐勤亭𢎞治紹興府志郡¶
　　境尚有四所一在山隂縣西余山一在山隂縣䝉¶
　　搥山一在嵊縣了溪上一在新昌縣南名公塘廟¶
　　紹興府志山隂廟在塗山南麓宋元以來咸祀於¶
　　此明時始即㑹稽山陵廟致祭兹廟遂廢大禹陵¶
　　廟每嵗有司以春秋二仲月祭¶
<pb:KR2k0044_WYG_220-9a>¶
　　　(謝惠連祭禹廟文謹遣左曹掾奉水土之羞前薦/夏帝之靈咨聖繼天載誕英徽克明克哲知章知)¶
　　　(微運此宏謨䘏彼民憂身勞五岳形瘦九州呱呱/弗頋䖍䖍是欽物貴尺璧我重寸隂乃錫元圭以)¶
　　　(告成功虞數旣改夏徳乃隆臨朝總政廵國觀風/淹留稽嶺乃徂行宮恭司皇役敬屬暉融神惠畧)¶
　　　(薦乃昭其忠宋之問謁禹廟詩夏王乘四載兹地/𤼵金符峻命終不易報功疇敢踰先驅總昌會後)¶
　　　(至伏靈誅玉帛空天下衣冠照海隅旋聞厭黄屋/便道出蒼梧林表祠轉茂山阿井詎枯舟遷龍負)¶
　　　(壑田變鳥耘蕪舊物森如在天威肅未殊元夷届/瑶席玉女侍清都奕奕閨闥䆳斬斬仗衛趨氣清)¶
　　　(連曙海雲白洗春湖猿嘯有時答禽言常自呼靈/歆異蒸糈至樂匪笙竽茅殿今不襲梅梁古製無)¶
　　　(運逢日崇麗業盛答昭蘇伊昔力云盡而今功尚/敷揆才非箭羙精享愧生芻郡職昧為理拜空寧)¶
<pb:KR2k0044_WYG_220-9b>¶
　　　(自誣下車霰已積攝事露行濡人隠冀多祜曷難/霑薄軀李紳禹廟詩削平水土窮滄海畚鍤東南)¶
　　　(盡㑹稽山擁翠屏朝玉帛穴通金闕架雲霓秘文/鏤石藏青璧寶檢封雲化紫泥清廟萬年長血食)¶
　　　(始知明徳與天齊林景熈謁禹廟詩萬國曾朝會/羣山尚鬰盤嚴祠鎮元璧故代守黄冠&KR0590;入雲根)¶
　　　(濕梁歸雨氣寒年年/送春事來拂蘚碑看)¶
　國朝康熈二十八年¶
聖祖仁皇帝南廵閱視黄河念大禹神功¶
特幸㑹稽二月十四日昧爽¶
詣廟致祭¶
<pb:KR2k0044_WYG_220-10a>¶
賜帑金二百兩給其後裔増守祠二人¶
御書地平天成四字扁額¶
御製江淮河漢思明徳¶
　　精一危微見道心對聨一副恭懸正殿紹興府知府¶
　　　李鐸増葺祠宇五十二年知府俞卿重修而舊祠¶
　　　規模狹隘嵗乆漸圮雍正七年欽奉¶
　上諭着加謹修葺總督(臣/)李衞欽定察勘動帑興修¶
　　伯益廟　於越新編在山隂縣承務鄉一名稽山廟¶
<pb:KR2k0044_WYG_220-10b>¶
　　　(傅揆重稽山廟柱聨稽唐虞二典烈山澤驅蛇龍/佐禹以平水土三江是底故帶礪特存乎兩浙讀)¶
　　　(山海一經刊草木爚魚蟲配稷而粒/烝民九土攸同寜爼豆僅盛於八鄉)¶
　　越王祠　嘉靖山陰縣志嘉靖十一年知府洪珠即¶
　　　光相寺基改建以祀越王句踐在府西北二里𢎞¶
　　　治紹興府志郡有二所一在府西北一在會稽縣¶
　　　東南十二里(王十朋越王祠詩寂寂霸圖歜堂堂/祠廟留餘休障一國往事憶千秋苦)¶
　　　(蕺山中採香醪湖上投平/呉端在此可與後人謀)¶
　　江東廟　名勝志在城東北二里神石姓諱固秦時¶
<pb:KR2k0044_WYG_220-11a>¶
　　贛人廟食於贛江之東漢陳嬰討南越神以㨗聞¶
　　此廟越之始¶
　項羽廟　於越新編在項里溪上𢎞治紹興府志一¶
　　在山隂縣西南二十里一在上虞縣西南五十里¶
　朱太守廟　名勝志在文應橋西即朱買臣有破甌¶
　　越功人民徳之(張世昌朱太守廟詩會稽太守呉/門客昔年負薪人不識衮龍天近)¶
　　(日易明金馬門深露猶滴漢家天子登夔龍百年/禮樂唐虞風金印歸來大於斗錦衣直照天南東)¶
　　(丈夫英雄誓許同生當封侯死廟食/烏啼老屋起秋風淚痕濕透羊公石)¶
<pb:KR2k0044_WYG_220-11b>¶
　梅福廟　名勝志在梅里尖之麓今即梅山寺立像¶
　　祀之紹興府志明知府張明道立(張喬梅福廟詩/梅真從羽化萬)¶
　　(古是須臾此地名空在西山雲亦孤井痕平/野水壇級上春蕪縱有䨇飛鶴多年松已枯)¶
　鄭太尉廟　𢎞治紹興府志在會稽縣東南十五里¶
　　之樵風涇祀漢鄭𢎞(華鎮鄭太尉廟詩幷序鄭相/起樵風用郡守第五倫之薦)¶
　　(致位三公與倫並列可謂盛矣祠宇之下至今猶/有風朝南暮北鳴玊鏘金漢上公當年榮與舊君)¶
　　(同故山廟食千秋後/來往猶乘旦暮風)¶
　馬太守廟　紹興府志一在鑑湖東跨湖橋南祀東¶
<pb:KR2k0044_WYG_220-12a>¶
　　漢郡守馬臻以臻開鏡湖築塘蓄水遺利甚溥民¶
　　立祠以祀山陰縣志一在縣西六十里廣陵陡門¶
　　上(王十朋馬太守廟詩會稽疏鑿自東都太守功/從禹後無能使越人懐舊徳至今廟食賀家湖)¶
　　(徐天祐馬太守廟詩澄湖昔在鏡中行總是當/年畚鍤成莫訝靈祠荒蘚合烟波萬頃已春耕)¶
國朝康熈五十八年知府俞卿重修¶
　徴愛祠　紹興府志在臥龍山東麓明嘉靖三十一¶
　　年知府梅守徳即大節祠改剏祀漢太守劉寵宋¶
　　太守范仲淹乆之祠圮乃移二像入明知府王昇¶
<pb:KR2k0044_WYG_220-12b>¶
　　期祠内¶
國朝康熈十一年知府張三異撤而新之易額曰義愛¶
　　後又増入明知府許如蘭并¶
國朝知府張三異合宋義士唐珏並祀於右楹康熈五¶
　　十四年知府俞卿重修¶
　曹娥廟　於越新編初屬上虞後改隸會稽在府城¶
　　東九十二里宋大觀年封靈孝夫人政和年加封¶
　　昭順淳祐年復加封純懿且封其父為和應侯母¶
<pb:KR2k0044_WYG_220-13a>¶
　　為慶善夫人又熈寧中會稽令董楷以朱娥配享¶
　　明因之不改嘉靖間知府南大吉廓之以合郡烈¶
　　女從祀兩廡萬厯四十五年送諸娥入祀配享號¶
　　三美祠(傳詳列女潘䦘曹娥廟詩曹娥廟前秋草/平曹娥廟裏秋月明扁舟一夜炯無寐近)¶
　　(聼江聲似哭聲王十朋曹娥廟詩慟哭無尋處投/江竟得屍風髙列女𫝊名重外孫碑荒草没孤塜)¶
　　(洪濤舂古祠懐沙為誰死翻愧是男兒錢惟岳曹/娥廟詩曹娥廟貌樹豐碑千古行人痛色絲苦恨)¶
　　(當年題八字不/旌賢孝只旌辭)¶
國朝順治五年里紳沈文奎捐金重建¶
<pb:KR2k0044_WYG_220-13b>¶
　闗帝廟　會稽縣志在西府坊白馬山下紹興府志¶
　　又有廟在龍口鎮東閣側¶
國朝康熈五十五年知府俞卿修(按境内廟所在多有/惟山隂之大雲橋及)¶
　　(西郭之至大/寺靈爽尤著)¶
　王右軍祠　萬歴紹興府志在蕺山戒珠寺東寺即¶
　　右軍别業嘉靖十年知府洪珠移置於佛殿之西¶
　　寺門外鵝池墨池尚在(吳萊謁王右軍祠詩小立/天地窄前登萬山阻越王)¶
　　(採蕺處秋綠空榛蕪古祠復何人遺像寄梵宇桞/老題扇橋荷香弄鵝浦典午當衰亂神州𣺌淮楚)¶
<pb:KR2k0044_WYG_220-14a>¶
　　(經畧欲馳兵保障期安堵奸溫多大志誕浩却浪/許䕶軍曾參綜牋疏極心膂廟謀不可勝野戰徒)¶
　　(爭武内外未協和英雄偏豪舉泗口聊進屯譙城/遽奔沮事勢日趨異朝廷孰撐拄去官寧忤違誓)¶
　　(墓獨酸苦父子但法書功勲總塵土青緗每收拾/綵筆餘圖譜草隸俱入妙雲競競掀舞崔蔡須抗)¶
　　(行羊殷豈儔伍鳬鷖或有識野鶩紛難數平生/破布被謾以指畫肚起叩放墨池長鯤戰風雨)¶
國朝康熈五十七年知府俞卿修¶
　賀監祠　會稽縣志在鏡湖上唐秘監賀知章祠也¶
　　(諸葛興賀監祠頌山簇簇兮環湖水森森兮縈紆/人何遊兮明鏡鳥何飛兮畵圖懐賀老兮今昔想)¶
　　(逸致兮林廬老之&KR0109;兮天濶老之神兮秋月飛翰/兮龍鸞吐詞兮氷雪際熈運兮開元司縟典兮春)¶
<pb:KR2k0044_WYG_220-14b>¶
　　(官凌玉簫兮倚華盖驂鶴馭兮升西崑俄清夢兮/綿綿恍乘雲兮登仙覲紫皇兮玉宸聆九奏兮鈞)¶
　　(天牋天公兮遂志鼓予枻兮錦里吾朋兮鷗鷺吾/賓兮烟水野服兮蹁躚斑衣兮娭戲&KR0225;髙賢兮非)¶
　　(茍於去就庻幾兮東門之傅鴟夷之子王十朋賀/監祠詩賀老祠堂枕鑑湖霓裳羽化宅荒蕪無人)¶
　　(更問君王覔轉/使髙風千載孤)¶
　錢王祠　嘉靖浙江通志在縣南五里祀吳越王鏐¶
　　皮光業撰廟碑(見藝文志徐天祐錢王廟詩石檻/山前結駟遊故鄉霞錦徧林邱祇)¶
　　(今東府空遺廟露/立唐碑老樹秋)¶
　髙氏五王祠　山陰縣志在府城西六十里祀宋太¶
<pb:KR2k0044_WYG_220-15a>¶
　　尉髙瓊瓊封衛王子繼勲封康王孫遵甫封武功¶
　　郡王進楚王曾孫士俊封武寧郡公追封武寧郡¶
　　王元孫公紀封晉寧郡公追封晉寧郡王靖康末¶
　　少保髙世則扈蹕南渡領越州觀察有功於越奉¶
　　勅建祠¶
　司馬温公祠　𢎞治紹興府志在山隂縣北三里公¶
　　四世孫吏部侍郎開國伯伋扈髙宗南渡遂家於¶
　　山隂立祠奉祀嵗乆頽廢明景㤗間伋九世孫廷¶
<pb:KR2k0044_WYG_220-15b>¶
　　芳奏行有司重修¶
國朝康熈五十四年知府俞卿修¶
　尹和靖先生祠　萬歴紹興府志在捨子橋下古小¶
　　學内嘉靖間知府洪珠改建有司春秋祭¶
　劉公祠　紹興府志在杏花寺側知縣唐時舉建以¶
　　祠五忠劉公者按宋史劉頜諡忠簡孫純諡忠烈¶
　　從孫韐諡忠顯韐子子羽諡忠定子羽子珙諡忠¶
　　肅當方寇之亂韐守會稽有捍禦功舊有祠而屺¶
<pb:KR2k0044_WYG_220-16a>¶
　　其後裔有為山隂幕者因家於越乃合五忠祠祀¶
　　之有司春秋祭¶
　愍孝祠　嘉泰會稽志在府東北孝子蔡定父以事¶
　　逮獄年七十當贖吏持不可定祈哀太守願以身¶
　　代不報因趨府橋下自湛而死太守翟汝文聞之¶
　　亟命出其父且給轊以葬定後七年太守王綯始¶
　　克請於朝賜廟額曰愍孝(王十朋蔡孝子詩我昔/甞讀黄絹碑長嘆越國)¶
　　(無男兒孰知種山山下水千載有此一段奇鳴呼/哀哉蔡孝子風烈逺過覊與恢乃翁白首困縲絏)¶
<pb:KR2k0044_WYG_220-16b>¶
　　(半年不脱皃心悲請身荷械代父罪或甘黥湼居/軍麾況遇軍興擊卒叛身先矢石死不辭當時非)¶
　　(無賢太守孝子抱志終不施人間無路可赴愬投/命河泊祈天知自為銘誌及訟牒欲訴以魂贖以)¶
　　(屍情哀意切語不怨孝與忠厚俱天資臨河更效/結纓死顛沛於禮曾無&KR0603;父脱纍囚予願畢身在)¶
　　(九泉甘若飴名聞九重獲旌表兩楹破屋河之湄/未聞設誄有度尚絶好更欠邯鄲詞我來贊幕欽)¶
　　(孝烈顧瞻廟貌成吁嘻他年太/史作佳傳願從紙尾書吾詩)¶
　旌忠廟　於越新編在府東南五里宋太守傅崧卿¶
　　建祀衛士唐琦(傅詳/忠臣)萬厯會稽縣志後帥陳汝錫¶
　　再請詔賜額曰旌忠隆興間帥吳芾增修之元至¶
<pb:KR2k0044_WYG_220-17a>¶
　　正十六年推官貢師㤗重修明天順七年知府彭¶
　　誼重修(戴冠旌忠祠詩唐琦一衛士初不聞聲名/思欲報主讐奮然竟捐生殺身雖易言幾)¶
　　(人能果行琦志不可奪口與心自盟事在義與否/何計敗與成金石或可革此心無變更死願為厲)¶
　　(鬼生願為干城厲鬼殺逆賊干城捍宼兵取我舍/生義愧彼偷生榮中有一腔血誓為吾君傾安知)¶
　　(死廟食但/求生結纓)¶
　史魏公祠　萬厯紹興府志在戒珠寺前宋史浩守¶
　　越奏免湖田糧民為祠額曰彰徳¶
　吳孜祠　紹興府志在府學内宋吳孜捨宅為學因¶
<pb:KR2k0044_WYG_220-17b>¶
　　祀之(王十朋吳孜祠詩右軍宅化空王寺秘監家/為羽士宮惟有先生舊池館春風長在杏壇)¶
　　(中/)¶
　朱文公祠　紹興府志在府西南一里初嵇山書院¶
　　有公像明萬厯七年書院廢十年知府蕭良榦復¶
　　之遂易額有司春秋祭¶
　徐相公廟　萬厯紹興府志在會稽縣學西(徐渭徐/相公廟)¶
　　(碑神姓徐名龍佛世鳳陽人宋端平三年生當父/官會稽學時嘗從道上拾鷄卵腋之得白鷄以鬬)¶
　　(莫有敵者父母憎其俠遂去家為縣獄長未幾改/行讀書歸事其父母以孝聞殁而為神至動人主)¶
<pb:KR2k0044_WYG_220-18a>¶
　　(咸淳三年詔封神白衣/頂聖入明人爭奉之)¶
　䨇義祠　於越新編舊在名宦祠側嵗乆圯明嘉靖¶
　　間知縣張鑑改建於攢宮(文徴明雙義祠記嘉靖/二十六年丁未十月會)¶
　　(稽雙義祠成祀宋義士唐公珏林公徳賜也宋社/既屋宋諸陵之在會稽者悉𤼵而平之奸僧楊璉)¶
　　(真伽實倡率焉珠玉悉攫取而投骨榛莽極其憯/慽二公先後以他骨竄易而瘞之植冬青以志顧)¶
　　(正史不傳雜出於紀事之書其言不皆同而皆有/所徴要為不誣也縣故有祠在名宦祠之左嵗乆)¶
　　(且敝南充張君鑑以甲辰進士來知縣事謂二公/所為得名直以陵寢之故陵旁故多隙地依陵植)¶
　　(祠於事為宜嵗時有事六陵以次及公/祠與陵相為終始亦庻幾二公之志也)¶
<pb:KR2k0044_WYG_220-18b>¶
　顯應廟　萬厯紹興府志在攢宮(季本顯應廟記郭/公諱紹以行稱紹)¶
　　(一生於元至元六年性質直有義氣鄉閭有急每/以身先之不求其報家貧以樵為生毫髮不茍取)¶
　　(每至深山窮谷穿虎豹之羣而無恐怖及卒常依/人言禍福歴歴皆有明徴鄉人異之故水旱疾疫)¶
　　(必致/禱焉)¶
　劉太守祠　萬厯紹興府志在府城隍廟西正徳三¶
　　年郡人王埜輩建祀知府劉麟¶
　王文成公祠　紹興府志在府北二里許明嘉靖十¶
　　六年御史周汝員建以祀王陽明守仁(薛應旂告/陽明祠文)¶
<pb:KR2k0044_WYG_220-19a>¶
　　(嘉靖壬子春二月後學武進薛應旂視學紹興謁/陽明王先生祠見祠以新建伯題額因思先生之)¶
　　(所以振起乎俗學著存乎人心者恐不專在是也/屬紹興府知府梅守徳易以今額具香帛果醴為)¶
　　(文以告之曰於乎先生豪傑之才聖賢之學闢世/路之榛蕪闡吾道之精一真有繼往開來之徳不)¶
　　(止勤事捍患之功旂等雖未及門竊幸私淑頃登/先生之祠會先生及門之士議易今額直書曰陽)¶
　　(明先生/祠謹告)¶
國朝康熈二十九年知府李鐸重修易今額¶
　忠節祠　萬厯紹興府志在府城西南五里正徳時¶
　　裕州同知郁采死流賊之難嘉靖中僉事蔣舜民¶
<pb:KR2k0044_WYG_220-19b>¶
　　知縣劉昺即其墓立祠祀之¶
　忠烈祠　紹興府志在徴愛祠之左明嘉靖二十一¶
　　年知府沈&KR1144;剏祀餘姚孫忠烈燧兼祀其子都督¶
　　堪尚寶卿墀南京禮部尚書陞¶
　褒忠祠　山陰縣志在光相坊新建伯祠之右明嘉¶
　　靖三十四年紹興府知事何常明山隂庠生金應¶
　　𤾉餘姚監生謝志望庠生胡夢雷禦倭死於難事¶
　　間於朝常明贈太僕寺丞應𤾉志望夢雷俱贈州¶
<pb:KR2k0044_WYG_220-20a>¶
　　同知立祠以祀之¶
　沈公祠　萬厯紹興府志在嵇山里隆慶六年廵按¶
　　御史謝廷傑建祀贈光禄寺少卿沈鍊有司春秋¶
　　祭徐渭有記(𫝊詳/忠臣)¶
　龎公祠　紹興府志在府學西明萬厯間郡人建祀¶
　　廵按御史龎尚鵬¶
　景賢祠　萬厯紹興府志在禹跡寺西萬歴二年建¶
　　祀長沙知府季本張元忭有記(傳詳/儒林)¶
<pb:KR2k0044_WYG_220-20b>¶
　湯太守祠　紹興府志在開元寺内祀知府湯紹恩¶
　　(傳詳/名宦)明萬厯初建其生祠在三江閘口明嘉靖中¶
　　建¶
國朝雍正三年六月浙江巡撫法海以紹恩創築三江¶
　　閘有功紹郡題請封號¶
勅封寧江伯春秋致祭¶
　六賢祠　在郡城南府學之東羅門側¶
國朝康熈二十四年知府胡以渙建祀明季節義諸臣¶
<pb:KR2k0044_WYG_220-21a>¶
　　監察御史黄尊素户部尚書倪元璐左都御史劉¶
　　宗周左副都御史施邦曜右庶子周鳯翔蘇松巡¶
　　撫祁彪佳¶
　陸孝子祠　在丈五村¶
國朝康熈五十五年知府俞卿建祀孝子陸尚質(傳詳/孝友)¶
　張文恭祠　舊浙江通志在山隂縣右明萬厯間建¶
　　祀諭徳張元忭(傳詳/儒林)¶
　陶文簡祠　紹興府志在江橋右明天啓間建祀祭¶
<pb:KR2k0044_WYG_220-21b>¶
　　酒陶望齡(傳詳/儒林)¶
　雙節祠　萬厯會稽縣志在賀家湖口江家園止水¶
　　墩明𢎞治中里人建以祀范氏二女嘉靖間知縣¶
　　牛斗重新之(傳詳列女湯紹恩雙節祠詩老夫和/淚寫新詩止水亭中雙節奇萬古綱)¶
　　(常同一死寸心鐡石兩無移鸞分鏡影秋風冷鳯/咽簫聲夜月遲天地不窮情不盡迄今草木有餘)¶
　　(悲/)¶
　忠義節孝祠　山隂縣二祠俱在上植坊會稽縣二¶
　　祠俱在朝東坊¶
<pb:KR2k0044_WYG_220-22a>¶
國朝雍正四年知縣周崇髙張我觀奉文建¶
　　　蕭山縣¶
　先農壇　在縣治東門外¶
國朝雍正五年知縣門鈺奉文建立壇宇并置耤田四¶
　　畝九分¶
　社稷壇　萬厯紹興府志在縣西二里¶
　風雲雷雨山川壇　紹興府志在縣東三里¶
　邑厲壇　萬厯紹興府志在縣北一里¶
<pb:KR2k0044_WYG_220-22b>¶
　城隍廟　𢎞治紹興府志在縣治南一百五十歩其¶
　　神舊志稱崇福侯盖誤以府城隍舊額冠之也¶
　寧濟廟　紹興府志在西興鎮浙江潮神也宋政和¶
　　三年賜今額六年髙麗入貢而潮不應有司請禱¶
　　潮即大至詔封順應侯淳熈末髙宗靈駕來太守¶
　　張杓躬視漲沙沿御舟入浦處盡䕶以紅竹詰朝¶
　　方集萬夫迨潮落沙已蕩盡水去所插之竹纔尺¶
　　許及虞祭畢沙復漲塞先是已加武濟公於是又¶
<pb:KR2k0044_WYG_220-23a>¶
　　加忠應翊順靈祐公慶元四年賜爵孚祐王有司¶
　　以八月十五日祭¶
　白龍王廟　紹興府志在航塢山宋紹興中建¶
　武佑廟　嘉泰會稽志在縣北二里舊號北嶺將軍¶
　　廟蕭山縣志又名厲將軍廟(輟耕録至正丙申歲/大旱方士陳希微禱)¶
　　(雨於武佑廟累日俄降筆云吾秦人厲狄也與項/羽起山隂雖功不竟而死然有徳於民其父老不)¶
　　(忘我者俾血食於此世代雲變湮我姓名故以相/告至今人呼為厲將軍廟劉基北嶺將軍廟碑餘)¶
　　(曁東北百里為蕭山縣其山曰北幹之山其神甚/靈能祛疫癘作雲雨人有所祈必應尊其神曰北)¶
<pb:KR2k0044_WYG_220-23b>¶
　　(嶺將軍歲時祠焉宋徽宗時方臘反睦州自睦入/杭具舟將渡江吏民大恐怖相率禱於神比㓂至)¶
　　(即有風逆其舟且見甲士列岸上甚衆乃止不敢/渡㓂平知越州劉韐上其事於朝賜額曰武佑廟)¶
　　(後封顯應侯有元至正十二年主簿趙君誠至縣/元統甲戍春以俸錢作新廟予為之歌俾祀神焉)¶
　劉太守祠　蕭山縣志在錢清鎮北祀漢會稽太守¶
　　劉寵(傳詳/名宦)唐封靈應侯宋改靈助侯元至正間帥¶
　　周紹祖重建明嘉靖三十六年令魏堂葺(王叔能/劉太守)¶
　　(祠詩劉寵清名舉世傳至今遺廟在江邉近來仕/路多能者也學先生揀大錢沈環劉太守祠詩古)¶
　　(廟小江邊穹碑記一錢清名垂竹帛遺愛豈蒲鞭/犬臥花村月人耕綠野烟千秋承血食誰復繼前)¶
<pb:KR2k0044_WYG_220-24a>¶
　　(賢/)¶
國朝康熈二十八年知府李鐸屬會稽縣知縣王風采¶
　　修之五十五年知府俞卿重修¶
　張静安公廟　紹興府志在縣東北十里之長山神¶
　　諱夏宋景祐中浙江塘壞神時為工部郎中受命¶
　　䕶堤置捍江五指揮各率兵士四百人採石修塘¶
　　隨損隨築人賴以安郡人為之立祠朝廷嘉其功¶
　　封寧江侯俗謂之長山廟¶
<pb:KR2k0044_WYG_220-24b>¶
國朝雍正三年¶
勅封静安公春秋致祭¶
　徳惠祠　蕭山縣志在湘湖明成化元年賜額祀宋¶
　　邑令楊時後以邑人吏部尚書魏驥同祀(劉釪徳/惠祠記)¶
　　(宋大儒龜山楊文靖公政和間為蕭山令多惠政/而其大者水利焉盖民嘗苦旱公相邑西南多山)¶
　　(地勢髙亢平曠乃築堤延袤八十餘里瀦水曰湘/湖利及九鄉民感其惠立祠湖上曰楊長官祠又)¶
　　(加圖其像祀之歲乆祠癈景㤗初南京吏部尚書/南齋先生家居謀諸縣令得湖東百歩許廢寺山)¶
　　(麓以復其祠劉珝魏文靖公配享德惠祠記景㤗/改元邑人魏文靖公致仕歸里視楊公堤舊規隳)¶
<pb:KR2k0044_WYG_220-25a>¶
　　(廢年乆設法築塘髙廣内增築臥羊坡抵避湖中/風浪栽栁於塘使其堅乆革除占湖為田七千三)¶
　　(百一十八畝及江海無塘障衛民罹水旱勸率官/民修築復舊塘閘堰&KR0309;一十二處薨後遺言辭免)¶
　　(營葬省銀一千七百餘兩轉濟饑民槩縣之民感/公之惠合章上請立祠報祀下廷臣議曰公初由)¶
　　(文學歴官中外歸休林下恒以邑環江海多水患/為憂以楊龜山湖提遺跡閘堰塘&KR0309;倡率修築著)¶
　　(水利切要以𤼵明之徳惠昭昭宜從所/請列於楊時之右合祠祀之章上報可)¶
　楊公祠　於越新編在縣東二十里長山尾祀明守¶
　　道楊一葵(錢象坤楊公祠記憲副楊公蒞越以歲/甲寅築石塘横袤九十五丈又用錢氏)¶
　　(法實石於竹籠倚叠為岸固以樁木袤一千三百/一十丈復以餘力濬河千一百餘丈費金三千七)¶
<pb:KR2k0044_WYG_220-25b>¶
　　(百有奇越之水利東則湯公閘西則蕭公堰而今/則楊公塘可列為三公福之漳浦人壬辰進士)¶
　施侯祠　紹興府志在倉橋祀明知縣施堯臣(𫝊詳/名宦)¶
　忠義節孝祠　忠義祠在縣治學宮之東節孝祠在¶
　　縣治西門外¶
國朝雍正四年知縣門鈺奉文建¶
　　　諸暨縣¶
　先農壇　在城東金雞山下¶
國朝雍正五年知縣黄道中奉文建立壇宇并置耤田¶
<pb:KR2k0044_WYG_220-26a>¶
　　四畝九分¶
　社稷壇　萬厯紹興府志在縣北三里¶
　風雲雷雨山川壇　𢎞治紹興府志在縣南四里¶
　邑厲壇　紹興府志在縣北二里¶
　城隍廟　諸暨縣志在縣城西一里宋淳祐壬寅縣¶
　　令家坤翁遷於淨觀院南明洪武三年主簿史子¶
　　疇重建長山之陽傾圯永樂間邑人曹希賢王景¶
　　明等建萬歴己亥縣尹劉光復開闢直道前臨湖¶
<pb:KR2k0044_WYG_220-26b>¶
　　水¶
　俞栁仙判官廟　嘉泰會稽志在縣東南孝義鄉父¶
　　老傳有姓俞者乆寓村媼家病革語媼曰死以兩¶
　　大甕合以葬我扛折則窆鄉人如其説復夢俞曰¶
　　今為天曹雨雪部判官會野火且至烈日中雨雪¶
　　塜上逺近異之即其地立祠紹興初乆旱迎神至¶
　　大雄寺禱雨立應歲以大稔相傳神喜栁枝邑人¶
　　致禱必持栁枝以獻因號栁仙云¶
<pb:KR2k0044_WYG_220-27a>¶
　陶朱公祠　嘉泰會稽志在縣東南五里祀越相范¶
　　蠡¶
　興越二大夫祠　諸暨縣志在上横街祀范蠡文種¶
　　明萬歴庚子耆民酈有政請邑侯劉光復剏建(劉/光)¶
　　(復興越二大夫祠記越之冠帶而長中諸侯者自/王勾踐始其嘘燼復燃脱纍然冡君沼强呉而威)¶
　　(上國實惟范少伯蠡文子禽種是係厥勞偉矣厥/施勤矣二大夫義當祠然後世多震慕少伯髙蹈)¶
　　(而悲文之不早見遂霄壤之嗟乎此未易言也少/伯智周天人機决時宜當逆戰夫差時强諫弗聽)¶
　　(已習知主之不同量獨以毁軍滅名復隱忍以見/志功成身退得天道也若子禽朝格敵而夕行成)¶
<pb:KR2k0044_WYG_220-27b>¶
　　(國虚無人挺任居守身家已置之若棄一心惟雪/恥報國是圖迨泣血枕戈倖剪冦&KR0311;而通周室方)¶
　　(將借天子靈寵以屬諸姫桓文寡君而駕軼管范/諸人為愉怏豈意君之遽我猜乎然即其從容自)¶
　　(裁曰臣聞命矣無纖毫怨懟狀則非如悻悻矜功/伐而懷憤懣者比也所謂生死不二之臣非歟且)¶
　　(少伯告君曰親附百姓臣不如種是二大夫自為/有明開而其造澤於越則一也則為此地而議崇)¶
　　(祀誠無先二大夫者故題其額曰興越二/大夫祠著越之文明光大自二大夫始也)¶
　孟子廟　諸暨縣志在縣西三十里夫槩鄉係四十¶
　　七世孫信安郡王孟忠厚扈駕南渡幼子環衛上¶
　　將軍開國男孟載封爵諸暨因家焉嘉定丁丑建¶
<pb:KR2k0044_WYG_220-28a>¶
　　明萬厯間知縣陳正誼重修(陶允宜孟子廟碑記/宋南巡有扈從渡江)¶
　　(曰孟載者孟子四十七代孫信安郡王忠厚子封/爵諸暨縣流寓夫既鄉子孫家焉嘉定丁丑建孟)¶
　　(子廟肖像其中四時專祀其後廟宇日頽嘉靖間/郡守張侯計直修葺俄以兵火寢工萬歴間陳侯)¶
　　(出宰兹土聞邑西有廟釋奠既畢徘徊四顧遂謀/新之命孟氏之族長文獻合其族人醵金若干鳩)¶
　　(工庀材以告始事侯復捐俸百金以竣厥役仍請/於督學喬公大叅胡公檄其後充生員以奉廟事)¶
　　(於是夫槩之墟炳/然三遷之里矣)¶
國朝順治間六十四世孫稱舜生員樹忠等呈請撥田¶
　　六頃供奉祭祀¶
<pb:KR2k0044_WYG_220-28b>¶
　朱太守買臣祠　諸暨縣志在縣北之松山宋嘉熈¶
　　四年勅賜文應廟每嵗祈年社會最盛(趙希鵠朱/太守買臣)¶
　　(碑記諸暨為邑左山右澤地勢髙下殊絶故旱澇/輙暴至嘉熈庚子秋七月積隂不開霖雨大注霹)¶
　　(&KR0430;震霆巨電交作民大駭邑令祈於四墉弗應鄉/耆老祈於社里弗應於是川流驟漲四野瀰漫如)¶
　　(澤谷壞室廬損苖稼老雅蹙額適提㸃刑獄使者/項公容孫行部至縣召父老曰古者能禦大灾能)¶
　　(捍大患必有山川英靈之氣鍾為明神而邑之神/寧無是者乎僉曰吾邑松山朱太守之神生而父)¶
　　(母吾邦殁而血食鄉井盍禱焉翌日吏率其僚佐/民會其保伍走祠下瓣香致敬拜伏未興濃雲忽)¶
　　(收霽色如鏡洪波既息禾則盡起吏民大喜相與/議曰何以報神賜遂以事上府府大師蔡公&KR1688;閒)¶
<pb:KR2k0044_WYG_220-29a>¶
　　(於朝天子下太常寺議廟貌嘉熈四年九月三日/勅賜文應廟秩於祀典命下之日閭里驩呼因鳩)¶
　　(材以葺祠宇闢重門揭廟額仍刻石登載始末按/班固漢史侯姓朱諱買臣會稽郡人或以為諸曁)¶
　　(卽其所居邑由布衣以䇿干漢武帝帝伐南越侯/以丞相長史出為會稽守守故鄉故於是邑宜有)¶
　　(祠祠居山之巔今徙於麓紹興間左朝㪚大夫郭/公亢新其棟宇驗梁木舊題乃東漢陽嘉三年所)¶
　　(建耆舊傳唐末黄巢之變賊入縣境有見來旗書/松山神號者因遁去宋朝宣和甲辰妖人方臘嘯)¶
　　(聚欲入境神見一嫗織巨屨賊怪問之嫗曰將以/供官軍賊遽退慶元戊午延宼跳梁尉楊思中禱)¶
　　(之得吉卜整衆擒賊賊望見神旗如曩時驚駭乃/潰凡邑之旱蝗水災及癘疫無禱不應於文學科)¶
　　(舉之士占得失尤驗今禮官以文應定廟額蓋取/史臣語内外以文相應之義廟成爰作迎享送神)¶
<pb:KR2k0044_WYG_220-29b>¶
　　(之歌淳祐甲辰/二月初吉記)¶
　史大夫祠　諸暨縣志在縣西北三十里靈泉鄉按¶
　　大夫家世其先杜陵人諱昭徳輝其字唐咸通中¶
　　充諸曁鎮遏使平喬中甫之亂黄巢犯境又却之¶
　　卒葬靈泉鄉之溫泉村邦人懷之立祠祀焉¶
　梁公祠　於越新編在紫山明隆慶間建祀知縣梁¶
　　子琦(傳詳/名臣)¶
　忠義節孝祠　忠義祠在學宮内泮池西節孝祠在¶
<pb:KR2k0044_WYG_220-30a>¶
　　江東下坊門地方¶
國朝雍正四年知縣佟逢年奉文建¶
　　　餘姚縣¶
　先農壇　在東郊¶
國朝雍正六年知縣葉瑄文奉文建立壇宇并置耤田¶
　　四畝九分¶
　社稷壇　萬厯紹興府志在西門外一百五十歩¶
　風雲雷雨山川壇　𢎞治紹興府志在縣南門外¶
<pb:KR2k0044_WYG_220-30b>¶
　邑厲壇　餘姚縣志在治北武勝門外燭溪鄉¶
　城隍廟　餘姚縣志在治東二十歩元至正二十五¶
　　年重建(汪文璟重修城隍廟記城隍廟在州東北/二十歩故老相傳宋淳熈間封崇徳王我)¶
　　(朝至正二十二年加封崇徳昭應王越三年九月/命下而知州王侯瑢來蒞是州者二年矣政簡而)¶
　　(役均民安而吏肅水旱疾疫有祈於神無不輙應/侯於是樂民之和感神之徳而侈上之賜也乃捐)¶
　　(俸以率其僚屬父老大修厥廟易其朽蠧破壞而/増其未備者於是門廡殿寢内外一新廟修於至)¶
　　(正二十五年四月十有/五日成於十二月一日)明正徳七年令張瓚新之¶
　　(嚴時泰城隍廟贍田記正徳間城隍故祠以歲乆/就頽邑宰張侯瓚謀新之衆舉呉山寺僧文顯至)¶
<pb:KR2k0044_WYG_220-31a>¶
　　(則首出衣盂長物以倡施者響應不踰年落成復/置常稔田三十餘畝請給符牒以禁將來之鬻并)¶
　　(邑令顧侯存仁給之復/稽舊籍而免其丁役焉)嘉靖十九年通判葉金於¶
　　縣之東南隅建齋房五楹萬歴十五年知縣周子¶
　　文改建廟後設東西廡其後知縣黄琰重修¶
國朝順治三年同知王應升復新之¶
　東嶽廟　萬厯紹興府志在大黄山宋政和四年通¶
　　直郎顧復幾捨址知縣廖天覺建建炎間燬市舶¶
　　使史應炎捨今址復建嶽廟在郡中各邑往往有¶
<pb:KR2k0044_WYG_220-31b>¶
　　之而餘姚獨盛¶
　緒山廟　餘姚縣志舊在龍泉山後廢遂移建於西¶
　　門月城内(李泳緒山廟記餘姚縣緒山祠祀典始/於東晉咸康曁本朝崇寜間徽廟一夕)¶
　　(夢禁中火有神人撲滅已而致恭曰臣越之餘姚/緒山神也黎明有司不謹焮及内庭得暴雨乃已)¶
　　(上驚異有㫖下本道搜求靈跡宛然邑上其事勅/加咸康應夢之號宣和方臘之叛二浙摇動綠林)¶
　　(數千起剡中將及境人情恟恟有異雲截道若不/可進衆睨雲中鬼神兵幟可駭皆禠魄遁去乾道)¶
　　(三年玉牒趙彥仁緯與邑耆艾有事祠下視棟宇/歲乆而像設湮闇風雨鳥鼠之所穿漏相顧太息)¶
　　(裒貲為倡俾和者成之凡錢貨工財之委應/期皆至裒於春成於夏功不勞而廟貌一新)¶
<pb:KR2k0044_WYG_220-32a>¶
國朝康熈九年復徙龍泉山舊址¶
　南雷瑞應王廟　嘉泰會稽志在縣南雙鴈鄉舊廟¶
　　大小雷山因溪水泛溢流木　至此遷於今所(元/修)¶
　　(南雷瑞應王廟記至正六年夏五月不雨土田暵/乾農夫告病餘姚守汪侯辰良與官屬議於庭曰)¶
　　(吾守兹土時值歲旱民用愁苦其咎在吏我不可/不為民請按州志四民之山有北麓於州為南山)¶
　　(其山曰大雷小雷其神曰南雷之神起晉咸康間/得祠祀南有大樹幾百圍空中可容數十人下窪)¶
　　(為泉泠然居人或見異蛇緣上天必雨謂為龍云/凡民有灾沴妖孽旱蝗水澇之菑禱之無不應宋)¶
　　(宣和間羣盜方臘宼縣縣民號於神賊且至毒蜂/被野賊懼而遁神數為民禦災捍患連著顯賁宋)¶
<pb:KR2k0044_WYG_220-32b>¶
　　(嘉定初勅賜廟額曰孚應實為人闕遂於丁亥率/官屬畢出請禱還及州而雨終日民猶以為未足)¶
　　(丙申守又往禱屏車却蓋自稱無狀是日天無雲/赤日赫然頃之雷而作雨三日而後止甌寠汚邪)¶
　　(皆生美禾是歲為有年民乃曰祠撓弗葺何以報/神我將修樹祠廟刻石於門以昭神功且以彰守)¶
　　(之仁衆皆曰然/訖成屬余記之)¶
　漢髙帝廟　萬厯紹興府志在白山山形𩔖蛇又産¶
　　白蛇故祀以厭之¶
　嚴子陵祠　𢎞治紹興府志在縣東北十里之陳山¶
　　光之宅墓皆在焉其廟乃宋乾道中郡守史浩所¶
<pb:KR2k0044_WYG_220-33a>¶
　　建於越新編嘉靖間知縣丘養浩徙千佛閣左春¶
　　秋祭(孫應時嚴先生廟記先生吾餘姚人也晩耕/於富春山富春析而為桐廬釣臺屬焉自文)¶
　　(正范公建祠而記之釣臺之名大顯而吾邑之地/靈人傑世反不傳非闕歟土俗所記吾邑稍東江)¶
　　(瀬粼粼上下常有聲是為子陵灘盖其初之釣游/處也旁又有山曰嚴公山山有古祠曰先生廟)¶
　謝太傅廟　紹興府志在東山祀晉謝安¶
　永澤廟　餘姚縣志在儒學旁元州判官葉恒築海¶
　　堤民思其功請於朝廟祀之後祀於開元鄉龍王¶
　　堂¶
<pb:KR2k0044_WYG_220-33b>¶
　石孝子廟　餘姚縣志在四明鄉祀石明三元重紀¶
　　至元中建(傳詳/孝友)¶
　趙考古祠　於越新編在新城内明嘉靖中知府湯¶
　　紹恩建祀敎諭趙謙(傳詳/儒林)¶
　毛忠襄祠　萬厯紹興府志在汪姥橋東五十歩祀¶
　　忠襄公毛吉有司春秋祭(倪宗正毛忠襄祠堂碑/記公字宗吉自幼負氣)¶
　　(節陞廣東按察司僉事廣西蠻賊滋蔓揮刀斫賊/力屈被害七日得屍貌如生官吏士民弔哭相屬)¶
　　(時從車餘犒軍銀或密付公家僮為歸資是日公/降於僮妻悉索以歸夏憲長曰吾平生玉潔肯含)¶
<pb:KR2k0044_WYG_220-34a>¶
　　(垢入地哉闔署駭觀事聞贈嘉議大夫本司按察/使廣東人被公之徳者祠之水旱疾疫禱之輙應)¶
　　(咸神之况兹鄉公之所生其山川公/英靈所由萃也人之神之也宜哉)¶
　謝文正祠　紹興府志在龍泉山忠烈祠東明大學¶
　　士謝遷祠也有司春秋祭之(𫝊詳/名臣)¶
　海日祠　萬厯紹興府志在新建祠東祀文成公父¶
　　尚書王華(傳詳/名臣)¶
　忠烈祠　嘉靖浙江通志在龍泉山南麓祀贈禮部¶
　　尚書孫燧嘉靖二年知縣邱養浩建(黄芳忠烈孫/公祠堂碑正)¶
<pb:KR2k0044_WYG_220-34b>¶
　　(徳己卯六月宸濠反都御史孫公死之卽死所建/祠曰旌忠知縣邱養浩請於當道曰夫名徳祀於)¶
　　(其鄉自古為訓餘姚公生其地而祠闕焉甚無以/妥幽靈答明貺乃即龍泉山巔祠之額曰忠烈公)¶
　　(諱燧字徳成别號一川居士祠地縱横若干門室/各三楹東西廡各五楹皆養浩請公帑鳩工市材)¶
　　(成/之)¶
　陽明先生祠　嘉靖浙江通志在龍泉山舊為上方¶
　　僧舍先生嘗講學於此嘉靖十四年提學徐階因¶
　　為建祠先生手書學規今猶在壁間祠左有海日¶
　　樓¶
<pb:KR2k0044_WYG_220-35a>¶
　黄忠端祠　餘姚縣志在新城保慶王廟左祀黄忠¶
　　端公尊素有司春秋祭(張鵬翮黄忠端祠堂碑銘/滉漭姚江理學是衍徳業)¶
　　(文章聿推新建繼此者誰黄公莫先公生不辰貂/璫逞亂棄鼎寶槬一日百戰巖巖黄公犯顔直諫)¶
　　(并戒同列旁燭隠患哀哉貞士或殛或竄鷤鴂爭/鳴卒及於難廟祀歴年爼豆於粲滛潦稽天助虐)¶
　　(閹宦遷而新之桷㮌輪/奐傳之永乆精神靡㪚)¶
國朝雍正九年總督(臣/)李衛檄縣重修¶
　施恭愍祠　餘姚縣志在驛東祀明末殉節左副都¶
　　御史施邦曜有司春秋祭¶
<pb:KR2k0044_WYG_220-35b>¶
國朝順治十年賜官地七十畝以為祭田¶
　貞烈祠　於越新編在新城内石嵬橋西祀姜通判¶
　　妾竇氏(傳詳/烈女)¶
　忠義節孝祠　忠義祠在儒學左側節孝祠在奉裁¶
　　姚江驛基¶
國朝雍正五年知縣葉瑄文奉文建¶
　　　上虞縣¶
　先農壇　在縣東郊外¶
<pb:KR2k0044_WYG_220-36a>¶
國朝雍正五年知縣許藎臣奉文建立壇宇并置耤田¶
　　四畝九分¶
　社稷壇　萬厯紹興府志在縣西一里¶
　風雲雷雨山川壇　𢎞治紹興府志在縣西南二里¶
　邑厲壇萬　厯上虞縣志在北門外一里¶
　城隍廟　紹興府志在縣東一百歩萬厯上虞縣志¶
　　剏自後漢其址係史壽總所捨宋寶祐中莊演等¶
　　再剏東有㕔事元陳椿應順等改為觀音堂後鍾¶
<pb:KR2k0044_WYG_220-36b>¶
　　愷王福相繼修治而夀總後裔得仁又益地重建¶
　　陳文鼎應筠葉文珪以次興舉萬厯十二年令朱¶
　　維藩重修二十五年令胡思伸改修(胡思伸城隍/廟記虞有城)¶
　　(隍廟剏於漢廢於唐復於宋遞廢遞興未詳所自/今廟在邑之東與治署隣若曰邑主者既以嚮明)¶
　　(而治神則司其柄於𡨕漠中儼然而通肹蠁焉凡/祐善罰淫報不爽銖寸先是嘉靖甲寅間島倭為)¶
　　(釁三犯我郛而無能加一矢保障之功偉哉歲乆/患圮又湫隘不稱瞻仰余萬歴丙申蒞治拓地聚)¶
　　(材葺而/新之)¶
　石窟廟　萬厯上虞縣志在羅巖山麓奉桑神神嘗¶
<pb:KR2k0044_WYG_220-37a>¶
　　助宋兵有功封郡王明張秋河決嘗顯隂靈助築¶
　　至今客江湖者遇險難呼號求救輙獲䕶持有祈¶
　　禱其應若響¶
　握登聖母廟　嘉泰會稽志在縣西南四十里握登¶
　　山之巔舊傳舜母名握登生舜於姚墟因姓姚氏¶
　蕭將軍廟　嘉泰會稽志在縣東南十四里將軍秦¶
　　人諱闓與弟閎領兵東之上虞植金鞭於地而自¶
　　誓曰化為黄竹吾當血食於此已而黄竹生焉黄¶
<pb:KR2k0044_WYG_220-37b>¶
　　竹嶺由此得名嶺去廟甚近廟有斷碑云吳太元¶
　　二年縣令濮陽興立¶
　遺徳廟　萬厯紹興府志一在五夫鎮一在法界神¶
　　周氏諱鵬舉東晉時宰上虞後守雁門曾游漁浦¶
　　湖全家没於水自是數示靈響民立祠奉之號仙¶
　　官廟唐天寶間鄉人孔澤趙瑗請禱願遷忽大風¶
　　四起朱紱及香爐皆隨風而去二人視其爐紱所¶
　　止處聞之於官為建祠堂賜額利濟祠中藏錢王¶
<pb:KR2k0044_WYG_220-38a>¶
　　所賜紫&KR0129;犀帶及鐵鞭之屬(宋宣和七年敕浙部/使者奏上虞遺徳廟)¶
　　(當睦宼猖狂引兵壓境忽素旗出於廟中賊衆駭/愕謂官軍已至遂退走赫然明靈實相天討保完)¶
　　(一方命賜爵為威惠侯以顯神/之威徳俾民報祀世其無怠)¶
　嵩城大王廟　萬厯紹興府志在縣西北六十里晉¶
　　隆安中海宼亂袁山松築城禦宼而死鄉人祀之¶
　崔長官廟　萬厯紹興府志在縣西七里祀唐縣令¶
　　崔協(林仰成崔公祠記公為邑令適歲旱征輸莫/辦乃捐俸代輸至罄其家積邑人深徳之置)¶
　　(祠於莫氏地號莫家祠祠前有樟九株名九株樟/後宇廢木茂里人擬古甘棠舁香火於樹下奉如)¶
<pb:KR2k0044_WYG_220-38b>¶
　　(祠後嘉靖己亥復營構迄今又越二十餘禩矣樟/盡萎而廟貌僅存擇日量工門庭楹廡悉更經營)¶
　　(祠宇既備復買置/祭田以供祀事)¶
　朱娥廟　紹興府志在縣南八里娥既配曹娥廟其¶
　　後上虞邑人復為立祠(傳詳烈女葛焜朱娥詩孝/女祠堂溪水邊蕭蕭古樹)¶
　　(近籠烟遺碑剔蘚臨風/讀不待中郎事亦傳)¶
　鄭公祠　於越新編在等慈寺東祀明知縣鄭芸(傳/詳)¶
　(名/宦)¶
　忠義節孝祠　忠義祠在縣學内東首節孝祠在縣¶
<pb:KR2k0044_WYG_220-39a>¶
　　學外金罍坊八字橋側¶
國朝雍正五年知縣許藎臣奉文建¶
　　　嵊縣¶
　先農壇　在東效朱公河岸側¶
國朝雍正五年知縣張泌奉文建立壇宇并置耤田四¶
　　畝九分¶
　社稷壇　萬厯紹興府志在繼錦門外西嶺之上¶
　風雲雷雨山川壇　𢎞治紹興府志在縣方山鄉¶
<pb:KR2k0044_WYG_220-39b>¶
　邑厲壇　嵊縣志在縣北二里仁徳鄉二都¶
　城隍廟　嘉泰會稽志在縣西五十歩嵊縣志創不¶
　　知何始元至正六年尹冷瓚修二十四年燬守帥¶
　　周紹祖同攝尹事邢雄建明洪武三十年知縣江¶
　　瀾新之成化中知縣劉清重建𢎞治十一年知縣¶
　　徐恂增葺萬厯四年知縣譚禮建儀門及東西廂¶
　　宇十五年知縣萬民紀撤故址鼎建¶
國朝康熈八年知縣張逢歡重建¶
<pb:KR2k0044_WYG_220-40a>¶
　始寧城隍廟　嵊縣志在三界即古始寧治廢廟存¶
　　居民即以祀社(吳鉉始寧城隍廟記廟去縣北六/十里三界里人之鎮神也創於東)¶
　　(漢永建元年為始寧縣治東晉咸和間中原人物/遷隐於始寧者甚多隋之開皇併於會稽唐貞元)¶
　　(二十一年洪水衝決大壞民居今之大江即古之/官巷也由是縣治廢而神祀尚存自漢晉唐宋元)¶
　　(明歴千餘年如一日至於今不城郭而山溪自勝/也不壇壝而蜡臘相承也不辟雍而多士之禮樂)¶
　　(彬彬也不木鐸而比屋之相親相遜猶然太古遺/風也徳政名鄉太欽名里民安物阜居然巨鎮一)¶
　　(十三社春祈秋報靡敢不恭水旱疾疫禱無不應/其卵翼吾人如慈母居舊壤而食舊徳歌思弗諼)¶
　　(永為始寧/遺跡云)¶
<pb:KR2k0044_WYG_220-40b>¶
　白雲祠　於越新編在縣東六十里祀昇仙太子晉¶
　阮肇廟　𢎞治紹興府志在嵊縣南十里肇之故居¶
　　(張胄阮廟詩春溪溶溶春水滿兩岸桃花連不㫁/遥看彷彿武陵源曉色晴曛洞霞煖花深樹密别)¶
　　(有村青山夐絶無塵氛參差樵舍依林住窈窕漁/家傍水濆當年劉阮曾居此採藥天台遇仙子靈)¶
　　(境那知難再逢塵緣未㫁思鄉里歸來但見七世/孫舊遊零落知誰存人間嵗月等飛鳥浮生頃刻)¶
　　(何須論我來弔古尋遺跡祠廟荒涼翳荆/棘逝水東流去不囘桃樹年年自春色)¶
　囘向廟　嵊縣志在會稽界為徳政鄉祀社之所(鄭/自)¶
　　(强囘向廟記神姓陳諱徳道生於東漢孝和之元/年至四十時忽語人曰今日予生辰即死辰也當)¶
<pb:KR2k0044_WYG_220-41a>¶
　　(為汝鄉之主是夕果無疾而逝隣居聞鼓吹聲不/絶羣駭之因憶其言構椽於蔣岸橋之岡南向以)¶
　　(祀水旱祈禱輙應後赤烏二年一夕風雨驟作如/萬騎雜遝曉視之廟東向矣遂題其額曰囘向廟)¶
　顯應廟　嘉泰會稽志在縣西四十里祠初建於赤¶
　　烏二年神嘗為令此邑有惠政廟食於此嵗乆失¶
　　其姓宋宣和辛丑睦宼起蔓延旁境剡縣屠戮尤¶
　　酷一夕四山旗幟車蓋隱隱出入雲間賊徒忽驚¶
　　呼曰天兵至矣遂自相攻殺鄉人復築廟宇紹興¶
　　十一年賜額顯應封靈祐侯¶
<pb:KR2k0044_WYG_220-41b>¶
　葛仙翁祠　萬厯紹興府志在太白山有丹井藥竈¶
　　(許岳英葛仙翁祠詩㫁崖崔巍天驥騰虚明倒影/勢欲崩太隂生寒激山&KR0284;微茫烟水涵青㝠逺峯)¶
　　(堆瓊搏霄漢芙蓉城髙錦雲亂殘紅稚綠春尚濃/綺户闕    林半當年仙子逰無方鈞車足跡名)¶
　　(殊鄉世𫝊得魚化龍去千年遺事歸𣺌茫雲烟蔽/&KR0603;漲穹灝斷碑龍文近丹竈偶來扉履歩山椒兩)¶
　　(䄂風生/漫吟嘯)¶
　嶀浦廟　寳慶會稽續志在縣北四十五里神姓陳¶
　　名廓睦州青溪縣人嘗為台州永安縣令始過此¶
　　見山水勝絶隂有卜居之意秩滿再經忽舟覆溺¶
<pb:KR2k0044_WYG_220-42a>¶
　　死自爾靈顯民遂祠之稱為陳長官廟晉天福初¶
　　有神兵之助封為上善濟物侯(樓鑰嶀浦廟記剡/溪兩山相向西曰)¶
　　(嶀山巨石突踞水上其下曰嶀浦巖壑奇聳尤為/勝絶淵渟澂澈不知為幾尋文相傳中有神物無)¶
　　(敢觸犯上善濟物侯廟夙著威靈據山瞰溪稱其/為神明之居舟楫所經無不致敬廟有呉越時公)¶
　　(牒稱陳長官祠嘉祐七年何淹作記云侯為台之/仙居令過此溺死自爾靈騐民遂祠之天福初受)¶
　　(封然酈道元之注水經出於後魏已言嶀山北有/嶀浦浦口有廟甚靈驗則廟已古矣況台州樂安)¶
　　(縣五代時改為永安景徳四年始改為仙居不應/石晉之前已有此名豈侯實為永安縣令後人誤)¶
　　(承仙居之名耶傳記亦有謂靈祠間有以剛方之/士代之者惟其血食有素授職於朝故封爵之報)¶
<pb:KR2k0044_WYG_220-42b>¶
　　(與臣子不殊也建炎元年金兵入越欲犯邑境以/神之威不戰而退乾道嘗賜香茗之奠今丞相謝)¶
　　(公布衣時由丹邱赴南宮神已告之富貴之期既/登科作尉此邑事之尤謹公既登樞筦修職魏君)¶
　　(必大率邑人以加封為請慶元改元賜廟額曰顯/應公之力也魏君年及八十新其祠而鑰之子潚)¶
　　(為丞介以請/記乃為記之)¶
　靈濟侯祠　嵊縣志在縣東門外百數十歩故有祠¶
　　在浦橋明洪武十七年增建於邑之南門成化二¶
　　年知縣李春重葺十三年縣丞齊倫拓大之嘉靖¶
　　二十三年詔春秋崇祀三十四年知縣呉三畏徙¶
<pb:KR2k0044_WYG_220-43a>¶
　　今所萬厯十五年知縣萬民紀更拓之(宋寳祐元/年敕兩浙)¶
　　(洪水為患尤深幸錢塘潮神靈濟侯大顯神通逆/風退浪不壞民居不傷民命祠宇臨江水波不入)¶
　　(嚴衢近郡亦賴保全是用重褒封號旌異靈聰宜/改靈濟侯為善應侯載諸祀典俞浙靈濟侯祠記)¶
　　(剡之浦橋有神曰陳侯諱賢者生於乾道戊子殁/於紹定庚寅既殁禦災捍患所在響答侯生能為)¶
　　(神不問晝夜遇假寢輙神遊江海間拯䕶舟楫嘉/定庚辰潮怒齧堤手一竹植沙塗上誓之曰神有)¶
　　(靈無使潮越吾竹以為神羞潮至望竹伊邇即勢/伏迄𨓦折而東行未幾西岸擁沙成阜畚鍤就緒)¶
　　(而長提屹若山繞矣一日郯之鄉丈人趙公炎來/道侯之孫某將築亭墓上奉祀事求文為記吾少)¶
　　(時舟行浙江中流浪湧篙公仰天呼侯數四浪輙/平舟獲善濟吾時常有祈禱之語乆未克償遂為)¶
<pb:KR2k0044_WYG_220-43b>¶
　　(記/之)¶
　王烈婦祠　紹興府志在清風嶺烈婦臨海人宋末¶
　　為元帥所劫乃囓指血寫詩山石上投崖下死血¶
　　漬入石至今天隂雨則僨起如新有司春秋祭(楊/維)¶
　　(楨王烈婦詩天荒地老妾隨兵天地無情妾有情/痛血囓開霞嶠赤啼痕化作雪江清能從湘瑟聲)¶
　　(中死全勝胡笳拍裏生三月子規啼盡血春風無/淚寫哀銘張翥王貞婦詩清風嶺頭石色赤嶺下)¶
　　(嶀江千丈黒數行血字尚斕斑雨蕩霜摩消不得/當時一死真勇烈身入波濤魂入石至今苔蘚不)¶
　　(敢生上與日月爭光晶千秋古石化為碧海風吹/斷山雲崩可憐薄命良家子千金之軀棄如土古)¶
<pb:KR2k0044_WYG_220-44a>¶
　　(來䘮亂何處無誰肯將身事他主兵塵澒洞迷天/台骨肉㪚盡隨飛埃楓林影黒寒燐墮精靈日暮)¶
　　(空歸來堂堂大節有如此正當廟食標崔巍君看/嶀江之畔石上血真與湘江竹上淚痕俱不滅)¶
國朝康熈五十七年巡撫朱軾檄紹興知府俞卿重修¶
　忠義節孝祠忠義祠在學宮東側節孝祠在縣治¶
　　百歩街之東¶
國朝雍正五年知縣張秘奉文建¶
　　　新昌縣¶
　先農壇在東郊外¶
<pb:KR2k0044_WYG_220-44b>¶
國朝雍正六年知縣李之果奉文建立壇宇并置耤田¶
　　四畝九分¶
　社稷壇　萬厯紹興府志在縣西北一里¶
　風雲雷雨山川壇　𢎞治紹興府志在縣南百歩¶
　邑厲壇　紹興府志在縣東北一里¶
　城隍廟　嘉泰會稽志在縣西一百五歩成化新昌¶
　　縣志宋封崇福侯元至大元年縣尹李承事重建¶
　　元末燬於方氏明洪武二年知縣周文祥因舊址¶
<pb:KR2k0044_WYG_220-45a>¶
　　併舊尉司址重建成化十一年知縣李楫重修¶
　劉阮廟　萬厯紹興府志在十一都採藥徑祀劉晨¶
　　阮肇¶
　保應廟　成化新昌縣志在十四都宋寶慶二年鄉¶
　　民楊大春等狀稱有隋諸生避難没葬其地水旱¶
　　疾疫禱輙應民請祠之遂賜今額(董泰初保應廟/詩廟食空山八)¶
　　(百年衣冠猶是李唐前汴河十里垂楊栁何似松/隂數畝田陳東之保應廟詩投迹空山計已非江)¶
　　(都消息亂來稀廟前幾種/青青草錯怨王孫去不歸)¶
<pb:KR2k0044_WYG_220-45b>¶
　呉府君廟　成化新昌縣志在二十一都神姓呉名¶
　　元之仕唐守越後居剡西今為永福鄉既没葬於¶
　　上黄院¶
　止水廟　紹興府志一名捍患祠舊在東堤上宋紹¶
　　興中知縣林安宅寶祐中知縣趙時佺俱築東堤¶
　　有功民為立祠明成化間侍郎俞欽征川貴山賊¶
　　夢二人語曰明午當助風次日交戰果反風克勝¶
　　歸即崇飾廟貎以報其功嘉靖二十三年知縣萬¶
<pb:KR2k0044_WYG_220-46a>¶
　　鵬築城改遷城内易其額曰東鎮(黄璧止水廟詩/歩入東溪路翹)¶
　　(瞻令尹祠築堤前日事止水後人思晝永官/無事秋成民不飢喬松看合抱應是手親移)¶
　石子重先生祠　嘉靖浙江通志在鼓山書院中歲¶
　　以丁祭後祭新昌縣志祀宋儒石墪(傳詳/儒林)¶
　陳宣慰祠　萬厯紹興府志在城隍廟西元至元中¶
　　建祀浙東宣慰陳恬(俞浙陳宣慰祠記公字慶甫/河南府人至元十四年以浙)¶
　　(東宣慰從百餘卒來自福建抵新昌隣境婺之玉/山多悍夫先是有欲逞悍於一使者呼儔五百軰)¶
　　(約便道為邀害計風傳來期適與公値邑人白公/宼鋒必鋭少避之公曰吾宣皇靈慰民望以為職)¶
<pb:KR2k0044_WYG_220-46b>¶
　　(不幸遇宼弭宼可也避宼可乎縱吾可避百姓魚/肉不上負朝廷羞使節乎况宼亦吾民也吾將導)¶
　　(揚天子徳意昭示禍福使知向背以盡吾職無愧/吾心而已即留止縣治翼日宼至公肩輿招諭罄)¶
　　(囊勞之寇認為前使者喧呶洶湧不復聽命擁衆/直前公遂死焉宼覺其誤驚駭鳥㪚嗟乎公以赤)¶
　　(子視寇寇不以父母視公公為寇開生路宼乃納/公於死事之倒施有如此者非命也耶公既死邑)¶
　　(人壯而祠之閱二十有八載邑大夫王光祖/求文為記因𤼵明其事以表見於當世云)¶
　何鄉徳祠　於越新編在東城外祀明尚書何鑑(石/性)¶
　　(何鄉德祠記大司馬新昌何公有大惠於鄉今即/其所可見者言之新昌之東有古防焉湍水嵗齧)¶
　　(決而厲民公謀之藩郡増築髙廣邑之田賦汨於/豪姦小民貿貿焉不知所如則鬻家以償公議度)¶
<pb:KR2k0044_WYG_220-47a>¶
　　(而籍之諸弊頓息縣治居萬山中留都之稅疲於/飛輓公議擬溫台改輸近郡邑有社倉去城阻逺)¶
　　(民弛於防則蠧日滋令質之公移置近邑所徭役/省而防閑便舊制邑三十有二里公以民貧議歸)¶
　　(併十之一邑東南接溫台道路時壞於洪水往來/病渉公始議結石為周行餘二千歩又建傑閣以)¶
　　(壯八鄉之觀𢎞治癸亥大祲民有菜色公議上請/得蠲租賬恤賴以活者甚衆他如議免軍需而遞)¶
　　(送省裁革冗簿而費用節請除府庫之役而窮困/始蘓凡所以益於國而利於民之政不可悉舉宜)¶
　　(鄉之人廟貌而頌祝/之役世而不能忘也)¶
　忠義節孝祠　忠義祠在學宮内西隅節孝祠在學¶
　　宮外興賢坊右¶
<pb:KR2k0044_WYG_220-47b>¶
國朝雍正六年知縣葛大梁奉文建¶
　¶
　¶
　¶
　¶
　¶
　¶
　浙江通志卷二百二十一¶
