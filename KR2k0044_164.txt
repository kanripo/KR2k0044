# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.157187
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR2k0044_WYG_164-1a>¶
欽定四庫全書¶
　浙江通志卷一百六十五¶
　人物(二/)¶
　　忠臣(三/)¶
　　台州府¶
　三國呉¶
　張悌(兩浙名賢録字巨先臨海人厯官丞相天紀四/年晉師伐呉孫皓使悌督沈瑩諸葛靚師渡江)¶
　　(逆戰呉軍大敗諸葛靚與五百人退走使人迎悌/悌不肯去靚自往牽之謂曰國家存亡自有大數)¶
<pb:KR2k0044_WYG_164-1b>¶
　　(豈卿一人所支何自取死為悌曰我童兒時便為/卿家丞相所拔常恐不得其死負名賢知顧今以)¶
　　(身殉社稷復何遁邪靚流涕放/之去百餘步已見為晉軍所殺)¶
　　(謹按三國志注襄陽記悌襄陽人而赤城/志及府縣諸志俱以為臨海人存以俟考)¶
　宋¶
　江仲明(宋史詹良臣傳仲明台州人宣和寇亂載老/母逃山澗中猝遇寇於東城之岡逼使就降)¶
　　(仲明義不辱奮起罵賊死/之丞相吕頤浩誄以文)¶
　蔣煜(赤城志仙居人有文學宣和寇亂與煜遇欲妻/以女煜拒之脅以拜亦不從寇曰吾戮汝矣煜)¶
　　(伸頸就刄詈聲不絶煜性/滑稽其臨事有立如此)¶
<pb:KR2k0044_WYG_164-2a>¶
　王衡(赤城志字平仲臨海人大觀中舉八行歳貢後/死方臘之亂賊首聞之自戮其黨數人曰何敢)¶
　　(殺王/佛子)¶
　張埏(徐一夔張氏家譜臨海人靖康之亂/從參政謝克家與金人戰江上死節)¶
　左㻫(赤城志字文琰黄巖人璠之/弟為賀正書狀官死於難)¶
　陳克(台州府志字子髙臨海人貽序子博學能詩薦/為删定官尚書吕祉帥建康辟致為屬後祉參)¶
　　(督府謀議復從至淮西紹興間酈瓊叛殺祉克奮/勇出戰兵敗就擒叱令屈膝克曰吾宋臣也寧為)¶
　　(珠碎不為瓦全賊積薪焚之克罵不絶口聲如震/雷衆懼羅拜舉酒酹曰真忠臣也軍民聞之號慟)¶
　　(如喪/所親)¶
<pb:KR2k0044_WYG_164-2b>¶
　張玘(台州府志字子佩寧海人嘉熙進士厯官浙/西憲幹伏闕三上書言天下計斥死嶺表)¶
　張華宗(仙居縣志字君實寶祐間以明經補國學除/杭州教授轉揚州臨江謹身率士所至有聲)¶
　　(開慶元年元兵壓境翼同官拒守久之臨江陷元/兵火文廟大呼曰不降者我也當速殺曷為令先)¶
　　(聖無依耶遂遇害詔/諡忠烈賜大夫秩)¶
　杜滸(宋史鄒㵯傳滸字貴卿丞相範從子徳祐元年/有詔勤王滸時宰縣糾集民兵得四千人文天)¶
　　(祥開閫平江往附焉時陳志道等贊天祥出使滸/力爭不可已而天祥北行無敢從者滸獨慨然請)¶
　　(行特改兵部架閣從京口以計賂守夜劉千戸得/官鐙脱天祥偕走淮甸由海道以達永嘉益王即)¶
　　(位授司農卿尋往溫台招集兵財福安陷與天祥/相失久之奉命復入天祥幕及空坑兵敗又與跋)¶
<pb:KR2k0044_WYG_164-3a>¶
　　(涉以出徑趨厓山兵/潰被執以憂憤卒)¶
　王珏(赤城新志字叔寶仙居人咸淳進士徳祐初以/太學博士權知台州與陳仁玉築城浚濠堅壁)¶
　　(以守城陷赴泮水死寇兵至取首級以獻/功其姪賔服珏衣冠自殘以全珏遺體)¶
　邵囦(赤城新志字叔魯臨海人咸淳進士厯/本州教授元兵臨城火學宫端坐而死)¶
　牟大昌(台州府志字逢明黄巖人宋末應文天祥檄/與姪天與聚義兵勤王浙東提刑杜淵辟大)¶
　　(昌為都將天與副之元兵陷台州率衆禦之題其/幟曰大宋臣牟大昌義兵力戰而死從妹則娘投)¶
　　(崖死兄士伯二女皆自經/宗族男女死者不可勝訃)¶
　趙時栗(仙居縣志字寛甫咸淳進士授海鹽主簿募/民與元兵對壘者二旬食盡度不能支遂䇿)¶
<pb:KR2k0044_WYG_164-3b>¶
　　(馬突入敵營手/刄數騎而死)¶
　丁衡(台州府志天台人咸淳辛未進士赴江西提刑/任途遇元兵不屈而死弟衛亦辛未進士厯官)¶
　　(校書郎以賈似道當國致仕/宋亡縞素終身累召不起)¶
　髙申甫(舊浙江通志字宣卿仙居人由武科除/景陵令多恵政元兵至率民力戰死之)¶
　徐副尉(天台縣志失其名元兵破臨安宋幼主由慶/元南奔元兵追弗及分兵經天台趨寧海邀)¶
　　(之副尉率鄉兵拒於關嶺元兵不能度宋主得浮/海去元兵怒從别道抵台邑徐氏男女無少長皆)¶
　　(被害鄉人作大墓瘞之獨乳母王氏抱/所乳兒歸寧得免三傳至善述始大顯)¶
　張和孫(兩浙名賢録字哲齊臨海人文天祥自通州/泛海過其家約舉義兵將取明州不果後張)¶
<pb:KR2k0044_WYG_164-4a>¶
　　(𢎞範入寇見壁間檄捕得之哲齋知不免語𢎞/範曰吾生為宋民死為宋鬼何怪我為遂遇害)¶
　趙孟僴(嘉靖浙江通志宋宗室家黄巖文天祥見之/曰瑚璉器也後天祥開閫江東浙西俱辟以)¶
　　(行及召赴闕孟僴留呉中宋亡元兵執孟僴欲官/之固辭以疾遂去呉依親友以居絶口不談宋事)¶
　　(及天祥卒為文祭之慟絶復蘇臨終口占曰王室/之懿文山之客一朝從容千古忠赤端坐拱手而)¶
　　(逝所著詩文名/湖山汗漫集)¶
　元¶
　林夢正(輟耕録字古泉黄巖人以著述薦擢溧陽教/授賊寇溧陽獲賊魁張某問之曰我父為軍)¶
　　(千户紅巾入境逼我父為帥父以年老令我代之/夢正罵曰爾祖父世為國臣而爾忍從賊耶既而)¶
<pb:KR2k0044_WYG_164-4b>¶
　　(賊勢復盛竟奪張去下令曰生得林教授者有賞/夢正匿他處搜得之張曰前日罵我者非爾耶降)¶
　　(我則俾爾為元帥夢正/終不屈縛於樹殺之)¶
　潘伯修(赤城新志字省中黄巖人嘗三舉於鄉試春/官卒不遇遂𨼆居教授以著書為事旁通天)¶
　　(文地理律厯之學為詩文皆寓微意曰文章不關濟/世教雖工無益也方國珍寇海上浙江參政多爾)¶
　　(巴勒總兵至將盡屠邊海之民伯修挺身率父老/詣軍前力爭曰倡亂者獨國珍爾吾民無罪也乃)¶
　　(得免後竟為國珍所害台州府志方氏刼致/慶元欲使長幕府力辭歸使盜待諸隘殺之)¶
　陳恢(兩浙名賢録字仲廣黄巖人至正庚寅方國珍/寇海上境内騷動恢所居僅一里聚其族人及)¶
　　(鄉之好義者禦之不克寇以利誘之恢輒罵不從/既而與戰於白楓河宗族死者八十餘人寇勢益)¶
<pb:KR2k0044_WYG_164-5a>¶
　　(盛恢自度終不能敵/逃入山中以憂憤卒)¶
　洪世安(臨海縣志字用之至正十三年方國珍陷台/州世安率鄉勇阻守三江賊猝至寡不敵衆)¶
　　(乃夜縛田中粟桿萬餘各挿火炬賊疑為兵至遂/退世安率衆追十餘里後賊知悉衆來攻遂被執)¶
　　(臨死罵不絶口明太祖遣朱亮祖平國珍至台訪/世安忠義欲官其子檥百戸辭不受遂世免其徭)¶
　台哈布哈(元史本傳字兼善巴約特氏初名達布哈/文宗賜今名父塔布台仕台州録事判官)¶
　　(遂居於台年十七浙江鄉試第一明年對䇿賜進/士及第授集賢修撰順帝即位出僉河南司事轉)¶
　　(江浙行省左右司郎中浙西大水害稼台哈布哈力/言於中書免其租至正元年除紹興路總管革吏)¶
　　(弊除沒官牛租令民自實田以均賦役行鄉飲酒布/禮教民興讓越俗大治黄巖民方國珍為亂台哈)¶
<pb:KR2k0044_WYG_164-5b>¶
　　(哈上招捕之䇿不聽除江東亷訪使國珍入海燒/掠沿海州郡十一年詔博囉特穆爾為江浙行省)¶
　　(左丞總兵至慶元以台哈布哈諗知賊情狀遷浙東/道宣慰使都元帥分兵於温州使夾攻之國珍寇)¶
　　(温台哈布哈縱火筏焚之遁去既而博囉特穆爾戰/潰被執為國珍飾詞上聞遣大司農達實特穆爾)¶
　　(等至黄巖招之國珍兄弟皆羅拜退止民間小樓詔/台哈布哈欲命壯士襲殺之達實特穆爾曰我受)¶
　　(招降公欲擅命耶乃止檄台哈布哈親至海濵散其/徒衆拘其海舟兵器國珍兄弟授官有差遷台哈布)¶
　　(哈台州路達嚕噶齊十二年國珍復入海以叛台哈/布哈自分以死報國發兵扼黄巖之澄江而遣義)¶
　　(士王大用抵國珍示約信使之來歸國珍拘大用/不遣以小舸二百突海門入州港犯馬鞍諸山時)¶
　　(國珍黨陳仲達往來計議陳其可降狀台哈布哈率/部衆張受降旗乗潮而前船觸沙不能行與國珍)¶
<pb:KR2k0044_WYG_164-6a>¶
　　(遇呼仲達申前議仲達目動氣索台哈布哈覺其心/異手斬之即前搏賊船射死五人賊躍入船復斫)¶
　　(死二人賊舉槊來刺輒斫折之賊羣至欲抱持過人/國珍船台哈布哈瞋目叱之脱起奪賊刀又殺二)¶
　　(賊攢槊刺之中頸死猶植立不朴投其屍海中僮/名抱琴及臨海尉李輔徳千戸持嘉義士張君璧)¶
　　(皆死之追贈江浙行省平章政事封/魏國公諡忠介立廟台州賜額崇節)¶
　呉揚(台州府志字仲修仙居人少負大志好騎射至/正間郡監亷其才擢署黄巖州判會睦溪盜犯)¶
　　(仙居遂陞州同知率部兵逆戰於羅漢潭挫其鋒/有鄉民陰為賊導賊掩其後揚格鬭大創而死長)¶
　　(子熅襲職與弟燾炘等涕泣誓師趨搗賊巢獲其/渠魁并向導者剖肝以祭之朝嘉其父子忠孝廟)¶
　　(祀揚并/官燾炘)¶
<pb:KR2k0044_WYG_164-6b>¶
　應允中(台州府志字徳聞方國珍反允中與宋俌潘/義和等募壯勇萬餘人戰於半野橋墮水遇)¶
　　(害贈臨/海尉)¶
　陳宣(太平縣志字欽召至正間方國珍寇海上郭仁/本與之通宣令鄉民禦之仁本焚其廬宣自剄)¶
　張維賢(仙居縣志字允徳維大弟虬髭猿臂至正間/薦授南漳監鎮累勲擢武徳將軍晉爵侯食)¶
　　(邑萬戸與明兵戰於蘭谿失利被獲初劉基與之/善至是劉如械所説之降維賢曰吾非不知若主)¶
　　(長者顧吾弟兄並開府受國恩不忍背也洎就刑/劉與太祖曰主上掃平六合不宜使天下有殺義)¶
　　(士名太祖頷之謫戍/武林不食七日死)¶
　明¶
<pb:KR2k0044_WYG_164-7a>¶
　葉伯巨(方孝孺葉伯巨傳字居升寧海人入太學未/久詔諸生分教河北弟子伯巨得平遥縣洪)¶
　　(武九年星變下詔求言伯巨為書言三事曰分封/太侈求治太急用刑太煩其語皆切直上大怒曰)¶
　　(小子何敢疎間吾骨肉速取以來吾將啖其肉伯/巨至丞相乗上喜乃敢奏詔繫刑曹問狀死獄中)¶
　葉良器(台州府志寧海人慷慨有大節元末擾攘能/保障鄉里歳已亥總制官胡深薦為千戸勦)¶
　　(山寇及征方國珍克平陽城陞萬戸深/入敵境被獲不屈遇害詔存䘏其家)¶
　方孝孺(朝野彚編字希直一字希古寧海人年十四/事父克孝從宋濓遊盡得其所學以明王道)¶
　　(闢異端為己任洪武十五年以呉沈薦召見上喜/謂太子曰此端士也當老其才輔汝遣還鄉二十)¶
　　(五年召至擢漢中府學教授蜀獻王聞其賢聘為/世子師名其讀書之廬曰正學太孫即位召為翰)¶
<pb:KR2k0044_WYG_164-7b>¶
　　(林博士進侍講學士備顧問改文學博士北兵起/日召謀議詔檄皆出孝孺手北兵既渡江畫䇿堅)¶
　　(守誓死社稷建文遜去孝孺衰服晝夜慟哭姚廣/孝謂成祖曰陞下至京幸全方孝孺若殺此人則)¶
　　(天下讀書種子絶矣乃使廖鏞兄弟召之孝孺不/肯屈令鎮撫伍雲收孝孺繫獄猶遣人諭之再三)¶
　　(不從因使孝孺草詔乃召見孝孺號慟聲徹殿陛/上降榻勞曰先生何自苦余欲法周公輔成王耳)¶
　　(孝孺曰成王何在上曰渠自焚死孝孺曰何不立/成王子上曰國賴長君曰何不立成王之弟上曰)¶
　　(朕家事先生何自苦遂授筆札曰詔天下非先生/草不可孝孺投筆於地曰死即死詔不可草上曰)¶
　　(汝不顧九族乎孝孺奮然曰即殺十族亦無如何/且罵且哭上大怒令以刀抉其口兩旁至耳磔之)¶
　　(聚寶門外罵聲不絶時年四十六詔收其妻妻鄭/巳先縊籍九族皆誅上怒不已必欲誅十族乃以)¶
<pb:KR2k0044_WYG_164-8a>¶
　　(門人廖鏞等為一族誅之凡坐死者八百四十七/人謫戍死者復數百人典史魏澤為匿其幼子洪)¶
　　(熙初仁宗嘗諭羣臣曰若孝孺輩皆忠臣也詔從/寛典方氏遺族始有赦還者因立祠堂祀之成化)¶
　　(初遺文/始出)¶
　王叔英(名山藏字原采黄巖人洪武初與楊太中葉/見太方孝孺林右並徴辭還久之薦授仙居)¶
　　(訓導陞漢陽知縣建文初召拜翰林編修言太祖/除奸剔穢抑强鋤梗若醫去疾若農去草急於去)¶
　　(病或傷體膚嚴於去草或傷禾稼疾去宜燮其血/氣草去宜培其根苗又論行限田以數千百言靖)¶
　　(難師渡江叔英募兵廣徳聞都城破仰天慟哭夜/留題几上沐浴衣冠書絶命詞衣裾間自經元妙)¶
　　(觀銀杏樹下妻金死獄二女死井中弟元黙變姓/名匿市賈為鄉人金寛所識告成祖捕斬之剉其)¶
<pb:KR2k0044_WYG_164-8b>¶
　　(屍/)¶
　鄭華(獻徴録字思孝臨海人洪武丁丑進士授行人/奉使川廣有聲譽建文中詿誤謫東平州吏目)¶
　　(靖難兵起謂其妻蕭曰吾義必死奈親老汝少何/妻泣對曰君能為國妾獨不能為君乎華乃稱疾)¶
　　(尋醫攜家托其友無錫丞趙次進馳還東平時州/長貳盡棄城走華獨率吏民死守水漿不入口者)¶
　　(三四日北將朱能攻陷東阿分兵取東平華曰守/土之臣義不茍生請援不至力疾戰不屈死之時)¶
　　(年甫三十/祀八忠祠)¶
　鄭恕(備遺録字本忠仙居人由訓導陞蕭縣知縣靖/難師至竭力拒守被擒而死二女當配亦死之)¶
　　(子濓湜/亦從坐)¶
<pb:KR2k0044_WYG_164-9a>¶
　盧原質(續文獻通考字希魯寧海人母方孝孺姑也/任太常少卿事建文君屢有建白靖難後召)¶
　　(見不屈死之弟原/樸亦論死族其家)¶
　林嘉猷(嘉靖浙江通志名昇以字行寧海人始師事/同邑王琦𤦺坐累徙雲南姻族無一人顧恤)¶
　　(者嘉猷徙步千里追送涕泣與别人髙其義後復/行六千里至漢中求方孝孺而師焉方氏之門嗜)¶
　　(學之士至者無虚席而孝孺獨以得嘉猷及鄭叔/貞為善朂之使進乎聖賢之道曰匡我者二子也)¶
　　(洪武二十九年以儒士校文四川蜀王謂其名字/不相䝉乃更其名曰良顯由薦辟為史官累遷至)¶
　　(陜西按察司僉事嘗被燕邸召入居處最久得/𨼆以告孝孺内難平坐孝孺黨逮至京死之)¶
　鄭公智(吾學編字叔貞寧海人力學嗜古工文辭方/孝孺薦之蜀獻王王與語經史公智數稱述)¶
<pb:KR2k0044_WYG_164-9b>¶
　　(河間東平賢行王説之建文初侍孝孺至京尋舉/賢良為監察御史持法不阿靖難後坐方黨論死)¶
　葉恵仲(吾學編名見恭以字行臨海人與兄見太並/有文名稱二葉初任廣武衞知事陞知縣建)¶
　　(文初充史官修髙廟實録二年同考禮部陞知府/永樂元年坐修實録時書靖難事為逆黨論死籍)¶
　　(其/家)¶
　盧迥(朝野彚編仙居人建文三年為戸部侍郎少喜/飲酒酒酣輒長歌人或謂狂既仕折節恭慎靖)¶
　　(難後不屈就/刑長謳而死)¶
　張岵(台州府志字原望洪武乙丑進士任監察御史/丁父母憂廬墓家居聞建文祚移自溺雙溪鬭)¶
　　(巖潭而死兄弟五人皆/坐方氏黨編發邊衞)¶
<pb:KR2k0044_WYG_164-10a>¶
　徐垕(獻徴録字宗實黄巖人洪武初薦除銅陵簿擢/蘇州府通判奏發粟二十萬以活飢民春漲堤)¶
　　(壊垕相度原隰大興築捍之役屬邑有樓貞婦奏/乞旌表禮部謂前朝事不允垕言比干之墓誰封)¶
　　(禮官不能奪從之厯官兵部侍郎靖難師起奉命/招集兩浙義勇會建文遜位被逮至京不屈死籍)¶
　　(其/家)¶
　石允常(獻徴録字恆徳寧海人洪武甲戌進士厯官/河南按察司僉事廉介有聲人稱石清潭靖)¶
　　(難師起允常棄官歸文皇即/位逮至繫獄謫戍中屯衞)¶
　林右(世法録字公輔臨海人洪武初為中書舍人奉/璽書行邊有功進春坊大學士命輔導皇太孫)¶
　　(以事謫中都教授尋挂冠歸靖難師入聞方孝孺/族誅為位以哭永樂戊子賊訌海上台被其毒監)¶
<pb:KR2k0044_WYG_164-10b>¶
　　(司聞右才請為閭里計右勉起視兵督郡子弟勦/平之上以此知右遣使召之不赴令武士械至京)¶
　　(師猶以温語相慰勞右對曰罪人逃死已久藉/令可任當與方孝孺同朝矣上怒命劓之竟死)¶
　朱思平(天台縣志字廷準洪武丁丑進士除中書舍/人建文朝命為翰林院侍書親老乞歸靖難)¶
　　(時在籍聞變長號涕/泣作哀詞飲藥而卒)¶
　髙昕(台州府志字彦容以掾考需次銓曹忤權官謫/戌大同時英宗北狩總兵定襄侯郭登聞其行)¶
　　(能使進衣行在且覘敵情比還大同被寇登問計/昕以彼懸騎深入利在速戰但堅壁勿與交鋒彼)¶
　　(食盡將自遁選輕騎躡其後則敵不足破也已而/果遁追至沙窩敗之獲人馬無算陞鴻臚寺序班)¶
　　(寇突至復力戰/却之中流矢卒)¶
<pb:KR2k0044_WYG_164-11a>¶
　齊汪(天台縣志字源澄正統丙辰進士累官車駕司/郎中土木之變文武官軍踰山而逃或勸汪亟)¶
　　(回汪曰吾聞扈駕而出未/聞先駕而入也竟死其難)¶
　鄔中涵(寧海縣志字世元兩登副榜嘉靖壬子貢於/京授福清訓導倭寇福清邑故無城令是邑)¶
　　(者以單弱莫守委之而去中涵曰一命之臣皆有/封疆之責況我官訓導當以忠孝為訓而顧可自)¶
　　(叛名教乎爰鼓士氣集鄉勇樹髙栅身冒失石與/賊對壘待援及督撫兵至而中涵已中飛矢死矣)¶
　　(聞於朝加贈䘏/命祀於學宫)¶
　張約(台州府志字存博仙居人邑諸生嘉靖丙辰倭/寇犯境率家人禦於光山之麓為賊所執脇導)¶
　　(入城不從賊刳其舌/猶噴血罵不絶口)¶
<pb:KR2k0044_WYG_164-11b>¶
　劉國賔(閩書以台州衞指揮任烽火把總萬厯元年/海寇林鳳數十船突入港國賔檄協總刻期)¶
　　(同勦至斤竹洋與賊遇協總後期不至人勸之避/曰死吾分也轉戰至寨前發銃反風焚舟戰士俱)¶
　　(殲國賔死之巡按/劉良弼題請䘏録)¶
　陳函煇(台州府志字木叔臨海人母應氏誕時夢寒/山子至家因號小寒山崇禎甲戌進士授靖)¶
　　(江令開月河八十八里直達維揚水利以興庚辰/奉㫖視師海上渠魁就擒擢兵科給事為忌者所)¶
　　(抑罷官居里甲申聞變從郡大夫為位以哭慟不/能起徑上雲峯自擇六月庚寅日死時尚隔旬餘)¶
　　(自序小寒山子年譜作自祭文雲峯埋骨記絶命/詩十章及别親友詩數百函届期自經死遂葬於)¶
　　(雲峯寺前著有七/寒九青諸集行世)¶
<pb:KR2k0044_WYG_164-12a>¶
　應昌士(舊浙江通志字君寧仙居人崇禎庚辰以特/恩賜進士授安定知縣癸未闖賊圍安定昌)¶
　　(士倡兵民登陴死守越月城陷被執賊欲降之昌/士奮罵不屈妻周氏與女真在旁亦奮罵賊先殺)¶
　　(以脇之昌士笑曰各得死所矣終不屈械至蘭州/偽帥親釋其縛從容勸曰識時勢者呼俊傑昌士)¶
　　(舉杯擊偽帥首即席遇害僕趙登/裹屍還安定與周氏合葬於東山)¶
國朝¶
　許鴻儒(舊浙江通志太平人字象垣順治四年歳貢/選栁州羅城縣知縣到任日桂林失守羅城)¶
(勅贈孤立無援被執不屈死弟男五人俱遇害/    廣西按察司僉事遣使祭葬廕一子入監)¶
　余煜(鄉賢留祀册臨海人康熙甲寅耿逆遣曾養性/犯界時寧海將軍統師勦之募敢言之士先往)¶
<pb:KR2k0044_WYG_164-12b>¶
　　(招撫煜毅然應召授知州/職銜縋城説賊遂遇害)¶
　婁汝初(旌忠册黄巖人任寧波城守營千總康熙三/十六年十一月二十五日捕賊於慈谿之陽)¶
　　(覺殿力戰而死營卒梁國棟陳勝朱建侯任吉胡/虎臣同被害事)¶
(聞廕一子以/    守備用)¶
　許文爵(旌忠册浙江人任黄巖鎮標右營把總康熙/五十年十一月出洋巡防二十五日海賊蕭)¶
　　(利王突至弔幇文爵及營卒張萬鄭瑞等並力戰/陣亡事)¶
(聞廕一子衞千總張萬等/    䘏賞銀各五十兩)¶
　　金華府¶
<pb:KR2k0044_WYG_164-13a>¶
　宋¶
　梅溶(浦陽人物記其先呉興人五代時有諱聳者始/遷浦陽遂成巨族以薦為單州助教年七十餘)¶
　　(攝松陽丞宣和二年盜發青溪據歙睦遂破杭明/年婺衢處相繼陷兵及境溶勢不能敵死之從子)¶
　　(執禮言於朝官其/二子敦時敦成)¶
　胡埜(金華先民傳金華人事親以孝聞崇寧間應八/行舉除婺州教授宣和二年方臘反青溪據歙)¶
　　(睦明年兵及婺境官吏皆聞風棄城遁諸生勸埜/避難埜曰我先世以武功顯而我應八行舉豈可)¶
　　(上負朝廷下辱先世耶城陷闔室/皆死之事聞贈朝奉郎官其二子)¶
　申屠大防(金華先民傳東陽人勇果有武藝妙戰法/往往為偽遁誘人追之背手取馘其捷如)¶
<pb:KR2k0044_WYG_164-13b>¶
　　(神宣和初睦寇起官吏迸走民竄山谷大防毅然/以身禦寇勦除魔賊仙姑邑人賴之時有薛太尉)¶
　　(者奉命討賊檄大防權東陽縣事約往永康收方/巖賊既行而薛後期大防無援力戰死録其三子)¶
　　(邂逖迪/承信郎)¶
　項徳(宋史鞫嗣復傳徳武義人郡之禁卒也宣和間/盜發幇源陷婺而邑隨沒徳率敗亡百人破賊)¶
　　(因據邑之城隍祠東抗江蔡西拒董奉北捍王國/大小百餘戰出則居選鋒之先入則殿後俘馘不)¶
　　(可勝計賊目為項鷂子聞其鉦則相率遁去方謀/復永康諸縣而官兵至徳引其衆欲合會賊盡鋭)¶
　　(邀之黄姑嶺下徳戰死邑人哭/聲震山谷圖其像歳時祭之)¶
　許瓊(金華先民傳字子英東陽人睦寇竊發瓊集鄉/兵捍之民賴以安奉檄援郡城有功補奉義郎)¶
<pb:KR2k0044_WYG_164-14a>¶
　　(攝郡事既而兵食不繼與寇力戰死之屍殭立/如生所乗馬馳歸鄉人為立廟祀於巖關之陽)¶
　梅執禮(宋史本傳字和勝浦江人第進士以薦為武/學博士厯知滁州集英殿修撰時賦鹽虧額)¶
　　(滁亦苦抑配執禮請於朝詔損二十萬欽宗立徙/知鎮江召為翰林學士道除吏部尚書改戸部金)¶
　　(人圍京都執禮勸帝親征用事者沮之洎失守金/人質天子邀金帛以數百千萬訃執禮與同列陳)¶
　　(知質程振等窒其求曰臣民皆願致死於金繒何/有哉顧比屋枵空無以塞命耳帥怒俄遣還將及)¶
　　(門呼下馬撾殺之而梟其首是日天宇晝㝠士庶/皆隕涕初車駕再出執禮與宗室子昉諸將呉革)¶
　　(等謀集兵萬勝門夜搗金帥帳迎二帝以歸而范/瓊泄其謀故不克死時年四十九髙宗即位詔贈)¶
　　(通奉大夫資/政殿學士)¶
<pb:KR2k0044_WYG_164-14b>¶
　陳徳固(兩浙名賢録金華人靖康初為京城守禦司/屬官嘗獻守禦之䇿朝議沮之及京城失守)¶
　　(督士卒與敵力戰而死子巖/肖以任子中紹興戊午詞科)¶
　劉滂(宋濓劉滂傳字徳霖武義人與梅執禮同遊學/號東梅西劉大觀己丑進士調新昌令豪鄒氏)¶
　　(横里中挾貴婣誣人死滂捕致械治之部使為請/不聽卒傅以法蔡京與滂祖為布衣交滂至京師)¶
　　(京欲挽為黨滂拂衣去建炎中知建昌軍建昌兵/習悍驕邀求無度滂至一以法繩之兵不勝忿持)¶
　　(㦸入市掠人物即拒者刺傷之滂捕繫追償兵遂/為變滂及母妻皆死其妻湯氏侍姑側兵及身猶)¶
　　(不去故遇害建昌人聞滂死皆慟哭失聲朝廷/既誅始亂者褒滂為朝請大夫官其一子墉)¶
　應純之(金華先民傳字純甫永康人嘉泰三年進士/厯知楚州兼京東經畧安撫使收捕李全等)¶
<pb:KR2k0044_WYG_164-15a>¶
　　(所向多捷會李全來歸宻請於朝謂中原指日可/復史彌逺鑒開禧事不欲大舉但敕立忠義軍令)¶
　　(純之節制既而陞兵部侍郎與金/戰沒於陣朝廷嘉其忠遣使葬之)¶
　吕祖泰(宋史本傳字泰然夷簡五世孫慶元初兄祖/儉以言事安置韶州祖泰徒步往省之且曰)¶
　　(自吾兄之貶諸人箝口我雖無位義必以言報國/當少須之今未敢以累吾兄也及祖儉歿貶所嘉)¶
　　(泰元年周必大降少保致仕祖泰憤之乃詣登聞/鼔院上書論侂胄有無君之心請誅之以防禍亂)¶
　　(書出中外大駭拘管連州右諌議大夫程松奏言/祖泰有當誅之罪縱不殺猶當杖黥竄逺方侍御)¶
　　(史陳讜亦以為言乃杖之百配欽州牢城收管祖/泰知必死冀以身悟朝廷無懼色既至府廷尹為)¶
　　(好語誘之曰誰教汝祖泰笑曰公何問之愚也吾/固知必死而可受教於人且與人議乎尹曰汝病)¶
<pb:KR2k0044_WYG_164-15b>¶
　　(瘋喪心耶祖泰曰以吾觀之若今之附韓氏得美/官者乃病瘋喪心耳侂胄誅詔雪其寃特補上州)¶
　　(文學改授迪功郎監海嶽廟喪母無以葬得寒疾/索紙書曰吾與兄共攻權臣今權臣誅吾死不憾)¶
　　(獨吾生還無以報國且未能葬吾母為/可恨耳乃卒尹王柟為具棺斂歸葬焉)¶
　李誠之(宋史本傳字茂欽東陽人受業吕祖謙鄉舉/第一後入太學舍選亦第一慶元初為饒州)¶
　　(教授擢國子學録以言罷起為江西轉運司幹辦/使改通判常州知郢州知金人必敗盟大修邊防)¶
　　(戰攻守禦之具移知蘄州蘄自南渡以來未嘗被/兵誠之相視城壁而增益之嘉定十四年金人犯)¶
　　(淮南時誠之已逾滿代者不至欲先遣其孥歸聞/難作而止乃選丁壯分守募死士迎擊大破之殺)¶
　　(其帥金人屢挫謀益巧攻益力未幾又殺其將卒/數十人奪所佩印金人卒不得志會黄州失守倂)¶
<pb:KR2k0044_WYG_164-16a>¶
　　(兵為一凡十餘萬池陽合肥援兵敗走誠之激厲/將士勉以忠義城陷率兵巷戰殺傷過當子士允)¶
　　(力戰死誠之引刀自剄妻許及婦若孫皆赴水死/事聞贈朝散大夫祕閣修撰封正節侯立廟於蘄)¶
　　(贈其妻令人士允通直郎子婦/及孫女之沒於難者皆贈安人)¶
　童必大(義烏縣志字本厚嘉定丁丑進士授竹山令/厯安定知府寇發率民兵捕勦次年寇復圍)¶
　　(城嘆曰生死有定忠孝豈能兩/全統兵赴敵遇害諭葬銅山)¶
　樓斌(續浦陽人物記字一中浦江人私淑倪文卿氏/讀其疏草知兵食戰守之䇿山川險要之處冀)¶
　　(旦暮得當以佐恢復每聞雞起舞曰中原陸沈豈/丈夫安枕時乎聞史彌逺矯詔殺濟王作詩哭之)¶
　　(詩漸傳播逢彌逺意者逮治斌斌不為屈會有解/之者得釋登淳祐十年進士累官至翰林説書開)¶
<pb:KR2k0044_WYG_164-16b>¶
　　(慶元年賈似道鄂州乞和以捷聞斌直發其奸章/三上似道怒嗾言官劾其誣罔受責傷重賦詩而)¶
　　(逝/)¶
　劉仕龍(馮夢得劉仕龍墓誌字時甫世家於婺淳祐/辛丑進士從戎鄂州秩滿幹辦江陵府御前)¶
　　(諸將軍統制公事召試閣職除閤門舍人請外知/復州尋守賔繕闗隘飭鬭器未幾易守廉備廉如)¶
　　(在賔時數條上邊事時宰忌之徑坐是去景定改/元詔知雷州兼理軍務會敵犯疆統領諸將出禦)¶
　　(中流矢以歿/封武節侯)¶
　許伯繼(金華先民傳字為可東陽人父子良仕至台/州守伯繼以廕入官咸淳末差婺州通判時)¶
　　(李珏開府處州辟伯繼主管機宜文字未幾移閫/永嘉元兵入臨安三宫北遷宰相陳宜中以衞益)¶
<pb:KR2k0044_WYG_164-17a>¶
　　(二王如永嘉元兵追及之力戰數/日城破珏降伯繼就縛不屈死之)¶
　章堉(金華先民傳永康人咸淳末都城失守浙東諸/郡多陷時衞益二王在福州堉與弟塈捐家資)¶
　　(募忠勇得義兵數千收復婺城制置使李珏以聞/授堉直祕閣知婺州塈主管官誥院通判衢州與)¶
　　(元兵力戰於丁鼠山援/絶城陷堉與塈皆死之)¶
　胡徳廣(東陽縣志字及之景定庚申元兵渡江奸人/因之為盜徳廣鳩聚鄉兵撫安邑境郡縣上)¶
　　(其功特授迪功郎尉仙居縣以親喪不赴徳祐初/元兵入臨安宋丞相奉三宫赴燕徳廣曰吾以身)¶
　　(許國義當與國存亡遂集義勇日夜訓練之未幾/婺州破乃嬰城自守會永康章堉起兵復郡遣人)¶
　　(邀徳廣徳廣曰吾去則奸謀復起亂在肘腋遂不/往未幾堉敗元兵乗勝至東陽徳廣據險拒之元)¶
<pb:KR2k0044_WYG_164-17b>¶
　　(兵屢挫前謀逆者附於元以間道示之攻其/後衆遂潰徳廣不屈死其配朱氏亦自刎死)¶
　唐元章(兩浙名賢録一名太初字子煥蘭谿人韶之/弟也為文思院官徳祐失國二王南遷元章)¶
　　(與兄韶子良嗣起義興復時元兵壓蘭谿元章與/戰於黄湓灘破之斬其將奚達嚕元兵退保桐廬)¶
　　(遂進兵拒守嚴州朝廷以元章為朝請大夫知嚴/州良嗣加閤門宣贊武翼將軍江淮閩浙都統兵)¶
　　(馬使相持二年糧援不繼戰不利將趨閩以圖再/舉元兵大至元章戰死於龍游白雲寺前元主帥)¶
　　(索多以雙虎符金牌招良/嗣不從亦戰死於仙霞嶺)¶
　徐道隆(宋史趙良淳傳道隆字伯謙武義人以任入/官累官潭州判官權知全州荆湖制置使汪)¶
　　(立信奏辟為參議立信遷兵部尚書趙孟傅為制/置使以道隆為提㸃刑獄時文天祥既至平江潰)¶
<pb:KR2k0044_WYG_164-18a>¶
　　(卒四出為浙西患安吉尤甚有㫖命道隆措置乃/梟其首亂者於市牛監軍遁范文虎程鵬飛管景)¶
　　(模俱遺書誘降道隆焚書斬使元兵至郡守趙良/淳既縊死徳祐二年正旦追兵及道隆死戰矢盡)¶
　　(槍槊折一軍盡沒道隆見執艦/内赴水死長子載孫亦赴水死)¶
　呉世鳴(舊浙江通志蘭谿人厯官提幹終錢塘縣令/時元巴延駐軍江沙世鳴挺身出戰死之)¶
　栁敘(浦江人物補遺字元徳貫從父也/為蘭谿縣尉宋亡慟哭絶食而卒)¶
　元¶
　胡嘉祐(金華先民傳字元祚永康人至正乙未縉雲/蒻溪賊剽掠逼境嘉祐白邑令為防禦訃乃)¶
　　(散家財集丁壯立保伍大書其幟為義兵賊不敢/犯詐降尋復旁出抄擄會官兵至嘉祐率其兵助)¶
<pb:KR2k0044_WYG_164-18b>¶
　　(討之賊退兵駐邑中頗恣睢嘉祐扣軍門白主帥/樹旗於鄉約曰敢擾吾民者殺無赦士卒皆如約)¶
　　(鄉民安堵令嘉其能上其名於憲府署曰義士俾/與方允中合而拒賊賊不敢越鯉溪而西歳丁酉)¶
　　(賊寇武平合徳嘉祐與戰大破之戰於前倉又破/之遇於占田嘉祐盡鋭與戰顧謂允中曰賊衆我)¶
　　(寡惟死鬭耳自辰至午戰酣不解允中歿於/陣嘉祐自分不獨生戰益力厲聲罵賊死之)¶
　唐元嘉(金華先民傳字顯徳蘭溪人進士釋褐授仁/和縣丞陞浙江行省掾至正末從丞相達爾)¶
　　(罕節制金陵兵敗/被執不屈死之)¶
　劉良(兩浙名賢録金華人辰之從父也仕元為常州/萬戸府知事張士誠圍常州援兵不至良遣其)¶
　　(子毅齎蠟書浮江間道抵江浙行省求救未/及還而城陷良不屈闔門赴水死者十餘人)¶
<pb:KR2k0044_WYG_164-19a>¶
　趙大訥(金華先民傳一名良勝字叔敬浦江人起家/譯曹掾調泉州録事盜起寧都泉之無賴嘯)¶
　　(聚應之遂來攻城大訥作大棚以遏其衝寇退轉/興化録事遷龍溪尹俗尚鬼壘石作祠奉紫衣神)¶
　　(黠民將為奸大訥棄神江中移石修孔子廟縣多/山畬峒獠輒弄兵暴掠大訥調御得術服從如良)¶
　　(民調温州永嘉尹遷知永新州鵠湖羅陂皆羣盜/淵藪大訥出竒訃翦渠魁餘黨奔散請老加婺州)¶
　　(路總管府同知致仕戊戌明兵破睦州至浦江或/誘之降大訥曰吾元朝老臣惟有一死報國耳或)¶
　　(强之行曰吾不能行使之乗曰/吾不能乗刃之不殊病創死)¶
　陳達(兩浙名賢録字元達蘭谿人自中之孫也父萍/仕元為宣政院使達自少徴入宿衛學書於康)¶
　　(里子山詔書欽安殿榜稱㫖擢端本堂司經正字/文學官立朝蹇諤嘗劾圖嚕特穆爾忤㫖賴太子)¶
<pb:KR2k0044_WYG_164-19b>¶
　　(營救得不死辭官歸永嘉從進士陳髙受尚書語/及時事輒於邑流涕復召為翰林學士不起明師)¶
　　(下温州自沈於淵軍士引出之持佩刀自裁軍士/奪之乃斷髮示無用安置濠州遇赦還蘭谿病風)¶
　　(痺聞有薦於朝/者却藥弗御卒)¶
　明¶
　鄭得(續浦陽人物記浦江人龍鳳七年胡大海為江/浙行省中書開府金華有薦得才者署為税課)¶
　　(使并參軍事用其言約束卒伍加意市㕓四方商/賈凑集錢幣倍增次年苗兵蔣英等作亂殺大海)¶
　　(守宰咸遁去得急取印劵置他處亂兵索印斮其/左手得詈曰首可斷印不可得李右丞在睦爾輩)¶
　　(直釡中魚耳賊懼釋之越二日/李文忠赴難賊遁得以重傷卒)¶
<pb:KR2k0044_WYG_164-20a>¶
　王褘(名山藏字子充義烏人善文辭與宋濂並受學/於元學士黄溍與濂齊名李文忠守金華用褘)¶
　　(為儒士召署中書省掾上常字之授江西儒學提/舉司校理除侍禮郎兼引進使遷起居注轉同知)¶
　　(南康府事上將即位召議禮忤㫖降漳州府通判/天下既定租税未盡減除褘至郡具以均徭薄賦)¶
　　(言於上上嘉納之召還與宋濂同修元史書成授/翰林待制同知制誥洪武五年使雲南諭降巴咱)¶
　　(爾斡爾宻封以梁王褘至雲南延褘為上客會元有/後裔自立於漠北使托克托至巴咱爾斡爾宻所求)¶
　　(赴兵巴咱爾斡爾宻背之匿褘於春登楊氏家意候/其去且議從褘降托克托知之遽問使安在巴咱)¶
　　(爾斡爾宻謝無冇托克托動色曰大王與舊君骨肉之/親脣齒之勢也當死相守而誓相鬬今國亡不救内)¶
　　(靡義旗旋踵外嚮何靣目耶即上馬去巴咱爾斡爾宻/畏托克托乃出褘見之托克托怒欲屈褘褘罵曰爾)¶
<pb:KR2k0044_WYG_164-20b>¶
　　(嗣君凉徳作怨民散盜起皇帝神明威武海内歸/心登大寶於布衣取天下於羣盜爾孽不自忖量)¶
　　(尚欲焰爝火燃死灰三尺童豎知其無能為也托/克托怒遂殺之建文時褘子紳言於朝贈翰林學)¶
　　(士奉議大夫諡文節成化六年又諡忠文紳子稌/以孝稱方孝孺被刑稌與鄭珣私負其骨成祖逮)¶
　　(稌繫獄既以褘故宥之予之官辭以疾/入青霞山卒門人私諡為孝莊先生)¶
　王名善(邵逺平牟魯傳名善義烏人為髙州通判洪/武時海寇何均善被戮其黨羅子仁率衆潛)¶
　　(入城執名/善不屈死)¶
　龔泰(備遺録字叔安義烏人九歳而孤母傅氏躬教/之洪武丙子領鄉薦入太學授戸科給事中遷)¶
　　(都給事壬午靖難師駐金川門與妻傅訣曰事至/此吾分死矣爾齎敕攜幼穉以歸否則俱溺於井)¶
<pb:KR2k0044_WYG_164-21a>¶
　　(辱可免言未竟火起内廷泰馳赴之道為兵校所/執見上以非奸籍釋之泰既得釋遂從城上撲下)¶
　　(而/死)¶
　樓璉(吾學編字士連金華人嘗從宋濂學洪武中以/儒士召厯藍田知縣擢廣東道監察御史謫戌)¶
　　(雲南建文嗣位屢下詔求賢璉以文學舉入翰林/侍經筵官至侍讀靖難兵入京文皇命方孝孺草)¶
　　(詔孝孺不可改命璉璉惶懼/不敢辭歸而憤悶自經死)¶
　楊榮(湯溪縣志湯溪人敦尚風節以詩文名洪武間/領歳薦任國子助教靖難兵入京棄官歸永樂)¶
　　(改元有詔録用舊臣榮與焉辭不赴强至中/途嘆曰吾何顔復掛名仕籍乎遂赴水死)¶
　李任(嘉靖浙江通志永康人洪武中襲父爵為燕山/右衞指揮永樂初陞遼東都司宣徳元年從征)¶
<pb:KR2k0044_WYG_164-21b>¶
　　(交趾叛賊黎利守昌江城與顧福等率精鋭出擊/賊燒其攻具賊又築壘射城中任福夜出襲破賊)¶
　　(營賊掘地洞欲潛入城任開横溝用石擊之入者/輒死城中士卒初有二千餘人前後三十餘戰死)¶
　　(亡過半賊益兵攻圍日急相拒凡九閱月人力疲/困芻糧匱乏賊以雲梯登城奪其門任復率死士)¶
　　(三戰三敗之後賊擁兵入/任與福不能支乃自刎死)¶
　樓澤(萬厯金華府志字濟霖正統乙丑進士授刑/部主事十四年扈駕北征師潰於土木死之)¶
　包良佐(湯斌包良佐傳字克忠蘭谿人正統壬戌進/士授吏科給事中上言吏治考課未嚴宜選)¶
　　(清望大臣巡察又言福建官司貪黷致/盜宜正刑章悉從之從駕土木遇難死)¶
　陸震(獻徵録字汝亨號鶴山蘭谿人正徳戊辰進士/授泰和縣知縣至即訪求民情吏弊及賦役輕)¶
<pb:KR2k0044_WYG_164-22a>¶
　　(重風俗美惡而一新其政時逆瑾擅政以逋鹺誣/民邑中船戸應償銀兩以萬訃干連數百人震極)¶
　　(力辨白盡釋之鎮守中貴歳取貢絺亦為告免得/減其數民賴以甦秩滿授兵部主事陞員外郎武)¶
　　(宗南巡震與武選郎中黄伯固合疏言崇聖學通/言路正名號戒遊幸去小人建儲貳疏入詔下錦)¶
　　(衣獄三加訊杖及出獄以創重卒臨革索筆作書/與諸子曰吾雖死汝等當勉為忠孝庶不負吾教)¶
　　(也/)¶
　周煥(續浦陽人物記博學能文居家孝友嘉靖戊午/由貢士尹福建永福任甫兩月倭寇攻陷城邑)¶
　　(煥率民兵督戰斬獲百餘級賊憤併衆來攻煥堅/守月餘力竭食盡外援不至披甲巷戰而死家人)¶
　　(死者八人福/民立祠祀之)¶
<pb:KR2k0044_WYG_164-22b>¶
　王鈇(萬厯金華府志東陽人嘉靖庚戌進士授常熟/令時倭寇充斥鈇豫繕城垣待之寇至境輕舟)¶
　　(往覘適與寇值衆皆潰散遂遇害贈太/僕少卿立祠祀焉廕子錦衣衞百戸)¶
　童子明(義烏縣志字南川必大裔也嘉靖辛酉倭犯/台台巡道趙大河募勇士子明應募遇倭斬)¶
　　(馘無算壬戌海寇犯閩沿海興化諸郡縣皆陷檄/子明從戚繼光由台抵閩殲其渠搗其穴時山賊)¶
　　(與海寇相表裏仙游諸暨尚為所據子明以繼光/符返義烏集義勇前驅撲賊至仙游賊四伏競起)¶
　　(子明力戰歿於虎嘯潭嗣子文/麟廕授金華守禦所世襲百戸)¶
　張三鳳(浦陽人物補遺東陽人從軍以功陞溫州衞/指揮使調往朝鮮征倭署為先鋒斬首數十)¶
　　(級生俘十餘人乗勝單騎先驅遇伏/被擒不屈死之世襲杭州衞百戸)¶
<pb:KR2k0044_WYG_164-23a>¶
　龔子敬(萬厯義烏縣志由武科以功授金華千戸萬/厯二十年陞授陜西甘肅遊擊統兵長驅敵)¶
　　(聞風驚遁既又勦賊劉東陽等星夜兼程追至沙/湃口殺十餘人賊奔乗勝追之經數百餘戰陣亡)¶
　　(贈都督僉事廕一子/惟棟金華所正千戸)¶
　金啓倧(崇禎義烏縣志援例丞徳平以薦授永平闕/  督寧逺餉事天啓六年寧逺攻圍甚急啓)¶
　　(倧用礟中火毒卒贈山東布政司/參議廕其子玊勝錦衣衞正千戸)¶
　周鳳岐(舊浙江通志字字和永康人萬厯己未進士/授中書轉戸部郎中魏忠賢索靴料銀兩厲)¶
　　(色拒之放歸崇禎元年起為禮部郎中陞湖廣江/防道轉四川兵備蜀苗爭疆為立碑定界以解之)¶
　　(陞澧州參政流寇圍荆州當事檄鳳岐應援賊將/王老虎襲澧州鳳岐轉戰恢復未幾張獻忠陷長)¶
<pb:KR2k0044_WYG_164-23b>¶
　　(沙轉攻澧州參議陳璸出戰全軍覆沒城陷鳳岐/被執賊親解其縛諷之降鳳岐怒罵曰子愧不能)¶
　　(為君父報仇誓不與賊同生張奉擊之賊遂斷其/臂剖腹而死贈都察院右副都御史賜祭葬廕一)¶
　　(子/)¶
　徐學顔(續獻徴録字君復永康人性孝友父司城中/危禍不得直學顔以臂血濺司寇庭甦其獄)¶
　　(崇禎乙夘以貢生拜楚府長史危襟正色王敬憚/之凡豪宗不若於訓者理格勢禁弗少阻比攝江)¶
　　(夏縣符適寇氛震驚乃築砲臺資捍禦刁斗森嚴/世謂有老种小范風壬午補兵備癸未武昌陷學)¶
　　(顔與賊格鬭斷左臂尚持刀罵賊遂被支解闔門/殉難者二十餘人贈按察司僉事専祠於鄉廕一)¶
　　(子/)¶
<pb:KR2k0044_WYG_164-24a>¶
　施廷賢(浦江縣志字元英崇禎丙子副榜授蘄州黄/梅縣丞值流寇侵擾廷賢署邑篆增雉堞備)¶
　　(軍器庚辰寇泊城見戒嚴引去陞知縣會張獻忠/破荆襄數郡圍黄梅月餘不下陽釋去夜偷襲城)¶
　　(城陷巷戰被執賊敬禮之廷賢厲聲曰國有民城/不能守家有母養不克終上愧君親下負所學從)¶
　　(容再拜奪/佩刀自刎)¶
　方應時(浦江縣志字朝中由掾曹授江津主簿署縣/事張獻忠攻城十月不下後令至城陷應時)¶
　　(死/之)¶
　王肇坤(金華府志字亦資蘭谿人崇禎辛未進士祖/繼泉聞報手書九字箴寄之曰忠事君慈視)¶
　　(民清律身肇坤奉訓惟謹授刑部主事清理滯獄/以平恕稱擢江西道御史上疏請太子出閣講學)¶
<pb:KR2k0044_WYG_164-24b>¶
　　(巡視兩關簡閲兵馬士卒肅然時羽書告急所在/震動或謂閣臣無守土責肇坤厲聲曰同為臣子)¶
　　(敢分職守耶即日介馬馳赴時營兵調出無足供/干櫓者肇坤以忠義激勸士民咸感奮縁賊衆勢)¶
　　(不能支身中四矢兩刄而卒事聞賜/祭葬贈大理寺卿封祖父廕一子)¶
　鄭國祥(金華縣志金華人授守備崇禎/間東陽許都反出城禦之被害)¶
　洪希懋(湯溪縣志字子修由歳貢授松陽訓導陞江/西徳安教諭流賊王瘦子之亂部撫命以教)¶
　　(官帶兵守城同僚或有難色希懋曰食人祿者忠/其事雖職卑官小而忠君之心則一也領兵守小)¶
　　(西門近半載/城陷被害)¶
　傅巖(舊浙江通志守野倩義烏人少孤貧及長好讀/書作詩賦古文辭皆鐫理刻肌風瀾特妙天啓)¶
<pb:KR2k0044_WYG_164-25a>¶
　　(甲子舉南雍登崇禎甲戌進士知歙縣舉循良第/一後以讒去官明亡死於金華子齡發齡熙同死)¶
　　(之/)¶
　黄一鵾(永康縣志入太學任濟寧州同陞東昌通判/流賊圍城一鵾分守擊賊城陷被執罵不絶)¶
　　(口遂遇害閤門三十餘口皆殉難妾沈氏匿水溝/中賊退始出遍尋死骸認素所繫錦囊得屍葬之)¶
　傅啓耀(義烏縣志字秀巖熹廟時守備山海轉天津/鎮海援鮮都司尋以遊擊從征廣東改鎮䖍)¶
　　(吉收復江西流寇陞參將癸未移京口/明年晉都督同知明亡全家沒於閩)¶
　朱大典(舊浙江通志字延之金華人萬厯丙辰進士/授山東章邱知縣陞兵科給事中厯福建參)¶
　　(議回籍崇禎四年起山東參政巡撫山東晉少司/馬八年流賊陷鳳陽焚陵寢命大典總督漕運兼)¶
<pb:KR2k0044_WYG_164-25b>¶
　　(巡撫破賊於夀州十二月賊攻滁州大典同盧象/昇合十道兵馳援賊敗走九年賊犯陵寢大典授)¶
　　(計總兵楊御蕃追擊賊宵遁渡河十年賊老回回/等分十路焚掠江北大典會諸路軍破走之後罷)¶
　　(歸明亡合/門自焚死)¶
　張國維(舊浙江通志號玉笥東陽人天啓壬戌進士/授番禺令清理沙漲田數萬畝以業貧民擢)¶
　　(刑科給事陞太常寺少卿巡撫江南以安慶孤懸/江北請増兵戍守又相度繁昌太湖髙淳蕪湖等)¶
　　(處皆有興築各郡縣改折及虛糧白糧等項悉清/夙弊崇禎八年築九里石塘平望内外塘九年築)¶
　　(松江捍海等塘十年築長洲至和等塘濬江陰運/河十一年又築鎮江漕渠皆報竣乃輯呉中水利)¶
　　(全書晉工部右侍郎總督河道兼提調徐臨通津/四鎮漕餉事務值天旱禱於泰山得大雨乃挖浚)¶
<pb:KR2k0044_WYG_164-26a>¶
　　(上下泉源蓄水以濟糧運又先後擒斬逆賊李青/山王朋徐見隆張文宇等東境以安晉兵部尚書)¶
　　(明亡投/水死)¶
　葉向榮(孫治葉向榮墓誌字鍾日金華人萬厯戊午/舉人為寧陽令邑有新舊兩城皆頽圮向榮)¶
　　(鬻家産倡民助築不數月而崇墉改觀武庫軍器/多朽窳急為繕治堅利又募壯士分置各鄉教習)¶
　　(稱精兵凡禦寇數次而邑賴以全癸未李闖壓境/乃即向所募銅甲軍三百與練習鄉勇三千分布)¶
　　(各關堡自為守䕶急則首尾相應賊聞其戒嚴而/去明年殲賊黨於烏羊坑臺使者上言治行第一)¶
　　(移吉安丞遂歸里明亡肅衣冠/北向再拜投項村之崖而死)¶
　杜學伸(東陽縣志字適我以武功厯任都督僉事崇/禎十三年陞孝陵參將内監張其藴盜伐陵)¶
<pb:KR2k0044_WYG_164-26b>¶
　　(木學伸發其奸上震怒盡撤天下鎮守内監公卿/皆壯之然與宦寺水火遂引退明亡衣冠拜闕死)¶
　　(天寧/寺中)¶
　丁文明(義烏縣志字&KR0681;甫由錦衣衞試武闈三科皆/雋崇禎六年授直𨽻井陘道中軍守備同總)¶
　　(兵鄧玘合兵夜襲張獻忠獲全勝八年又破流寇/王剛餘黨厯陞兖州參將叛寇李青山嶟峙山東)¶
　　(文明大破之幕府上其功陞副總/兵署都督僉事後兖城陷以身殉)¶
　王猷(義烏縣志字廷熙崇禎十三年以將材考授廣/東香山守備調防韶州十五年張獻忠掠湖南)¶
　　(調往援恢復郴州宜章等處繼調協勦江西/撫州建昌等郡土寇陞南韶參將明亡死節)¶
國朝¶
<pb:KR2k0044_WYG_164-27a>¶
　周世榜(福建名宦册義烏人順治三年任順昌縣典/史土寇攻城佐縣令錢嘉倫晝夜捍禦却之)¶
　　(尋復來攻城/陷不屈死)¶
　金漢蕙(金華府志字湘鄰順治己丑進士授廣西參/議分守右江單騎之官馳驅榛莽中招集流)¶
　　(亡勸農課學藩撫交薦無何地方反側挈印趨會/城者趾錯蕙獨親率士民守禦孤城援絶城陷脇)¶
　　(降不屈/遂遇害)¶
　呉尚鉉(金華府志字惟鼎浦江庠生有膽畧康熙十/三年閩寇猖獗尚鉉率先捍禦與賊戰於松)¶
　　(村死之公舉事實尚鉉事母趙氏以孝聞順治三/年浦江旱斗米八錢尚鉉出米五十斛賑濟康熙)¶
　　(十年又旱出穀四百石煮糜以賑開義館於呉溪/延師以教其鄉人宗族聞閩變團練鄉勇守禦與)¶
<pb:KR2k0044_WYG_164-27b>¶
　　(賊戰遂/遇害)¶
　楊三虎(義烏縣志義烏人康熙三年授湖廣巡陽府/遊擊八年陞陜西靈州參將以功陞秦州副)¶
　　(將十八年調征四川十九年攻成都得永寧鎮九/月城陷殉難奉)¶
(㫖諭祭贈左/    都督)¶
　傅𢎞基(福建名宦册金華人漳州城守遊擊分防長/泰縣康熙十六年海寇圍城𢎞基嬰城固守)¶
(聞䘏城陷被執不屈死事/    廕一子)¶
　¶
　浙江通志卷一百六十五¶
