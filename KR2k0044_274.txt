# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.658022
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十二
<pb:KR2k0044_WYG_274-1a>¶
欽定四庫全書¶
　浙江通志卷二百七十二¶
　藝文(十四/)¶
　詩　　五言古¶
　　桐廬道中　　　　　　　　　(元/)趙孟頫¶
歴歴山水郡行行襟抱清兩崖束滄江扁舟此宵征卧¶
聞灘聲壯起見渚煙横西風林木浄落日沙水明髙旻¶
衆星出東嶺素月生舟子櫂歌發含詞感人情人情苦¶
<pb:KR2k0044_WYG_274-1b>¶
不逺東山有遺聲豈不懐燕居簡書趨期程優游恐不¶
免驅馳竟何成我生悠悠者何日遂歸耕¶
　　送趙虚一道士降香南海諸名山(元/)袁　桷¶
振策峨眉巔身輕瞥飛鳥懸崖飲崩流側石穿暗篠髙¶
騫蕩心目毎恨所歴少捧香南溟使絶足騰騕褭龍淵¶
明玕秀恍惚百靈皦乗飈訊八公挂席招五老巖光候¶
隂晴水氣變昬曉神君層巒倚商祭通杳眇念昔結空¶
寂厓厂絶登眺希彼巢居子寢作止林杪鐘鳴驛吏動¶
<pb:KR2k0044_WYG_274-2a>¶
危坐萬籟悄餘齡水赴壑歴塊跡電掃韜精習澄觀俯¶
矚八紘小¶
　　送俞元明之官仙居縣　　　　(元/)貢　奎¶
赤城離東南蒼巖間石扉靈槎絶塵界曉月明煙霏古¶
稱神仙居欲往事已非林樹藏野縣空街行迹稀之子¶
萬里役黄塵手頻揮辛苦事科舉一笑辭布衣我公得¶
兹地扁舟愜南歸訟簡民俗淳官清吏仍饑荒庭齧痩¶
馬鉤簾燕交飛健筆凌青雲江梅素英蜚性静恒自安¶
<pb:KR2k0044_WYG_274-2b>¶
謬辭速羣譏士生亦樂道矧以友道㣲持罇贈逺别矢¶
心諒無違¶
　　題汪華玉所藏蘭亭圖　　　　(元/)虞　集¶
衡茅負晴旭有客至我門共披㑹稽圖山水盛繽紛衆¶
賢坐水次飛觴汎沄沄夷曠各有趣髙閑知右軍幽情¶
付後覽陳迹感前欣悠悠千載來不異更旦昬探穴問¶
神禹望海悲秦君逝者皆如斯生死固奚云所以鼓瑟¶
人思從童冠羣春服沂新浴歸歟聊永言撫卷不知老¶
<pb:KR2k0044_WYG_274-3a>¶
遐思在兹文東南極積水日暮多浮雲¶
　　晚泊釣臺下　　　　　　　　(元/)黄　溍¶
四山環一水遺臺故㠝岏那無漁樵居政復不敢安舍¶
舟衝㣲雨憑軒俯青灣念昔乗興來無從寄游觀今我¶
有行役乃爾容躋攀山靈豈愛我為解塵土顔落日薦¶
蘋藻清風聞珮環幽尋不可極林暝吾當還却去望層¶
碧孤舟生晚寒¶
　　陳孝子詩　　　　　　　　　(元/)黄　溍¶
<pb:KR2k0044_WYG_274-3b>¶
南仲杭陳氏斗龍父所名家臨百丈溪父書傳考亭夫¶
亦人之子胡獨以孝稱維仲適母盛王實生寜馨盛謂¶
我已出無殊祝螟蛉仲父諱弗言王卒不自明睠然舍¶
之去呱呱聞泣聲年運日已往頭角稍峥嶸籲天乞隕¶
滅願以益父齡父沒盛亦亡弔影傷孤煢或乃告之故¶
曰汝王所生王居清湖上去此無十程時仲新捧檄精¶
廬擬横經悲號棄其官肩輿親奉迎安知世代易人非¶
餘故城鄰有鶴髪嫗叩之久始譍言我與汝母少小俱¶
<pb:KR2k0044_WYG_274-4a>¶
娉婷汝母生汝歸去作江東行不知今在無我老猶零¶
仃仲也聞益悲贏糧事晨征六年困逆旅冷雨啼青燈¶
譬彼無母雛投林輒哀鳴永豐有施氏大屋深重扃于¶
焉得母處一夕相合并母子更抱持淚如九河傾三日¶
負母還盜賊方搶攘倉皇與之遇白刃紛交横頓首前¶
致辭覼縷陳衷誠能令激髙義相戒勿敢驚仲昔以至¶
行上天降休禎靈雁既羣集嘉𤓰復冬榮區區彼蝱蟁¶
豈遂無人情聖人語純孝厥有閔與曽未聞樹竒莭謡¶
<pb:KR2k0044_WYG_274-4b>¶
頌傳轟轟此道古或稀此事今可徴我歌雖云俚庶感¶
蚩蚩氓¶
　　赤城　　　　　　　　　　　(元/)黄　溍¶
雞鳴秣吾馬晚飯山中行何以慰旅懐赤城有嘉名灘¶
長石齒齒樹細風泠泠時見巖壁間粲若丹砂明溫泉¶
發其陽撝訶勤百靈前峰指金閣真境標珠庭白道人¶
跡稀青厓雲氣生信美無少留緬焉起深情¶
　　曉行湖上　　　　　　　　　(元/)黄　溍¶
<pb:KR2k0044_WYG_274-5a>¶
曉行重湖上旭日青林半霧露寒未除鳬鷖静初散夤¶
縁際餘景閃倐多遺玩㑹心乍有得撫已還成歎夙予¶
丹霞約久兹芳洲畔獨往願易違離居嵗方換沙暄芷¶
芽動春逺川華亂存期乃寂寞取適豈爛漫小隠倘見¶
招漁樵共昬旦¶
　　金華北山紀逰八首　　　　　(元/)黄　溍¶
偶為山中逰逺過雲闗宿蒼燈閃初夜雨氣蒸深屋時¶
聞清梵音窈窕松林曲(靈源/)¶
<pb:KR2k0044_WYG_274-5b>¶
迢迢上方界水木翳清景山深不可留日暮衣裳冷凄¶
其懐昔逰百嵗嗟俄頃(草堂/)¶
仙山髙不極萬古積蒼翠清興薄暮移遺跡洞天祕巖¶
阿春寂寥羣仙勿予遲(三洞/)¶
披榛度空荒突兀崖寺古幽花雜紅白老屋亞雲雨前¶
瞻石徑㣲咫尺不得取(鹿田/)¶
下山復上山躡屩行沮洳宿雲冒長嶺旭日映髙樹山¶
僧亦何為獨向城闉去(寳峰/)¶
<pb:KR2k0044_WYG_274-6a>¶
潘公古逹人陳迹閟邱壑草生春晝長鳥啼巖花落神¶
交千載上未敢付㝠漠(潛岳/)¶
行行指木末路逐飛雲上時登巨石憇共聴春泉響尋¶
源竟莫窮即事成幽賞(山橋/)¶
暮投招提境明發首歸路舉頭望山椒遥認經行處重¶
重巖壑間蒼然正煙霧寳石¶
　　送楊學正歸餘姚　　　　　　(元/)黄　溍¶
舜江吾舊逰風物殊不惡江水天際來宛宛帶郊郭雲¶
<pb:KR2k0044_WYG_274-6b>¶
帆渺沙溆翠嶂森樓閣别離不可念此日忽已昨想見¶
春水生烟栁仍濯濯君胡久去此三徑獨盤礴空齋耿¶
燈火月冷潮聲落近聞故人書逺致江上作白駒幸無¶
遐淮陽詎云薄招邀忻良㑹綠酒春可酌采芹有遺萹¶
風雩多新樂因君訊同志何用慰離索¶
　　逰西山同項可立宿靈隠西菴　(元/)黄　溍¶
薄逰厭人境振䇿窮幽獨理公所開鑿遺跡在巖麓秋¶
杪霜葉丹石面寒泉淥仰窺條上猿攀蘿去相逐物情¶
<pb:KR2k0044_WYG_274-7a>¶
一何適人事有覊束却過猊峰廽遥望松林曲前山夜¶
來雨濕雲漲崖谷縹緲辨朱甍禪房帶修竹故人丹邱¶
彦抱被能獨宿名萹聊一詠異書欣共讀蹉跎未聞道¶
黽勉尚干禄夙有邱壑期吾居幾時卜¶
　　同陳太傅諸公同登六和塔　　(元/)白　珽¶
龍山古化城浮屠峙其巔開殿生妙香金碧森貝筵應¶
真儼若生倒飛青金蓮頭陀紺林叢導我丹梯縁初猶¶
藉佛日閟境儵已元囬頭失誰何呌嘯衣相牽且復忍¶
<pb:KR2k0044_WYG_274-7b>¶
須臾當見快意天嬌兒詫先登網戸相鈎連炯若蟻在¶
珠九曲隨盤旋爛爛滄海開落落雲氣懸羣峰可俯拾¶
背閲黄鶴鶱竒觀興懦夫便欲凌飛仙絶頂按坤維始¶
見南紀偏神京渺何許王氣須停躔舟車集百蠻島嶼¶
通人烟一為帝王州氣壓三大千剛風灑毛髪鐸語空¶
蟬聯紅紅杏花園媿乏慈恩萹¶
　　龍吟軒　　　　　　　　　　(元/)吾丘衍¶
四山若龍盤精廬剡溪曲中有不蟄龍長吟破幽緑道¶
<pb:KR2k0044_WYG_274-8a>¶
人宴坐起拂袖窗牖開手持碧琅玕聴此風雨來¶
　　飛來峰　　　　　　　　　　(元/)陳　孚¶
寒峰插天出玲瓏萬菡萏㣲風起松際歸石勢摇撼上¶
有百尺松幽花綴紅糝野猿忽躍去滴下露千㸃囬首¶
冷泉亭天鏡光㶑㶑㳺姬長眉青嬌童兩髦髧平生山¶
水癖如人嗜昌歜對此一壺酒玉色翻醉臉路逢老祝¶
髪絳袍金光閃兹山信自佳恨為緇塵染置之且復醉¶
天竺鼓紞紞¶
<pb:KR2k0044_WYG_274-8b>¶
　　小石塘源(源深逺㡬百里屬嚴之建/徳婺之浦江民俗淳古)¶
　　　　　　　　　　　　　　　(元/)于　石¶
萬山鬰囬合羣木尤老蒼細路百盤折﨑嶇陟羊腸凉¶
隂覆峭壁縈廽澗流長縁蘿下百尺笑挹清泉香甘寒¶
試一潄齒頰凝冰霜拂石坐未去樵叟來我旁云此澗¶
中水其源來浦陽浦陽婺屬邑亦我父母邦欲我飲此¶
水而不忘故鄉叟言起予意振衣欲飛揚便将隨水源¶
徑度千仞岡叟前挽我衣遲留且勿忙吾家隔前坡林¶
<pb:KR2k0044_WYG_274-9a>¶
居媿荒凉寒醅旋可壓為子炊黄梁微徑行犖确柴門隠¶
松篁推戸拂塵席延我入中堂呼兒出長揖濶歩何蹡¶
踉問我從何來驚顧走欲僵屢呼不復出自起致茶湯¶
坐不分賔主髙談到羲皇炊煙淡茅屋勸我飲盡觴葫¶
蘆爛鵝鴨盤飣羅芥薑一飽共酣寢此樂殊未央攝衣¶
起謝叟聴我歌慨慷風埃暗宇縣幾人失耕桑而此源¶
中民熙然獨徜徉數家聮聚落茅茨帶林塘笑語聲相聞¶
隔籬燈火光翁嫗各垂白童穉紛成行嫁女必近鄰生¶
<pb:KR2k0044_WYG_274-9b>¶
男不行商死徙無出境耕織各有常地罏老瓦盆竹几¶
素木牀俗淳氣亦古豈識時世粧瓜瓠滿籬落麻苧翳¶
門墻缺竇出雞犬平坡散牛羊豚蹄一盂酒神休答豐¶
穰村謳雜社鼓醉舞衣淋浪晝無悍吏苦夜無羣盜狂¶
生者遂所養死者得所藏其樂有如此宜與世相忘叟¶
前從致詞為子言其詳使我居華屋綺疏交洞房使我¶
服鮮麗翠襦繡羅裳食必具水陸飲必酣瓊漿出則盛¶
車騎錦韉紫逰韁歸則擁歌吹粉黛環姬姜貴封侯萬戸¶
<pb:KR2k0044_WYG_274-10a>¶
富儲粟千倉如此豈不樂患至難預防利者禍之的何¶
地非戰塲況有吏椎剥寜免盜陸梁安貧即樂土多財¶
必遺殃人生守常分世事胡可量我聞重歎息臨風幾¶
徬徨林霏掩蒼翠囬首路杳茫逺山銜落日慘慘塵沙¶
黄因思桃源中人多壽而康山深事簡寡居安俗淳良¶
不與外人接别在天一方世以為神仙此説誠荒唐平¶
生志逺逰恨不窮八荒去家百里近異境見未嘗邈與¶
桃源居異世遥相望安知千載下以我非漁郎獨恨無¶
<pb:KR2k0044_WYG_274-10b>¶
桃花夾岸摇紅芳花落春水漲一葦或可航¶
　　次韻鑑中八詠　　　　　　　(元/)于　石¶
青山削芙蓉上有浮雲生窈窕俯長流逶迤帶重城朝¶
光散霞彩暮色涵空青鴟夷去不囬遺爾千古名(種山/)¶
蓬萊失左股負以垂天翼中有仙人居珠宫燦瑶席凝¶
雲不飛去化作輪囷石彈琴坐石上長憶三山客(三山/)¶
㑹稽山水國崇山幽事多當時觴詠處春浄花顔酡磊¶
落黄金罍玲瓏白玉珂行樂須及時美人在邱阿(崇山/)¶
<pb:KR2k0044_WYG_274-11a>¶
梅山如積翠的皪手堪捧遥遥仙人尉盤盤故時隴丹¶
泉清可鑑石乳甘於湩行將解塵纓于焉蹈髙踵(梅山/)¶
我愛鑑湖水明如照膽銅澄清若有待渾濁那能䝉當¶
時賀知章富貴如苓通豈無一畝地來築仙人宫(鑑湖/)¶
驅車曉行邁行行出郊郭斷岡屹崇墉虚籟殷靈壑雨¶
深瑶草長風定松花落西山有爽氣逍遥倚晴閣(古城/)¶
樓居本髙明況在松竹間溪流深㡬尺新雨過前山浮¶
雲多變態好鳥亦間闗偃蹇樓中人對酒還開顔(縹白/樓)¶
<pb:KR2k0044_WYG_274-11b>¶
視心如蓮花浄明涵十虚出泥本無垢露體皆真如大¶
千入一息晏坐忘百須陶公雖飲酒時能到林廬(芬陀/室)¶
　　蘭亭　　　　　　　　　　　(元/)韓　性¶
昔人蓺芳蘭遺跡越溪上風流晉諸賢好竒極尋訪坐¶
令後來人弔古更惆悵憶昔初來逰精廬適新剏俯¶
三十年故交獨青嶂今晨天氣佳煙堤繫輕舫相携得¶
良朋舉酒互酬倡散策依晴林沿洄俯新漲地偏塵易¶
遣慮淡情自暢囬首昔時逰樂事終不忘誰謂古人逺¶
<pb:KR2k0044_WYG_274-12a>¶
千載欣一餉彭殤端齊軌蒙莊諒非妄¶
　　徑山五峰五首　　　　　　　(元/)釋祖銘¶
天勢下凌霄坐使萬壑趨元氣結巒岫獻此大寳珠翊¶
殿䕶釋梵鼓鐘殷人區(堆珠峰/)¶
五髻生雲雨鎮踞何舂容具此大人相題為大人峰偉¶
哉天地間萬象同擴充(大人峰/)¶
峰勢來大鵬鼓此垂天翼培風本無待適兹造化力何¶
須問天池在在六月息(鵬摶峰/)¶
<pb:KR2k0044_WYG_274-12b>¶
杉松太古色不别春與冬道人此宴坐一念萬劫融不¶
持座燈王等了諸法空(宴坐峰/)¶
二儀開幽漠日月臨下土萬物麗髙明此峰正當午堂¶
堂大聖人兩眼空寰宇(朝陽峰/)¶
　　送林彦清歸永嘉　　　　　　(元/)柯九思¶
雁蕩接銀漢翠湧生髙寒芙蓉散秋景飛落秋雲端我¶
昔造絶頂天濶路漫漫遥瞻廣寒殿素娥正憑䦨白兔¶
𢷬月魄指顧成神丹因招宋成公吹簫乗紫鸞俯視九¶
<pb:KR2k0044_WYG_274-13a>¶
萬里元氣清團團别來知幾時弱水如平灘忽遇雁山¶
客霞珮青蓮冠還入雁山去玊髓供晨餐報我舊逰者¶
久待凌烟巒吾患為有身南望空長嘆¶
　　送黄中玉之慶元市舶　　　　(元/)張　翥¶
昔我逰四明壯觀真海波褰裳寳山頂曙色寒嵯峨日¶
輪鎔生金湧出萬丈渦雲氣忽破碎朱光相盪摩決眥¶
蓬萊宫携手扶桑柯羣仙迎我笑佩羽紛傞傞颶風歘¶
驚潮騰擲鱷與鼉浮槎徑可擥從此超天河精神動百¶
<pb:KR2k0044_WYG_274-13b>¶
靈上下煩撝訶歸來已十載逺夢時一過君家賢父兄¶
儒術傳世科薄言捧省檄舶署聊婆娑是邦控島夷走¶
集聚商舸珠香雜犀象稅入何其多權衡較低昂心計¶
寜有訛資閲須歴試壯圖詎蹉跎維君官事隙為訪巖¶
之阿懸應仙者徒徃徃嘯且歌遐征渺不見空響遥相¶
和因聲兩黄鵠持我紫玉珂豈無滄洲興奈此塵劫何¶
　　天台林氏山齋瀑布泉　　　　(元/)貢師泰¶
飛龍上青天忽聼山石裂怒驅萬壑雷散作半空雪脫¶
<pb:KR2k0044_WYG_274-14a>¶
巾弄潺湲展布映澄澈毛髮為森立盡洗人間熱浩歌¶
下山去日莫風烈烈¶
　　浦陽舊有明月泉久而不應今乃疏導其源似頗¶
　　　與弦望晦朔之間相為消長者遂作是詩¶
　　　　　　　　　　　　　　　(元/)呉　萊¶
天區何渾淪元氣乃潛洩忽然為山水無徃不融結遥¶
天偶一照厚地空餘冽盈將光共生涸與魄同滅元機¶
自消長至理誰圓缺發揮雖有在窺測尚未決枯查曾¶
<pb:KR2k0044_WYG_274-14b>¶
幾棲斷洑遽中裂半倚嵐翠雲㣲通海潮雪昔人來推¶
求于此得表蕝虚亭奚其敞静甃獨不齧嵗年竟悠逺¶
沙石漸填咽寜加疏瀹功肯使見聞䙝恍疑合圖經環¶
坐列稚耋倘非蟹投碕幾𩔖鮒處轍纖纖浮晶彩湛湛¶
浸寥泬舊觀方爾還真源可吾&KR1247;争言彼月行豈為兹¶
泉設蕭邱胡長寒漢井或再熱逝尋白兎公直探神龍¶
穴狂歌水仙詞擊碎如意鐵¶
　　次定海候濤山　　　　　　　(元/)呉　萊¶
<pb:KR2k0044_WYG_274-15a>¶
悲歌忽無奈天海何渺茫放舟桃花渡囬首不可量南¶
條山斷脈北界水畫疆居然清泠淵枕彼黄茅岡朝滲¶
日星黑夜凄金碧光蹲虎巖倚伏鬭雞石乖張磨礲越¶
湛盧盪汨呉餘皇幽波視若鏡巨壑深扶桑招徠或外¶
域貿易叢兹鄉嗢咿燕國語傎倒龍文裳方物抽所寳¶
水犀警非常驅鰌作旗幟駕鼇為橋梁似予萬里眼徙¶
倚千尺檣稍疑性命輕終覺意氣强寄言漆園叟此予直¶
望洋便擬學仙子被髮窮大荒¶
<pb:KR2k0044_WYG_274-15b>¶
　　夕泛海東尋梅岑山觀音大士洞遂登盤陀石望¶
　　　日出處及東霍山回過翁浦問徐偃王舊城八¶
　　　首　　　　　　　　　　　(元/)呉　萊¶
山月出天未水風生晚寒扁舟劃然徃萬頃相渺漫星¶
河白摇撼島嶼青屈盤逺應壺嶠接深已雲夢吞蟠木¶
繫余纜扶桑纓我冠寸心役兩目少試鯨魚竿¶
起尋千歩沙穹石塞行路怒濤所摐擊徒以頑險故卓¶
哉梅子真與世良不遇上書空雪衣燒藥乃煙樹元螭¶
<pb:KR2k0044_WYG_274-16a>¶
時側行縞鶴一廻顧從之招羨門滄海晝多霧¶
茫茫瀛海間海岸此孤絶飛泉亂垂纓險峒森削鐵天¶
香固遥聞梵相俄一瞥魚龍互圍繞仙鬼驚變滅舟航¶
來旅游鐘磬聚禪恱笑撚小白花秋潮落如雪¶
長嘯山石裂我今在東溟逰目出窮徼搴衣窮絶陘竒¶
氛抱珥赤逺影摩空青想像暘谷水徘徊燭龍形晨昏¶
相經絡稚耋不得寜豈若柯斧爛看棊了千齡¶
遥觀杳無極宛與東霍鄰悲夫童男女去作魚鼈民紵¶
<pb:KR2k0044_WYG_274-16b>¶
嶼尚餘聚蓬山寜爾神古棹苔駐迹仙枰竹驅塵短褐¶
徒為拂飛槎邈難親好攜支機石去躍織女津¶
笑揮百川流東赴無底壑青天分極邉白浪屹為郭卉¶
裳或時采椎髻亦不惡投珠鮫人泣淬劒龍子愕海宫¶
眩鱗纕商舶豐貝錯何不呼巨鵬因風泝寥廓¶
老篙廻我舟沙嶴晚烟起蒼茫魚鹽塲寂歴鼓吹里人¶
民悲舊土嵗月祀遺址終捐玉几研不捄朱弓矢東西¶
八駿馬今古萬螻蟻此事如或然須湔會稽水¶
<pb:KR2k0044_WYG_274-17a>¶
我行半天下始到東海隅水落嶕石出中飛兩鵜鶘情¶
知瓌竒産勢與險阻俱浮海豈必陋雖聖猶乗桴吭風¶
丹穴鳳尾雨青丘狐幸隨任公子不愧七尺軀¶
　　還舍後人來問海上事詩以荅之(元/)呉　萊¶
去家纔五旬恍若度一嵗豈不道路艱周流東海㵝故¶
人喜我返來問海何如所經何城邑相去幾里餘我言¶
始戒途尚在越西鄙隨波到句章滿目但積水人云古¶
翁洲遥隔水中央一夜三百里猛風吹倒檣初從蛟門¶
<pb:KR2k0044_WYG_274-17b>¶
入極是險與惡白浪髙於山神龍䀜以躍似雪復非雪¶
倚檣欲上看舟子禁不可使入舟中蟠尋常重性命今¶
特𩔖兒戲信哉昌黎言有海無天地掀掀終逹岸鹽鹵¶
間黄蘆人煙寄島嶼官府猶丘墟水旅紛異嗜魚蠏及¶
螊&KR1209;我寜不忍餐抹蘚相吐沫荒塵棲予髮旭日照我¶
身似聞六國港東厭扶桑津或稱列仙居去此亦不逺¶
蟠木秋更花蓬萊闢真館我非不願往此險何可當天¶
呉布牙爪出没黑水洋千竒豈易得似足值一死方去¶
<pb:KR2k0044_WYG_274-18a>¶
徒自驚既歸亦云喜珍重故人言勿以險為竒兹行已¶
僥倖慎勿疾平夷雖然此異鄉固是難久客聖出風且¶
恬時清海如席我猶愛其然恨不少淹留爾母為我懼¶
遭此千丈虬試看塵世間甚彼大瀛海衣裳日沈溺篙¶
艣相奔潰奔潰孰能救沈溺將奈何口呿舌不下聊為¶
故人歌¶
　　金華觀分得琴字　　　　　　(元/)呉師道¶
春宴踐宿期雲間陟髙岑獲從勝友俱遂此物外心月¶
<pb:KR2k0044_WYG_274-18b>¶
窟探萬仞臨淵測重隂盤坐白石臺長嘯青櫟林暮探¶
虚皇居急雨含蕭森松風飛淙合終夜凄笙琴何能發¶
孤咏千載同遺音¶
　　過常山趙忠簡公墓　　　　　(元/)呉師道¶
客行常山道溪駛波沄沄&KR1140;流睇崇岡問是丞相墳舍¶
舟歩榛翳隧道不復分石麟已零落宰樹何披紛其傍¶
曽元居混迹隨耕耘亦有顯仕者逺去忘榆枌長吏𩔖¶
俗流但識期㑹勤葺治禁樵采此事今無聞堂堂中興¶
<pb:KR2k0044_WYG_274-19a>¶
烈中正而徳文禍胎偃月姦寃魄炎海氛凄涼槥車還¶
倉卒書疏焚誰知尉職卑乃能杜使君蒼天佑賢俊㣲¶
爾幾空羣興懐慨前事空山黯愁雲咸陽骨安在唾罵¶
奚足云騎箕儼天上千載彌清芬¶
　　九日偕友登東巖定香寺　　　(元/)周　權¶
兹巖何穹窿迥出塵壤隘當時補天餘偶墮靈鼇背神¶
丁挾竒功塞此滄溟滙翠濤化千峰尚作掀舞態色連¶
空宇髙氣薄坤輿大紺廬切層雲粲然金銀界猶封開¶
<pb:KR2k0044_WYG_274-19b>¶
闢土迂曠無斬薙至今絶頂泉下迸萬丈内隂陽互轇¶
轕造化自根蔕崖壁鑿靈境洞壑橐寒籟旁開一罅峽¶
天影落青黛隂嵐灑晴雪夏練結幽晦石門聳峩峩屹¶
若劒門勢在昔乾符間緑林肆凶厲託兹保遺黎殘石¶
猶紀載憑髙逹遐觀訪古起餘嘅盪胸㵼河漢散髮沐¶
沆瀣煩襟忽如遺舉歩寄一快携朋作重九秋髙崖菊¶
細濁醪豔華觴浩唱發雄邁反身下天磴百盤經險怪¶
目眩神蕭森冷風蕩歸袂人生諒逍遥嵗月豈予貸吁¶
<pb:KR2k0044_WYG_274-20a>¶
嗟謝公屐去此遺勝槩囬首山蒼蒼夕鐘渺雲際¶
　　華盖山　　　　　　　　　　(元/)許　謙¶
羣山如斗形華盖氣獨壯奮身地勢髙極目天宇曠周¶
廻萬象澄一一來獻狀中江漾孤嶼瀕海横疊嶂樓臺¶
市中居棋列相背向烈風攪蒼林落日鳴白浪蜃氣薄¶
浮雲溟濛杳東望長濠浸寒水短楫起漁唱同遊豈特¶
達竟爾忘得喪山下出䝉泉夷坐待清漲一掬襟懐空¶
自謂羲皇上¶
<pb:KR2k0044_WYG_274-20b>¶
　　蘭亭　　　　　　　　　　　(元/)余　闕¶
奉節過東鄙總轡臨越墟覽此崇山阿亭樹猶晉餘陽¶
林積珍木禊館疏鏤渠微風旋輕瀨委宛寫成書秋秒¶
霜露滋清商滿縣隅紅蓮凋綺蘂㣲瀾見躍魚藉芳泛¶
羽觴㫝聴良有娯逍遥大化内豈必三月初¶
　　過馮公嶺　　　　　　　　　(元/)陳　髙¶
絶壁倚霄漢千峰勢如馳何年五丁士鑿石連天梯縈¶
紆不可上髣髴登峨嵋白石齒我足霜風吹我衣前途¶
<pb:KR2k0044_WYG_274-21a>¶
政迢遞我已筋力疲寒花道旁開幽鳥林間啼彷徨俯¶
自慰少憇日已西浮生浪奔走困踣胡爾為他年履坦¶
道慎弗忘嶮巇¶
　　發嵊縣　　　　　　　　　　(元/)陳　髙¶
行役苦晝熱戒程當夜䦨睡覺呼僕夫出門終漫漫明¶
月照人影踈星挂樹間流螢㸃衣袂零露濕巾冠朝逺¶
剡溪水俄入新昌山屬兹干戈際愈覺行路難愧無經¶
世資何以濟險艱悒悒抱逺思綿綿起憂端東風忽已¶
<pb:KR2k0044_WYG_274-21b>¶
白林島鳴間闗前瞻石嶺峻喟然發長嘆¶
　　公署望鳳凰山　　　　　　　(元/)陳　基¶
秋氣日以佳㣲雲不成雨青山天際來與我為賔主飛¶
龍及舞鳳突兀在庭戸須臾霧靄収草樹粲堪數謇予¶
麋鹿姿詎意嬰圭組蹙縮非天真驅馳漫塵土偶坐¶
無喧晴容湛空宇欲去復踟蹰此意誰當與¶
　　六客亭分題送趙季文知事湖州(元/)楊維楨¶
秋水城下碧秋山城上青水晶出宫闕雲氣列車軿風¶
<pb:KR2k0044_WYG_274-22a>¶
流五馬貴六客聮華星美酒來東林朱果取洞庭竒畫¶
掃寒蕩妍辭約浮萍焉知後不繼髙堂葺殘扃送子河¶
風道賔鴻集修翎官奴重秉燭泚筆懐蘇亭¶
　　汎舟黄顙湖望梅山　　　　　(元/)張　憲¶
汎舟黄顙湖望見梅仙山嵯峨結寳髻皛淼浮銀灣長¶
風蕩青蘋雪浪相飛翻魚龍現怪誕水怒山自閒詎知¶
神靈意杳在虚無間𬗟思學仙尉一去何時還幽姿不¶
可見髙風邈難攀落日動簫鼓把酒酬潺湲¶
<pb:KR2k0044_WYG_274-22b>¶
　　望江郎石　　　　　　　　　(元/)王　逢¶
仲春天氣佳萬象欣改色我行六峰外遥見江南石二¶
儀闢混沌牽牛委晶魄鼎列台輔姿玉藴圭璋徳三神¶
浮瀛海噴薄東一極巨鼇因戴之仙宫晃金碧斯連厚¶
坤軸乃棄姑蔑域直上青蓮花或隕樵舍側安知非異¶
境自與三神敵於時攬深秀雲霧忽巾冪㣲風稍飄颻¶
空翠疑亂滴雜英敷陽豔嘉木生午寂交交黄鳥音好¶
在千丈壁二年思晤對百里今咫尺煙波動落照道路¶
<pb:KR2k0044_WYG_274-23a>¶
隂已夕尚戀女媧功躊躇望西北¶
　　王節婦詩　　　　　　　　　(元/)髙　明¶
清清慈溪水蘋藻被涯涘昔年修婦職采擷薦明祀殷¶
勤執豆籩齋肅事君子一朝雙鴛鴦别離隔生死死者¶
無還期生者當同歸奈何姑嫜老重以膝下児升堂奉¶
甘脆篝燈訓書詩庶以未亡人慰彼泉下思溪水波可¶
竭妾身不改節溪水有停汚妾心但明潔熒熒瑶臺鏡¶
𤣥髪今已雪孤鸞雖不舞寒影自澄澈溪水常流東餘¶
<pb:KR2k0044_WYG_274-23b>¶
波總相從結髪為夫婦永别何由逢青山有元寂百嵗¶
須當同願言合歡樹化作壠上松蔦蘿更纏綿相依無¶
終窮¶
　　自衢州至蘭溪　　　　　　　(明/)劉　基¶
秋郊歛㣲雨霽色澄人心振䇿率廣路逍遥散煩襟疎¶
煙帶平原薄雲去髙岑湛湛水凝碧離離稻垂金薺麥¶
霜始秀元蟬寒更吟幽懐耿虚寂好景自相尋心契清¶
川流目玩嘉樹林歌傳滄浪調曲繼白雪音仙山在咫¶
<pb:KR2k0044_WYG_274-24a>¶
尺早晚期登臨¶
　　楊貞婦王氏詩　　　　　　　(明/)貝　瓊¶
　王静安天台金沙里女年十七歸同邑楊伯瑞伯瑞¶
　為樞宻院斷事官未幾死於兵静安守節權貴争求¶
　之斷髮自剄余讀其傳而悲之為賦四章¶
石上有琅玕孤生何猗猗婉彼深閨秀笑語閒且儀榮¶
華諒未晚芳潔常自持玉鏡一朝委相求豈無媒¶
冰泮當時歸遥峰翠新拂行行别父母遂居君子室君¶
<pb:KR2k0044_WYG_274-24b>¶
子官已崇新歡鼓琴瑟如何事前驅中道永相失¶
東家有宋玉西家有王昌皆知慕明豔詎忍隳大綱露¶
多焉能汚江永不可方貞心耀白日峻節厲秋霜¶
泣淚欲成河捐軀遂如墓寜仝陌上花誓比山頭樹織¶
綺獻秋功條桑事春務向非厄强暴豈知今日固¶
　　剡溪九曲　　　　　　　　　(明/)陳秀民¶
欲知溪流長百轉來越嶠舟行安能極嵐路入斜照清¶
景不足娯昔人豈辭詔石硯久誰磨空林閉遺廟¶
<pb:KR2k0044_WYG_274-25a>¶
殿中初未仕髙莭振衰謝讀書在兹丘蕭然竹間舍王¶
來有涂言留宿山水夜誰云南陽翁獨枉將軍駕¶
山折水暫旋山開水仍往東陂滙初成秋色瀰然廣碧¶
蘿花茸茸月映石壁上何時試沿洄一理煙中舫¶
宻篠覆碕岸石穴黝而深居人負薪歸駐聼風水音回¶
看蓮花峰靄靄生夕隂不有僧鐘來髙路誰能尋¶
石洞篝火入石室敷床居白雲開層巔上有丹霞書神¶
仙不逺人但使粗穢除何必瀛洲外茫茫問飈車¶
<pb:KR2k0044_WYG_274-25b>¶
危梁渡清瀨逶迤入前渚犬鳴樹蒙籠煙景時虚聚雨¶
中耕叟歌月下歸人語欲尋仙尉踪凄凉一茅宇¶
清暉汎悠悠東與班溪合菱葉間荷花風來秋颯颯久¶
行愁寂寞忽有人煙雜我欲發櫂謳漁郎肯相答¶
俗駕不可到有地㠗中小廻廻别澗通宛宛連岡繞人¶
家陵谷暗不見旭光曉東作起炊藜惟應候啼鳥¶
入江水稍決霜降未可渉頗聞往來人出門即舟楫前¶
飛驚鷺逺下飲垂猱㨗何處問興公風吹赤棠葉¶
<pb:KR2k0044_WYG_274-26a>¶
　　夜抵江上候船至曉始行　　　(明/)髙　啟¶
夜辭西陵館霜谷呌猿歇津卒未具舟天險不可越漁¶
啇雜候渡寒立沙上月蒼烟隠遥汀益覺潮漲濶開橈¶
散驚鳬海色曙初發曨曨前山來稍稍後嶺没中流聞¶
鼓角隔岸見城闕客路得竒觀臨風悶俱豁¶
　　宿湯氏江樓夜起觀潮　　　　(明/)髙　啟¶
舟師夜驚呼隔浦亂燈集潮聲若萬騎怒奪海門入初¶
來聴猶逺忽過睇無及震摇髙山動噴灑明月濕霜風¶
<pb:KR2k0044_WYG_274-26b>¶
助翻江蛟龍苦難蟄應知隂陽氣來往此呼吸登樓覺¶
神壯憑險方迥立何處望靈旂煙中去波急¶
　　早過南湖　　　　　　　　　(明/)髙　啟¶
湖黑月未出蒹葭露凄凄榜人識浦溆不畏荒煙迷殘¶
夢詎可續舟摇櫓聲齊開篷望天邉斗柄插水低津遥¶
未見樹邨近纔聞雞自嗟逺逰人中宵走東西不如沙¶
頭雁宛頸猶安棲¶
　　春初逰戴山　　　　　　　　(明/)張　羽¶
<pb:KR2k0044_WYG_274-27a>¶
雲羅横四海田野無遺英尚賴二三子共怡山水情煦¶
煦新陽動寥寥天宇清昔人稱四美兹晨遂成并前登¶
髙邱阻遥睇澄湖明憑林招逺風松檜自成聲俛仰天¶
地間㣲軀良不輕安能自覊束坐使衆累縈處賤足為¶
貴抱素詎非榮逍遥解神慮庶以適吾生¶
　　白蘋洲　　　　　　　　　　(明/)張　羽¶
層城鬰迢迢長溪貫雙流喧然闠闤中乃有白蘋洲兹¶
晨杖䇿往秀色散我憂窅渺蛟龍窟澄明鷗鷺秋開花¶
<pb:KR2k0044_WYG_274-27b>¶
照白日接葉暗漁舟涼風起其末客衣薄颼飀我欲擕¶
童稚具此雙釣鈎髙歌緑水曲散髮洲上頭安能隨世¶
人負我平生逰¶
　　尹明府呉越兩山亭　　　　　(明/)徐　賁¶
長江接海門一水限呉越兩山鬰相對峰巒各羅列勁¶
勢争吐吞蒸嵐互出没尹君好逰觀結亭山水窟䦨干¶
出層顛細路縈百折崩石絡垂藤老樹著棲鶻平生登¶
臨興盡為山水發不知嘗膽人此地㡬征伐至今兩山¶
<pb:KR2k0044_WYG_274-28a>¶
雲來往似奔突嗟予歴江海所歴多竒絶何當上斯亭¶
長歌弔遺烈¶
　　張氏白石山房詩　　　　　　(明/)詹　同¶
浦江有名山白石如積雪玉氣亘中天龍湫無六月於¶
兹隠君子結屋依翠㣲讀書日平樹看泉風滿衣誰謂¶
野鶴姿從心自飲啄一落樊籠間清夢繞巖壑豈不念¶
白石好煉五色紋獻之補天手歸卧山中雲¶
　　白野太守游賀監故居得水字　(明/)錢　宰¶
<pb:KR2k0044_WYG_274-28b>¶
崇岡散新陽寒日舒短晷晴飈一披拂波影上沙尾意¶
行遂忘疲情語相慰喜賜宅知己非歸舟更誰艤樹暗¶
山始夕川明月初起停杯成嘅歎覔句聊徙倚前林樵¶
唱來驚鴻下寒水¶
　　題呉山伍子胥廟　　　　　　(明/)解　縉¶
朝驅下越坂夕飯當呉門停車弔古跡靄靄林煙昏青¶
山海上來勢若游龍奔星臨斗牛域氣與東南吞九折¶
排怒濤壯哉天地根落日見海色長風捲浮雲山椒載¶
<pb:KR2k0044_WYG_274-29a>¶
遺祠興廢今猶存香殘弔木客樹古啼清猿我來久沈¶
抱重此英烈魂吁嗟屬鏤鋒置爾國士寃峩峩姑蘇臺¶
荆棘曉露繁深宫麋鹿逰此事誰能論因之毛髮竪落¶
葉秋紛紛¶
　　望南屏山　　　　　　　　　(明/)藍　仁¶
游目南屏山逍遥税塵鞅清溪亂流渉疊巘縁雲上輝¶
輝瀑泉落隠隠天籟響荒途理通塞虚室静宏敞中有餐¶
霞人長聆御風想不乗緱嶺寉還顧漁郎舫芝草甘若¶
<pb:KR2k0044_WYG_274-29b>¶
飴雕胡大盈掌雖為頺齡駐亦忌流光往永懐山中逰¶
觀化歴清賞¶
　　發雙溪　　　　　　　　　　(明/)李　曅¶
峩峩金華城行李何淹留閏十月初吉始能具扁舟輝¶
輝晴旭升莽莽寒烟収篙師戒晨發浩嘯當中流揮手¶
謝送者此行實夷猶昔為山林居今作江海游撫心媿¶
麋鹿放迹同鳬鷗丈夫既許國生理焉得謀功成纔拂¶
衣庶以追前修¶
<pb:KR2k0044_WYG_274-30a>¶
　　錦屏　　　　　　　　　　　(明/)陳　約¶
赤城多竒峰錦屏亦殊勝不知何仙人遺蹟在幽徑松¶
霏灑石床竹雪墮風磴徘徊對巖花忽送一聲磬¶
　　始得東洞遂改為陽明小洞天　(明/)王守仁¶
童僕自相語洞居頗不惡人力免結搆天巧謝雕鑿清¶
泉傍厨下翠霧還成幕我軰日嬉偃主人自愉樂雖無¶
棨㦸榮且逺塵囂聒但恐霜雪凝雲深衣絮薄¶
我聞莞爾笑周慮愧爾言上古處巢窟抔飲皆汙樽沍¶
<pb:KR2k0044_WYG_274-30b>¶
極陽内伏石穴多冬暄豹隠文始澤龍蟄身乃存豈無¶
數尺榱輕裘吾不温邈矣簞瓢子此心期與論¶
　　秋夜同紫峽逸士雪江老僧軰十人宿南屏山中¶
　　　分韻賦詩余得夕字　　　　(明/)孫一元¶
荒翠散不収殘山帶遥碧林鵶晚依依草雉時嗝嗝斜¶
光明不定居人掩荆柵朅來喜盍簪林下語幽賾厓屋¶
燈火青野蔬旋新摘豈無伏虎禪亦有飛鳬客愛此小¶
崑邱人世白雲隔願當抱竒幽炯言永終夕¶
<pb:KR2k0044_WYG_274-31a>¶
　　發郡城之天台道中述所經覽　(明/)皇甫涍¶
夕夢層城阿曉行蒼波上縈溪復含流連岑時隠嶂風¶
湍信千轉雲峰非一狀錦繢紛迎翫氤氲忽彌望蘭泉¶
芬可掬苔壁險難傍思偕同懐子擕手追禽尚¶
　　桐巖曉發　　　　　　　　　(明/)皇甫涍¶
厲澗越南岑拂霧趨東土宿處惟蒼烟遥天徑如縷林¶
光曙鳥散海氣黄雲聚憫勞感婦嘆摇摇涉春雨¶
　　遊天竺寺有懐謝康樂　　　　(明/)李　奎¶
<pb:KR2k0044_WYG_274-31b>¶
秋光淡巖岫入谷聞晨鐘白雲嵌紫芝峰朶開芙蓉林¶
香晝自結夾道羅長松沙廣草煙薄溪深花露濃梵嶺¶
鬰飛鷲咒潭降毒龍閒禽互交語道侣時相從久矣悟¶
空寂齋心禮金容精廬隠暮色蔬食修珍供還憇崖亭¶
上永懐髙人蹤¶
　　過臯亭龍居灣宿永慶禪院同一濓澄心恒可諸¶
　　　上人歩月二首　　　　　　(明/)李流芳¶
歸裝出西湖間道向黄鶴(黄鶴峯為臯/亭最髙處)屢愆桐塢期偶¶
<pb:KR2k0044_WYG_274-32a>¶
遂龍居諾(桐塢為慧文法師結/廬處在臯亭之西)輕舟凌晨風遥山滿晴¶
郭丹林尚可數寒條紛無托¶
披松指㣲徑聴水捫暗壑新搆争逺勢平臺攬摇落霜¶
餘山容淺天清海氣薄暫歇塵勞心始信寂滅樂¶
　　天台山中　　　　　　　　　(明/)呉鼎芳¶
白雲伴衾宿開户雲飛去出尸尋白雲蒼厓濕芒屨峰¶
頭異域僧洞口先朝樹流水帶餘花從來不知處¶
　　遊五泄五首(各有序/)　　　　　(明/)陶承學¶
<pb:KR2k0044_WYG_274-32b>¶
　　　青口¶
　從諸暨縣行五十里皆山中然勢散緩行者頗疲怠¶
　將至青口前有巖嶄然出雲間客望見皆喜心踴欲¶
　趨比至山忽轉面截去路純若無罅並崖行半里許¶
　溪澎然鳴隔溪廼覺有門竇渉而入如行委巷中矣¶
　兩山離立不數丈壁絶梯磴翕翕如欲闔行數十武¶
　輒一轉溪隨而縈之十數武輒一渉山純石峰㟧皆¶
　傾欹聳特各各取態或如廩囷或窪如堂或如案上¶
<pb:KR2k0044_WYG_274-33a>¶
　果罩也疑初是一山將有神人斬其脊而中開耶石¶
　壁上躑躅盛開紅紫如繡不可采掇五泄山上有劉¶
　龍子墓龍子人而龍故詩云然¶
龍子為龍時陽精洞邱谷神行物無礙摧山如剖竹青¶
口當其塗長巒勢奔蹙&KR1154;若萬羽林分行避黄屋祗今¶
苔蘚壁即是羣山腹天空墮石罅雷與斲雲足鬼斧一¶
以劖神鞭驅不續躑躅花其巔聊舒逰者目¶
　　　第五泄¶
<pb:KR2k0044_WYG_274-33b>¶
　五泄之名以瀑水勝然山徑固已竒絶矣入青口十¶
　里至五泄寺寺右縁溪峛崺而上復折遂至瀑布所¶
　水懸可千尺石壁如削左右環擁映水益壯不知視¶
　匡廬雁蕩何如也然聲勢震蕩口喑目旋神魄失守¶
　亦雄偉竒特之觀題名於壁曰萬厯丁酉三月廿日¶
　公安袁宏道歙方文僎山隂王贊化㑹稽陶望齡奭¶
　齡同逰¶
白蜺飲晴壑一飲萬人鼓腥風噴涎沫下有神龍府傾¶
<pb:KR2k0044_WYG_274-34a>¶
崖與廻薄獷石佐虓怒千里骨立山洗濯無撮土遥源¶
杳何處落地名第五客來泉亦喜舞作千溪雨赤脚立¶
雨中衣沾翳崖樹廿年成始至重逰在何許憑君鐵錐¶
書一破蒼苔古¶
　　　白龍井¶
　五泄有二龍井黑龍井即第五泄下石潭白龍井在¶
　寺南五六里許穿谷中而入大抵如青口道也而兩¶
　壁加隘巖巒加巧溪加駛石門石囷石果罩皆具而¶
<pb:KR2k0044_WYG_274-34b>¶
　加巨轉折變換不可名狀稍進云已是寺前案山背¶
　似非人世行客相顧恍然而已時日漸曛幽陗可畏¶
　不至龍井而還¶
招提萬山裡門與蒼厓對嘗聞白龍井窈出清溪外沿¶
洄未覺逺忽抵前山背半壁仙屋深廻峰洞門礙竒巒¶
互傾昃飛溜各形態厓松老将化石笋看來大盤谷戴¶
土耕寒苗接流溉溪幽生晚畏逕轉添新愛已謂人境¶
窮驀與村翁㑹息肩支短䇿洗足坐鳴瀨但見元髮垂¶
<pb:KR2k0044_WYG_274-35a>¶
安能辨年軰因知雲霧間神仙宛焉在¶
　　　第一泄¶
　宋景濓記云諸泄惟第四級不可至或以綯圍腰繫¶
　巨栰俯而瞰其取道盖從嶺上下耳僧言山下有細¶
　路縁厓可上則四泄皆可至也時方雨險滑不可置¶
　足褰裳從之從者多諫罷歸寺詰朝歩上響鐵嶺從¶
　山腰得斜徑攀挽而行臨其巔望之四瀑皆宛宛可¶
　見夫匡廬雁蕩一級水耳猶得名况五泄耶¶
<pb:KR2k0044_WYG_274-35b>¶
山雨無崇朝青苔助巖險四泄安可求山僧只指㸃興¶
來性命㣲危磴幾欲犯童僕進苦規同遊亦譏砭慮深¶
膽易慴計阻心竟歉勝事忽若吞清眠夢如魘辰餐動¶
歸䇿臨瞰勢已儼蘿葛疲攀縁荆榛費誅斬跖石愁足¶
趺蹲泥任衣染下望五白龍遥遥競騰閃¶
　　　紫閬¶
　泄之水百仞五之意是天上落也從響鐵嶺而登至¶
　絶頂謂便當下乃忽見平疇長林桑竹蓊翳溝塍組¶
<pb:KR2k0044_WYG_274-36a>¶
　織水皆安流審之即墮而為泄者地名紫閬民居頗¶
　稠或至巨富四望緬然平逺亦更有羣峰環之上山¶
　即富陽縣界予與客皆言兩縣地勢髙下遽如此復¶
　不謂是山頂行十里忽復下走如一二里始至地由¶
　此言之安知今所謂大地者非處於孤峰絶頂乎¶
一瀑懸百仞五瀑方到地毎縁風霧開畧想峯頭翠即¶
此料泉源應從白雲墜攀籐漸躋陟屢息始能詣誰謂¶
孤峭中忽有桃源事鷄犬散邨落竹木成位置連疇溪¶
<pb:KR2k0044_WYG_274-36b>¶
女桑卓午樵人市向來五瀑布平流若溝隧十里方下¶
山人家在天際¶
　　山隂道上　　　　　　　　　(明/)袁宏道¶
錢塘艷若花山隂芊如草六朝以上人不聞西湖好平¶
生王獻之酷愛山隂道彼此俱清竒輸他得名早¶
　　弔曹娥　　　　　　　　　　(明/)倪元璐¶
泿影日夜翻一翻一酸楚丹眼認碑氣神童而貌古龜¶
汗洗籀文蟲口箋痛譜健哉十四姝脛走天呉府今看¶
<pb:KR2k0044_WYG_274-37a>¶
江面憨浮漚痩於黍昔聞呈秀格雙屍繡怒浦神人相¶
媚時波心五月五旴有技絶倫媚神以妙舞神何以報¶
之媚旴以死女不由旴有女那知娥有父一浪使旴殂¶
一浪使娥腐誰知死娥處不是生娥所茫茫忠孝魂入¶
水即水主近從胥江頭割來潮一縷一衣帶水耳翻出¶
竒如許¶
　　初入剡中　　　　　　　　　(明/)陳子龍¶
夙昔躭竒異久負名山期詎意肅於役心賞獲在兹髙¶
<pb:KR2k0044_WYG_274-37b>¶
峰叠遥巘曲徑沿廻溪沉沉迷積翠靄靄含輕暉洩雲¶
岫時没急雨瀨屢移青蘿被修坂絳樹灼隂崖廻互見¶
别趣登降各異姿碩人昔考卜荒途恒若斯心跡既杳¶
㝠衡宇亦參差抗懐感人代尚志徴前規終焉協要妙¶
遲暮良可悲¶
　　曉發諸暨大霧不見苧蘿　　　(明/)陳子龍¶
長山既西廻浣江亦東注凌晨理驂服出闉遵軌路初¶
暘失清暉寒郊無榮樹瀰瀰塞虚寥漫漫混蒼素平川¶
<pb:KR2k0044_WYG_274-38a>¶
蒸亂雲宿莽凝瀼露我思傾城人綺羅如可遇芳懐耿¶
不明紅顔向烟霧縁流號無津躡嶝渺難度越客心悠¶
悠俯仰勞嵗暮¶
國朝¶
　　泛舟至雷峰歩登南屏絶頂下憇浄慈寺¶
　　　　　　　　　　　　　　　　袁啟旭¶
　　輕烟裊素波花明見㣲磴艤櫂栁港隂遂躋層巒¶
　　勝浮圖積古色石竹隠凌競山風何飄飄吹袂上¶
<pb:KR2k0044_WYG_274-38b>¶
　　蘿徑苔蘚重逾膩松栢森猶勁峰回萬象開水迥¶
　　孤霞映紺宇嵌空冥精藍窈深靚一叩蒼扃幽便¶
　　滌塵襟浄邈然人代感緬想真如境浮生胡攘攘¶
　　至理誰復證安排在巖棲朝昬永游泳¶
　　循煙霞洞下嶺至石屋洞　　　　袁啟旭¶
　　晨興渉亂山亭午憇修畛巖髙哀狖吟樹宻春禽¶
　　隠交藤路漸披獨鶴徑徐引石竇閟元㝠巨霛吝¶
　　真境開鑿自何年潛虬遯虚牝海氣通平逺寒煙¶
<pb:KR2k0044_WYG_274-39a>¶
　　錮深迥雕鎪非一壑險仄有孤嶺仙室越隂涼人¶
　　世異朝㝠渴欲潄乳泉饑將摘松菌於此託賞心¶
　　無勞慕張邴¶
　　自大嵩嶺上二十里至福泉精舍　李鄴嗣¶
　　舍舟上樵徑晴眺分纎毫循塗凡屢盤獲竒隨所¶
　　遭崩厓露雲根長風勢漸饕諸巒徐束體始識身¶
　　已髙過雨忽足下髮上天氣交在輿尚若疲何况¶
　　舁者勞首虐乗人車筋力嗟爾曹斗上復稍垂豁¶
<pb:KR2k0044_WYG_274-39b>¶
　　然闢林坳老松得成鱗巖土抽春毛梵僧搆幽棲¶
　　人龍同一巢入門氣得蘇豆筍羅山庖到此慚浮¶
　　名徒為猿鳥嘲我何不徑然將家住藤稍¶
　　寓山夜遊作　　　　　　　　　宋徴輿¶
　　清酒泛玉尊繁燈燿幽館月華流雲中前墀素輝¶
　　滿主人啟名山客子不辭逺揚舟駭潛魚入林走¶
　　棲鼴白雲湛深池明水照修坂陟徑無遐蹊聿憑¶
　　千仞巘閣際星影疎林間露光泫萬里攬碧煙泠¶
<pb:KR2k0044_WYG_274-40a>¶
　　然御風善遥聞荒鷄鳴始悟歸志晚嗟此秉燭逰¶
　　悵彼秋夜短¶
　　寄萬開來永嘉　　　　　　　　王士禎¶
　　昔有謫仙人清風照寥廓文采映江表翺翔出東¶
　　洛遂渡永嘉來言尋謝康樂康樂不復有但存謝¶
　　公巖赤霞自照耀緑水猶潺湲放懐山水外跂脚¶
　　天地間開元儵千載斯人杳難攀萬公具仙骨妙¶
　　筆餘清妍昔者東萊城㟁幘吟三山至今海上鷗¶
<pb:KR2k0044_WYG_274-40b>¶
　　猶思使君賢傳聞去金陵秋江正澄清過江富文¶
　　流盡識使君名牙檣朱絲繂鹿子趁風汐送君石¶
　　頭城去作永嘉客永嘉何菁葱叠嶂入晴空龍湫¶
　　落千丈海日亂蒼紅雁蕩七十曲曲曲盡&KR0785;瓏容¶
　　裔玉甑雲摇曵吹臺風齋閣倚青壁秋香金桂叢¶
　　風物固洵美定復思謝李把酒問前賢主賔更相¶
　　似吾家陸士衡公門稱國士玩世誠踈狂高義託¶
　　君子自公南渡後結襪風邈矣長謡寫心胸逺寄¶
<pb:KR2k0044_WYG_274-41a>¶
　　東甌水¶
　　送湯荆峴侍講于赤山禮部使浙江　王士禎¶
　　我愛西子湖夙昔夢見之湖光與山緑樂事輸呉¶
　　兒譬客談江瑶未免思朶頤聞君往東南起舞軒¶
　　兩眉緑蒲十幅帆西風美滿吹初下南徐州三山¶
　　已麗﨑行行過震澤萬頃青玻璃夜航到臨安高¶
　　枕殊未知新笋晚花過橘緑橙黄時湖水雄鴨頭¶
　　緑浄相參差掩映湖上山影娥照清池錢唐八月¶
<pb:KR2k0044_WYG_274-41b>¶
　　潮詭異天下竒疾雷震百里蛟龍競躨跽潮頭坐¶
　　靈胥重水汨後隨三千彀强弩射潮勝雄師至今¶
　　擊西陵鐵幢髙以危釃酒臨樟亭江海為東馳壯¶
　　觀今古無寄之於聲詩歌送潞河船郵籖報畫旗¶
　　南屏精舍　　　　　　　　　　龔翔麟¶
　　東風西子湖鱗鱗緑於釀呉儂刺釣船拏煙闖肥¶
　　浪樹杪見孤塔移船埠頭傍蠟鞵縛兩脚扶篙雁¶
　　齒上跬歩到寺門花宇十層壯我尋南渡蹟圓照¶
<pb:KR2k0044_WYG_274-42a>¶
　　井無恙井南有細路黄犬吠深巷沉沉松插雲戛¶
　　戛竹鳴嶂蹣跚未半里丈室牖南向背不繚粉垣¶
　　依山作屏障米囊花滿街春殘萼未放書幌借地¶
　　停吟飲兩無妨鄉僧亦解事汲泉挑筍餉指㸃慧¶
　　日峯引我試畫杖側眺錦軍城紅埃卷蹄輛何如¶
　　事幽探寄情得遐曠¶
　　懐西湖次東坡原韻　　　　　　宋　犖¶
　　西湖東南美遊眺多髙賢白蘇兩寓公領畧得其¶
<pb:KR2k0044_WYG_274-42b>¶
　　全繄余愛山水出郭疾病捐譬如蜂就蜜所性良¶
　　由天盤山與廬阜入手自往年西湖咫尺耳徒聞¶
　　好事傳今夏六月中緬想荷花鮮秋憐湖上峰娟¶
　　秀縈雲烟何待段橋畔桃栁争芳妍晴空毎矯首¶
　　清夜或廢眠幾日冷泉亭佳茗手自煎一枝老藤¶
　　杖須趁腰脚便勝地如勝友堪結嵗暮縁鴨觜船¶
　　易買已辦囊中錢¶
　　扈¶
<pb:KR2k0044_WYG_274-43a>¶
蹕西湖紀事　　　　　　　　　　　宋　犖¶
　　平生慕西湖聞說便神王呉越咫尺耳七載勞悵¶
　　望何意奉¶
宸遊夙懐得一暢朝出湧金門耳目忽清曠水潑葡萄¶
　　醅山矗翡翠障白蘇勾留處西子譬允當追隨豹¶
　　尾間未敢䇿笻杖¶
聖情厪民依物外聊探訪¶
御墨灑湖亭勾陳入雲嶂¶
<pb:KR2k0044_WYG_274-43b>¶
召許侍從臣小憇就畫舫亭午獨徘徊迢逓聞漁唱六¶
　　橋宛沿縁兩峯屹相向指㸃從山僧脱帽廻堤上¶
　　瞻拜武穆墳酹酒發悲愴還過冷泉亭兀坐茶煙¶
　　颺竒峰真飛來驚嘆莫能狀勝地難久停歸趁湖¶
　　波漲道人索題詩留待後來償殘陽挂斷塔古色¶
　　落㰕榜薄暮趨¶
行宫劒珮依仙仗¶
　　西湖　　　　　　　　　　　　王鴻緒¶
<pb:KR2k0044_WYG_274-44a>¶
　　夙聞西湖名直比西施靣薄宦阻勝逰夢寐思一¶
　　見今朝扈¶
蹕來天假人之便清晨出城闉全湖浄如練周圍三十¶
　　里中流聳樓殿春風駕畫橈波紋劃深靚十景烟¶
　　靄重六橋桃栁絢山長刹影明水濶花光眩何石¶
　　不鸞鶱何溪不珠晛吾觀西北山無水乏婉孌載¶
　　觀東南水無山寡峭蒨山與水相涵固維此盡善¶
　　乾坤毓竒秀乃萃呉越甸況兼白與蘇風流昔所¶
<pb:KR2k0044_WYG_274-44b>¶
　　擅遺蹟至今存好事争修繕人來勝地清女競春¶
　　時倩珠幰帶詩筒畫舫飄歌扇撥雲或獨往拾翠¶
　　還擕串是處可浮觴小憇亦花院盡日無歸情相¶
　　看曽不厭素懐聊足酬幽賞顧未徧明朝發前途¶
　　數月有餘戀¶
　　吾邑於前明宣徳年間析自鹽官古蹟無可稽考¶
　　偶閲宋人括異志有數則近古者各系以詩附於¶
　　邑乗之末　　　　　　　　　　陸世楷¶
<pb:KR2k0044_WYG_274-45a>¶
　　　當湖(志云南北十二里東西六里東北泖/港直通太湖今湖日淺土日増矣)¶
　　陵谷常變遷傳聞今昔異陸沉自何年昏墊誰復¶
　　記民居漸以稠蛟龍亦知避豈有靈物存銀鐺尚¶
　　拘繫(志云漁者獲一鐵鏈長不計極舟/滿㡬覆懼而棄之或云繫蜃於此)出郭俯澄¶
　　瀾遥堤互葱翠濃淡分畫屏海上峰十二春風颺¶
　　輕舟晨夕雜歌吹左瞻梵刹雄右顧園亭麗栁岸¶
　　與花田在在恣游戲孤城浮水濵毋乃廹危地廣¶
　　袤非舊觀襟帶渺焉寄桑田跡未湮井木久淪棄¶
<pb:KR2k0044_WYG_274-45b>¶
　　寸壤及尺波咸資巨室利芳洲名偶同髙樓日陵¶
　　替休誇作賦才能言衆所忌¶
　　　金山忠烈王漢博陸侯廟(志云建/炎間建)¶
　　堂堂博陸侯廟食自漢世椒房寵已移麟閣功未¶
　　替豈同若敖餒而享非其祭廓然天壤間正氣日¶
　　蟠際兹方偶鑒觀於時特憑契睠兹東海隅萑葦¶
　　成棄地大澤多龍蛇驕陵恣為厲驅除奮神威金¶
　　湯萬家庇行宫啟湖濵雲旗逺來賁縱横征伐年¶
<pb:KR2k0044_WYG_274-46a>¶
　　往往著靈異(明嘉靖倭亂/時隂助守城)嶽降遡清和祈賽紛焉¶
　　至赳赳部曲雄帷幄凛叅侍英風儼在兹過者尚¶
　　送刺¶
　　　白沃史君廟¶
　　水患方滔天四望鮮髙阜史君何神術躍馬東南¶
　　走揮鞭使倒流蛟螭遂弭首邱原乃可依厥民安¶
　　井臼園廬漸以完村村徧花栁微君我已魚遺恩¶
　　頌耆耉白屋煥朱屝榱筵崇不朽旱澇輙有祈嵗¶
<pb:KR2k0044_WYG_274-46b>¶
　　時薦椒酒叢祠滿寰區文繡被土偶稽古洵足徴¶
　　徳馨庶能久捍患與禦灾豐碑在人口鼎據雄三¶
　　方孰為龍虎狗(志云史君兄弟三人一在/沙腰一在乍浦一在白沃)¶
　　　齊景鄉¶
　　北海去南海悠悠幾千里古云風馬牛越國逺難¶
　　鄙如何勾呉鄉親辱齊侯趾鄉以景公名曷由辨¶
　　其始千駟民莫稱二桃士為死功徳媿生前没世¶
　　誰崇祀巋然青墩傍古廟丹青峙思昔戰艾陵薦¶
<pb:KR2k0044_WYG_274-47a>¶
　　食憂封豕未覩越溪來終抱齊門恥牛山収淚餘¶
　　魂魄寜留此野語昉齊東遵海漫無紀三老泥前¶
　　聞娓娓談孟子¶
　　　陳山龍母塜(志云毎嵗七月風/雨人謂龍洗墓)¶
　　誕降有嘉徴夢中龍據腹奈何神靈物戕毋以自¶
　　育崔巍陳山巔有墓拱其木青峰繞佳城幽宫協¶
　　天卜圻堛即飛騰於毛豈有屬猶念鞠我恩嵗嵗¶
　　來洗沐一泓侍巾缾孝思常在目安得㵼飛泉分¶
<pb:KR2k0044_WYG_274-47b>¶
　　流遍巖谷海濵多逸民䇿杖訪林麓咄咄駭異聞¶
　　兩石自相觸石如雀鼠穿而不損墉屋(志云廟後/觀音庵忽)¶
　　(有兩石半山鬬墜而下一從殿後/壁滚入一墜殿之西屋瓦無所損)昭昭龍之靈磊¶
　　磊石之族動静理固然幻態驚反覆君子道其常¶
　　龍潛而虎伏¶
　　宿韜光山房　　　　　　　　　潘　耒¶
　　招提宅山巔而有清泉㵼濤聲亂隂晴瀑勢無冬¶
　　夏殿門俯層巒萬象森在下湖帆曵林空海日升¶
<pb:KR2k0044_WYG_274-48a>¶
　　巖罅我來嵗已晚楓菊猶未謝白石浄可餐流雲¶
　　駛堪駕浮生如窗塵㡬人得休暇遇坎且當止茅¶
　　齋倘相借¶
　　杭州水利不治者累百年矣廵撫趙公考城河故¶
　　　道悉濬治之鄉人來述喜而作詩凡二十四韻¶
　　　　　　　　　　　　　　　　朱彛尊¶
　　武林古澤國十八澗九溪當年宋宮闕溝水流東¶
　　西陳迹漸已湮深谷皆成蹊民居日湫隘編竹兼¶
<pb:KR2k0044_WYG_274-48b>¶
　　芘莉猛火一燎原悲燄百室迷塗徹大小屋繘井¶
　　愁難躋女丁配夫壬相顧但愴悽吏治狥目前孰¶
　　能防禍梯中丞溢世才利器剸水犀下車命丞倅¶
　　故道資考稽率錢具畚鍤曾不煩鉏犂經始底告¶
　　成嵗序尚未暌坐令闤闠間無異蘇白堤紅䦨雁¶
　　齒列赤石羊肝刲嘔啞小航船蹀躞快馬蹄停鞭¶
　　市蓮藕倚檻來鳬鷖栁隂榖犬鳴露脚莎鷄啼祝¶
　　融廻其馭婦子方安栖乃知濟時䇿不在拯顛隮¶
<pb:KR2k0044_WYG_274-49a>¶
　　公之治水術豈獨過白圭泉清原隰平名與召伯¶
　　齊我家由拳城閭巷多蒿藜願公祛墨吏如決濁¶
　　水泥上以答¶
天子下以寧羣黎¶
　　桐廬雨泊　　　　　　　　　　朱彞尊¶
　　桐江生薄寒急雨晚淋漉炊煙起山家化作雲覆¶
　　屋居人寂無喧一氣沉嶺腹白鷺忽飛翻讓我沙¶
　　際宿¶
<pb:KR2k0044_WYG_274-49b>¶
　　南山雜詠十四首　　　　　　　朱彞尊¶
　　蒼天入夏寒一泉自溫谷其流浸蘭蕙其音喻琴¶
　　筑&KR1154;然石扇開飛出白蝙蝠(水樂洞/)¶
　　山泉可用汲酌以長頸匏虎跡久已湮深穴猶窙¶
　　窌松隂轉三靣未肯囬鞦鞘(虎跑泉/)¶
　　澀磴上招提不知幾十級入厨筧泉枯過雨佛身¶
　　濕石乳滴空嵌髣髴龍象泣(烟霞寺/)¶
　　一亭四無鄰棟壊柱已折山僧慣迎客不忍過溪¶
<pb:KR2k0044_WYG_274-50a>¶
　　别偶語莎草間夕曛信明滅(過溪亭/)¶
　　我行楊梅塢惜是孟夏初是時果未熟但見柯葉¶
　　舒思包緑荷飯五月來精廬(楊梅塢/)¶
　　一泓停山坳過者不敢唾雖然龍窟宅亦許鬭茶¶
　　坐起摹襄陽碑惜為僧所涴(龍井/)¶
　　峰頭石縹緲豈異一片雲有時風雨過獨立雲中¶
　　君安得五丁手移置長水濆(片雲石/)¶
　　朅來給孤園玩此薩埵石石上生莓苔千年暈濃¶
<pb:KR2k0044_WYG_274-50b>¶
　　碧不見飤虎人且鋪苮草席(薩埵石/)¶
　　溪廻凡幾折早已滌塵慮静看三樹松深隂坐箕¶
　　踞客去鶴飛來客來鶴飛去(納翠山房/)¶
　　尋遍十五寺九溪鳴淙淙下無一寸魚上有百尺¶
　　松縁流思濯足奈此菖蒲茸(九溪/)¶
　　暮經南山南曲澗一十八山橋往而復山路坱兮¶
　　圠夕陽漸催人延首望香刹(十八澗/)¶
　　句曲一道士愛住山之幽褰裳慮深渉賣彼白玉¶
<pb:KR2k0044_WYG_274-51a>¶
　　鉤築橋訪詩侣兹事宜千秋(玉鈎橋/)¶
　　巖巖翁家山松花滿深塢村民髙下居少長齊捕¶
　　虎但誇弓弩强不識耕稯苦(翁家山/)¶
　　桂樹花不實何年種山椒良由山中人嵗暮不自¶
　　聊殷勤與我期秋日來逍遥(桂塢/)¶
　　晚過寳林山寺　　　　　　　　朱彞尊¶
　　春風從何來吹彼芳樹枝客心坐惆悵日夕千里¶
　　思出門異南北獨往任所之眷言登兹山已見西¶
<pb:KR2k0044_WYG_274-51b>¶
　　日馳羣峰趨尸外出没成參差置身空濛間恍忽¶
　　飛來時向下聼鷄犬極視窮髙卑沉沉西林路光¶
　　闇從此辭囬瞻白雲合林外鐘聲遲¶
　　雨中遊飛英寺　　　　　　　　查慎行¶
　　春隂覆城堞花淺遊人稀愛此北郭幽晨征夕忘¶
　　歸盤旋上窣堵恣眼窮清暉東風拂面寒細雨濕¶
　　我衣客來僧啟鑰客去僧掩扉迹在有送迎心空¶
　　無是非¶
<pb:KR2k0044_WYG_274-52a>¶
　　登道塲山　　　　　　　　　　查慎行¶
　　船廻浦溆淺徑轉村塢小不覺坡陀高騰身萬松¶
　　杪菰城浸藪澤白塔&KR1128;雲表浮氣盪一州湖波白¶
　　渺渺天長接遥翠目極青未了漸上伏虎闗羣峰¶
　　忽環繞清颸吹戸牖古殿深且窈脉絡引檻泉渟¶
　　泓滙池沼長廊百餘歩旁入逾幽悄蒼鼠竄别枝¶
　　投空攫啼鳥巋然翠微閣中敞外見少野火不到¶
　　山薈蔚復誰燎坐令杉桂材䝉茸委蓬蓼飛蟲晝¶
<pb:KR2k0044_WYG_274-52b>¶
　　轟聚高蔓晴天矯老僧守空庖恐作山中殍軍持¶
　　乞米出厭寂喜膠擾我來久徘徊愛此吟風篠春¶
　　深花澹澹日暮雲裊裊餘暉帶踈鐘詩境墮空杳¶
　　古今一大夢囬首失昬曉¶
　　晚抵髙陽山麓上九曲磴投雲岫菴　查慎行¶
　　到山路疑窮壁立青巑岏松隂十二轉一上一改¶
　　觀忽聞雁呌風側背來髙寒夕陽墮西陸返景飛¶
　　彈丸閴寂禪者居地偪天形寛鐘聲落海外列宿¶
<pb:KR2k0044_WYG_274-53a>¶
　　棲巖端老僧笑迎門藹若平生歡謂言登陟險知¶
　　我歩履艱汲泉為烹茶拂床與安單蕭然一行脚¶
　　只作道侣看¶
　　還珠亭(呉興張母史孺人孝㢘映斗之毋也有章/嫗者以鬻珠往來母家醉遺美珠而去數)¶
　　　(日不至呼來還之嫗泣謝如更生母終身弗言/及殁嫗年八十餘匍匐來𦵏所口述其事聞者)¶
　　　(嘆異焉孝亷葺丙舍為亭仁和沈/都憲近思榜曰還珠余為作詩)¶
　　　　　　　　　　　　　　　　呉　襄¶
　　呉興有賢媛禮法樹矜式論定揭大端卓哉無茍¶
<pb:KR2k0044_WYG_274-53b>¶
　　得(一/解)閭嫗鬻百琲醉墮紅羅襦不貪為我寳胸中¶
　　自有珠(二/解)經由雖已忘什襲固能審還爾性命資¶
　　朂以勿崇飲(三/解)流年女宗謝執紼親朋來嫗年過¶
　　八十雪涕銜餘哀(四/解)嫗且弗復哀賢媛未曾没不¶
　　見還帶橋古藤縛碑碣(五/解)¶
　¶
　¶
　浙江通志卷二百七十二¶
