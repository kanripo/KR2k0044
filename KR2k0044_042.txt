# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.784699
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十三
<pb:KR2k0044_WYG_042-1a>¶
欽定四庫全書¶
　浙江通志卷四十三¶
　古蹟(五/)¶
　　寧波府¶
　句章城　元和郡縣志明州句章故城在州西一里¶
　　(太平寰宇記按郡縣志云句章縣本是平/山四明接其東嶺天台續其南峯是也)¶
　古句章城　輿地紀勝在鄞縣南六十里漢遣横海¶
　　將軍韓説出句章道征東粤王即此(鄞縣志古句/章城在慈谿)¶
<pb:KR2k0044_WYG_042-1b>¶
　　(城山渡之東越王句踐築其曰城山以城在此山/也宋武帝討孫恩改築於小溪鎮故名其江曰鄞)¶
　　(江名其鄉曰句章圖經所載古句章城在鄞/南六十里是也故寧郡有兩句章遺址俱存)¶
　羅城　元豐九域志按夏侯曾先地志云晉劉牢之¶
　　築城以遏王江口即此城也或云越無諸所築¶
　鄞城　太平寰宇記漢縣廢城在今鄮縣南(鄞縣志/鄞本漢)¶
　　(縣廢城因境有赤堇山加邑為鄞在今白社里産/赤堇革薛燭曰歐冶子與越王鑄劒破赤堇之山)¶
　　(即此地今白社有/鄞城遺蹟尚在)¶
　鄮城　名勝志鄞縣東三十餘里為貿山古鄮縣以¶
<pb:KR2k0044_WYG_042-2a>¶
　　此名先時山麓與海相際百貨來此貿易以故谷¶
　　口舊名後塘街有鄮縣城遺址(鄞縣志古鄮城相/傳在貿山橋非也)¶
　　(貿山在東錢湖之東其時名湖為西湖若在貿山/橋即當云東湖矣何得謂之西耶及登貿山橋所)¶
　　(稱故城者掘土驗之絶無瓦甓磚石則非城/址可知後人因其土隆起若城址故云爾)¶
　昌國舊城　萬厯象山縣志在縣南一百二十里海¶
　　中兩峯對峙名天門山接寧海東境海道一要衝¶
　　也明初建衞於此¶
　翁山縣城　元和郡縣志翁洲入海二百里即春秋¶
<pb:KR2k0044_WYG_042-2b>¶
　　所謂甬東其洲環五百里有良田湖水(明一統志/在寧海縣)¶
　　(東北唐開元中置翁山縣宋改昌國明洪武間以/其地瀕海分徙其民於内地僅存在城五百户鄞)¶
　　(縣志今/之舟山)¶
　□河古城　定海縣志去縣八里舊傳唐世築城於¶
　　此後以土輕移就鎮鼇山旁宋寳慶間城基猶存¶
　古牧奴縣治　名勝志句章城一名官奴城舊圖經¶
　　云漢光武至越嘗為賊所困因牧奴得免既定天¶
　　下以奴為鄮令封鄮為牧奴縣城為官奴城又十¶
<pb:KR2k0044_WYG_042-3a>¶
　　道志云宋武帝微時避吏於鄮與人奴名桂者善¶
　　因匿之為吏所窘奴乃耕於田以土覆帝得免後¶
　　立官奴城以報之掘土築城處名官奴池即舊治¶
　　鄮山之城也其謂光武者於史無所據而宋書孫¶
　　恩宼上虞時劉裕戌句章疑故為宋武云¶
　古鄮縣治　成化四明郡志鄮縣舊治在阿育王山¶
　　西鄮山之東城郭遺址猶存¶
　古堇子國　名勝志夏時有堇子國因其境有赤菫¶
<pb:KR2k0044_WYG_042-3b>¶
　　山在今奉化縣東五十里¶
　呉越望海縣治　太平寰宇記梁開平三年呉越王¶
　　以地濵海有魚鹽之利因置望海縣後改為定海¶
　　縣(輿地紀勝本鄮縣之靜海鎮呉越備史梁開/平二年武肅徇明州因城望海鎮置望海縣)¶
　宋酒税㕔　天啓慈谿縣志酒税務在縣東南二里¶
　　淳化七年建監酒税㕔在縣東南一里慶歴八年¶
　　建(名勝志鄞縣西下庄/乃宋之酒坊司也)¶
　宋永平寨　天啓慈谿縣志宋置永平寨於縣西夜¶
<pb:KR2k0044_WYG_042-4a>¶
　　飛山屯駐水軍咸淳十年寨燬¶
　宋社壇　天啓慈谿縣志在縣西南祈報坊建炎二¶
　　年令林叔豹建¶
　宋教場　天啓慈谿縣志在縣東北靖康元年置¶
　宋船場　至正四明續志吕祖儉詩序晁景迂大觀¶
　　中為四明船場後七十餘年訪問舊蹟尚有可考¶
　　晁説之思四明所居詩軒窻直到桃花渡是也¶
　宋雞鳴寨　天啓慈谿縣志在縣西北四十五里白¶
<pb:KR2k0044_WYG_042-4b>¶
　　馬嶴口政和七年建開慶初移屯向頭寨之傍¶
　宋鮚埼寨　嘉靖奉化縣志即鮚埼鎮嘉泰中置¶
　宋沿海制置使司　輿地紀勝紹興二年以吕頤浩¶
　　言設沿海制置使置司定海縣¶
　宋市舶司　中興小歴建炎二年復置市舶司於明¶
　　州定海縣聽番客從便¶
　桃源洞園　嘉靖寧波府志在帥府後園之北中有¶
　　佳趣亭集春亭容與亭宋韓璡建今改為海道司¶
<pb:KR2k0044_WYG_042-5a>¶
　帥府園　嘉靖寧波府志在帥府元建右置花園古¶
　　石嘉木髙臺曲池至今尚存改建市舶提舉司¶
　蔣家園　名勝志在府東南宋蔣曉建(王亘游蔣圍/詩採蓮橋下)¶
　　(路皂蓋拂雲來塵壓隨軒雨風生避暑臺酒縁/佳客盡花為使君開共話西溪舊相忘此日杯)¶
　倪家園　名勝志在府治北元倪萬尸建¶
　西湖十洲　輿地紀勝在州西湖中有汀洲島嶼凡¶
　　十曰柳汀雪汀芳草汀芙蓉洲菊花洲月島松島¶
　　花嶼竹嶼烟嶼四時之景不同而士女㳺賞特盛於¶
<pb:KR2k0044_WYG_042-5b>¶
　　春夏飛蓋成隂畫船漾影無虚日也(嘉靖寧波府/志宋元祐癸)¶
　　(酉太守劉珵因月湖之舊而疏浚之/復仍其積上廣為十洲隨景命名)¶
　烟波館　成化四明郡志在鄞縣東四十里東錢湖¶
　　宋寳慶三年守胡榘建旁有天鏡亭¶
　丈亭館　嘉靖寧波府志在慈谿縣西南四十五里¶
　　宋嘉定間令邊列建館於丈亭北故名¶
　鳬磯館　晏公𩔖要慈谿縣東南二里唐開元二十¶
　　六年縣令房琯建(慈谿縣志地臨江渚鳬雁/羣集名曰鳬磯後改為驛)¶
<pb:KR2k0044_WYG_042-6a>¶
　&KR0509;虚館　名勝志在城西南月湖中¶
　登陸館　嘉靖寧波府志在奉化縣東四里¶
　龍津館　嘉靖奉化縣志宋朱文公提舉浙東常平¶
　　泊舟於此率諸生講學焉¶
　金鐘館　嘉靖奉化縣志在縣東北十里宋咸淳中¶
　　參政葉夢鼎鎮明州建¶
　濟川館　嘉靖寧波府志在定海縣南舊名利涉又¶
　　名濟川亭¶
<pb:KR2k0044_WYG_042-6b>¶
　澤山行館　延祐四明志在定海縣西北九十里澤¶
　　山宋吏部郎黄震以德祐初歸隱就山南築行館¶
　　榜所居室為歸來之廬林泉瀟灑為一方勝覽(張/楷)¶
　　(題澤山館詩山水真佳致乾坤獨樂鄉谷深如子/午地僻似柴桑石鑿登山徑槎横渡水梁黄公歸)¶
　　(隱處松菊/有餘香)¶
　舟山館　定海縣志在縣城内宋嘉定十五年令趙¶
　　大忠建¶
　太白莊　嘉靖寧波府志在府東五里元學士程端¶
<pb:KR2k0044_WYG_042-7a>¶
　　禮與弟端學改為讀書莊即宋守胡榘所建太白¶
　　樓也¶
　梅莊　延祐四明志在春風堂南淳祐中制帥顔頤¶
　　仲建¶
　義田莊　嘉靖寧波府志在府治西望京門内宋淳¶
　　熙時汪莊靖大猷立(樓鑰義田莊記四明鄉誼最/重齊國公以列卿領晝蟰義)¶
　　(襟素髙䘏孤濟急厥後外祖少師汪公太帥史文/惠王舅氏尚書暨鄉先達與我諸父相繼主盟此)¶
　　(風不墜淳熙中沈晦叔煥請於文惠王用會稽近/地為義田之舉王韙其言與吾舅謀倡率好事者)¶
<pb:KR2k0044_WYG_042-7b>¶
　　(於是或捐己産或輸財以買得撥助之田合五頃/有奇嵗得榖六百斛米三之二買田作屋十五楹)¶
　　(於郡城西望京門内扁曰義田莊推爵齒之髙而/行幹力者提其綱仕而家食者一人司其出入凡)¶
　　(有親䘮不能舉孤女不能嫁參稽而次授之自今/富者樂施貧者安分與者不以為恩受者不以為)¶
　　(辛有餘則加益焉共守規約以/無員先生之意而後可以久矣)¶
　柳莊　嘉靖鄞縣志袁士元子太常丞珙退休之里¶
　　即菊村故址¶
　九經堂　輿地紀勝在鄮山堂後淳化間詔頒九經¶
　　郡守陳充作堂藏之(李闗重修九經堂記上即位/之明年九月閌自虞部郎中)¶
<pb:KR2k0044_WYG_042-8a>¶
　　(乞守兹土乃得亳又明年十月自亳被命來領郡/事一日會賔客於東園之嘉燕堂其北有遺址焉)¶
　　(問諸老史云九經堂基也舊記在焉滌而觀之乃太宗/殿中丞陳侯充之文也陳侯當淳化二年蒞茲方)¶
　　(皇帝詔以九經賜荆楚湖襄江呉杭越閩中嶺外/諸郡而明預馬陳侯戾止見所賜書戴仰天子之)¶
　　(休飾廣厦以藏之名曰九經堂自淳化二年迄於/今纔百年而九經散失無存堂亦廢而草木蓁蓁)¶
　　(矣乃率入官之棄材鳩無用之軍工鑿治畚土増/髙舊址如臺而新之且購九經寘其間使士民復)¶
　　(見太宗之遺訓與陳侯經始/之迹而時與士大夫游焉)¶
　鄮山堂　延祐四明志在鎮海樓北宋政和丙申守¶
　　周邦彦因舊基建¶
<pb:KR2k0044_WYG_042-8b>¶
　嘉燕堂　李閌重修九經堂記郡東園¶
　進思堂　延祐四明志在府治紹興間守畢仲荀建¶
　真瑞堂　延祐四明志在熙春亭東成化四明郡志¶
　　宋守韓璡建¶
　清心堂　延祐四明志在芙蓉堂西隆興癸未守趙¶
　　子瀟建¶
　春風堂　芙蓉堂　延祐四明志在府治並宋守程¶
　　覃建¶
<pb:KR2k0044_WYG_042-9a>¶
　熙春堂　百花堂　輿地紀勝並在州宅後圃¶
　錦堂　延祐四明志在治事㕔後淳祐元年守余天¶
　　錫新之御書錦堂二字以天錫典鄉郡也¶
　清暑堂　延祐四明志在府堂西偏淳熙初魏王建¶
　老香堂　嘉靖寧波府志在府治面北植桂百本宋¶
　　大使丞相呉潛出守慶元時建¶
　蒼雲堂　嘉靖寧波府志在郡圃之北有古檜數本¶
　　太守章大醇建既圮大使丞相呉潛增復舊規仍¶
<pb:KR2k0044_WYG_042-9b>¶
　　以檜補之蒼雲舊扁猶在溧陽張即之書¶
　平易堂　輿地紀勝在府治進思堂後¶
　琴堂　延祐四明志在鄞縣寛賦堂之北宋建¶
　清心堂　延祐四明志在鄞縣宅東北園中西南瞰¶
　　蓮池宋紹興二十五年令王曄建¶
　寛賦堂　延祐四明志在鄞縣宅左面東紹興二十¶
　　六年令周申亨重建桐鄉朱翌記¶
　晝簾堂　延祐四明志在鄞縣㕔事東紹興三十一¶
<pb:KR2k0044_WYG_042-10a>¶
　　年建趙省為記¶
　衆樂堂　延祐四明志在子城西南屹立湖中有橋¶
　　以通來往一勝景也嘉祐間守錢公輔建守呂浮¶
　　書額(邵亢衆樂堂記明治故鄮瀕海之都厥初導/江源於南山釃為漕河以入於城呉越肇國)¶
　　(兹為輔州湖支於河蓋數百畆中為亭觀卉木洲/嶼至於今圯廢鮮有存者維時錢君來此邦邦之)¶
　　(人曰維政刑毋枉於直曰維教化日遷於良山樵/水耘濟之阜安陶然太和歳以有年邦人怡怡並)¶
　　(尋於娯君曰從事與是同好近而勝者莫湖先焉/閼者闢之窪者隆之昔賦吏租削而捐之周為飛)¶
　　(梁以通往來合為夏屋鱗舒翼開逺巖近峯烟矗/兩青水流庭階激激有聲君曰從事盍往樂之荷)¶
<pb:KR2k0044_WYG_042-10b>¶
　　(房芰盤鳬飛鴇翻飄飄溝前凡州之人月維暮春/聨航接艫肴酒筦絃來游其間環隄彷徉風於栁)¶
　　(楊夕以忘還明人之憂惟使君是求明人之樂惟/使君是度樂乎樂而不與人同樂安在其為樂哉)¶
　　(他山之石以鑱以刻以告後/人尚識其畧時熙寧二年也)¶
　廣生堂　延祐四明志在湖心寺側乾道中守趙伯¶
　　圭建¶
　錦照堂　成化四明郡志在月湖南宋樓异建後更¶
　　名竹洲¶
　真隠堂　嘉靖寧波府志在月湖之中洲宋越王史¶
<pb:KR2k0044_WYG_042-11a>¶
　　浩建以讀書著真隱漫録¶
　滄洲堂　袁桷詩注九月望日過東湖上山僧能道¶
　　嘉定間事出示史忠宣公所製滄洲堂上梁文¶
　明恕堂　天啓慈谿縣志宋雍熙初令李紹文建紹¶
　　興中令林公定更名製錦元烏馬兒改曰勝覽¶
　清清堂　袁桷慈谿縣興造記㕔事有堂曰清清淳¶
　　化間縣令張穎叔達璽書之所褒因其名而築者¶
　　也慈谿縣志後令黄瓊重修後又名清清閣(徐璋/重修)¶
<pb:KR2k0044_WYG_042-11b>¶
　　(清清堂記余過是邑大夫黄公延余一室榜曰清/清憑髙原面廣野基宇聳壯丹青煥飾周旋熟視)¶
　　(見平蕪散緑修竹環翠孤雲落照飛烟有無逺水/斷霞白鳥上下予以堂名殆是之謂歟公曰非也)¶
　　(將水禽啁唽松籟悠揚艇棹絶湖而漁唱問發牛/羊下坡而牧笛孤響有適於耳歟曰非也抑訟息)¶
　　(庭虛退而孤坐琴横淨几香裊金爐一慮不生萬/緣俱滌終日寓之而忘身之在仕歟曰非也蓋淳)¶
　　(化中有賢令張叔達者綽著嚴明茂昭清德政施清/百里而聲達九重璽書敦奨先詔尚存後人仰其)¶
　　(名慮久而湮也乃建兹堂傍曰清清希仰前規即/不能抗衡並馳抑終不失為自好者矣予自領邑)¶
　　(見其柱礎傾欹棟樑蠹腐因念召伯之棠尚戒剪/伐況棟宇乎遂鳩工掄材為丕新之不惟不墜前)¶
　　(人之志抑將永君子之傳公名/瓊字巨濟戴溪人宣和二年記)¶
<pb:KR2k0044_WYG_042-12a>¶
　道愛堂　天啓慈谿縣志在縣治㕔東宋元祐初令¶
　　崔熙建扁曰佐治至淳祐初令呉浦重建曹邰更¶
　　葺之改曰道愛鄭清之記¶
　　(謹按寧郡縣兩志皆稱淳祐初呉浦重建至建炎/之四年曹邰更葺考職官表浦邰相繼為令皆在)¶
　　(於淳祐間淳祐為理宗之年號/建炎乃髙宗之初元舊志誤也)¶
　製錦堂　成化四明郡志在慈谿縣尉㕔側畢仲荀¶
　　建¶
　勤畏堂　嘉靖寧波府志在慈谿縣治王中行建¶
<pb:KR2k0044_WYG_042-12b>¶
　植本堂　嘉靖寧波府志在慈谿縣西南一里尚書¶
　　姚鏌所居姚自宋神童姚正子世居於此¶
　遺愛堂　成化四明郡志在奉化縣治内又名龍溪¶
　　道院¶
　得初堂　王應麟奉化縣治記堂曰得初以息以燕¶
　恕堂　延祐四明志在奉化縣㕔事之西榮彛建¶
　德星堂　戴表元奉川驛記奉川驛成名堂曰德星¶
　宜晩堂　貝瓊宜晩堂記奉化四山環拱南屏一峯¶
<pb:KR2k0044_WYG_042-13a>¶
　　特起蓋四明形勝之處¶
　筆華堂　嘉靖奉化縣志在縣北二十五里江村口¶
　　宋李元白宅内¶
　清華堂　戴表元清華堂記奉化萬竹董氏為洲甲¶
　　族有彦受者築讀書之堂於所居之東來請名余¶
　　以文選語名之曰清華¶
　屏山堂　成化四明郡志在定海縣東一里梓䕃山¶
　　上宋軍官馮柄彛築之(寧波府志今鎮/海地改名迎秀)¶
<pb:KR2k0044_WYG_042-13b>¶
　　(謹按寧郡舊志稱定海/縣俱令之鎮海縣也)¶
　安樂堂　嘉靖寧波府志在定海縣西北三里¶
　三友堂　成化四明郡志在象山縣㕔之西宋趙善¶
　　㬜建¶
　鎮鰲堂　定海縣志宋縣治在鎮鰲山下端平三年¶
　　令方暉建¶
　敬簡堂　定海縣志在㕔事後西偏宋嘉定三年昌¶
　　國令聞韶建¶
<pb:KR2k0044_WYG_042-14a>¶
　清白堂　定海縣志在縣治後元泰定中阿哈瑪特建¶
　超覽堂　定海縣志在昌國城内宋集賢學士韓搘¶
　　彦建學士趙逢龍書¶
　坐嘯齋　輿地紀勝在鄮山堂西宋韓仲通建其右¶
　　為鈐齋¶
　羔羊齋　延祐四明志在平易堂之後¶
　仁齋　延祐四明志寳慶二年守胡榘建¶
　琴齋　明一統志在鄞縣治宋建¶
<pb:KR2k0044_WYG_042-14b>¶
　攻媿齋　嘉靖寧波府志在鄞縣南二里晝錦坊尚¶
　　書宣獻公樓鑰所居自號攻媿齋主人¶
　仁平齋　延祐四明志在奉化縣㕔事東令榮彛建¶
　愛蓮齋　定海縣志在縣治東宋淳祐中令沈壑建¶
　思補齋　萬厯象山縣志在三友堂東令胡榘建¶
　生明軒　嘉靖寧波府志在郡治蒼雲堂右下瞰方¶
　　池極目無際大使丞相呉潛於此玩月故名¶
　叢碧軒　成化四明郡志在治後宋曹泳建(明一統/志米芾)¶
<pb:KR2k0044_WYG_042-15a>¶
　　(書/扁)¶
　餘軒　戴表元餘軒記程士安佐浙東元帥府於明¶
　　所居軒有餘地種蔬以給余名之曰餘軒¶
　擁青軒　慈谿縣志花嶼湖之西復有小湖當清清¶
　　堂後湖中有洲洲上有擁青軒四隅有四亭¶
　龍虎軒　天啓慈谿縣志在縣東普濟寺東岡怪松¶
　　踞危石若龍虎狀元豐中令盛次仲有石刻詩¶
　清茂軒　戴表元清茂軒記大雷山為唐賢謝遺塵¶
<pb:KR2k0044_WYG_042-15b>¶
　　所居後有毛氏震卿居此¶
　朝暉軒　嘉靖奉化縣志趙孟頫戴表元黄溍聚講¶
　　之所凡戴黄有作趙書之時稱三絶今為法華寺¶
　　(戴表元鹿頂山朝暉軒為東玉師賦金雞響暴關/燭龍轉岩車隂蒙欲消散岩谷開噓呀忽然蒼蘿)¶
　　(顛涌出紅蓮華天暉初熙燦六合無藏遮而我/靈臺中善根始萌芽珍重慎消息外物如塵沙)¶
　清暉軒　延祐四明志在定海縣海光閣前嘉定三¶
　　年令趙珌夫立¶
　聽軒　延祐四明志在象山縣治慶元四年令韓元¶
<pb:KR2k0044_WYG_042-16a>¶
　　禮建¶
　更恭亭　延祐四明志在府治桃源洞門西北宋嘉¶
　　定十六年知慶元府章良朋建前有二古檜取東¶
　　坡雙童老更恭之意¶
　茶亭　酒亭　延祐四明志在設㕔東西紹定初守¶
　　胡榘重建¶
　占春亭　延祐四明志在春風堂之南宋淳祐六年¶
　　制使顔頤仲建¶
<pb:KR2k0044_WYG_042-16b>¶
　觀瀾亭　輿地紀勝在郡治内¶
　友山亭　延祐四明志在仁齋前宋守梁汝嘉建¶
　射亭　延祐四明志在九經堂後宋守趙伯奎建¶
　傳觴亭　夾芳亭　延祐四明志在府治並宋守程¶
　　覃建¶
　茆亭　延祐四明志在舊甬東書院南其東為熙春¶
　　亭宋紹興癸酉守韓璡建¶
　西亭　輿地紀勝在鄞縣治(延祐四明志今名荆公/臺在㢘訪分司公宇後)¶
<pb:KR2k0044_WYG_042-17a>¶
　　(圃王安石鄞縣西亭詩收功無路去無田竊食窮/城度兩年更作世問兒女態亂栽花竹養風烟)¶
　會别亭　鄞縣志在府城西三里¶
　碧沚亭　明一統志在月湖中鄞縣志史彌逺建(樓/鑰)¶
　　(題碧沚亭詩相家小有四明山更葺桃源𣺌/莽間四面樓臺相映發一川烟水自彎環)¶
　可憇亭　延祐四明志在桃源洞西淳祐中顔頤仲¶
　　建¶
　魚熙亭　嘉靖寧波府志在鄞縣治寛賦堂之前¶
　仰髙亭　鄞縣志在縣治宋建¶
<pb:KR2k0044_WYG_042-17b>¶
　嵊亭　水經注江之道南有曹娥碑江濵有馬目山¶
　　洪濤一上波隱是山勢淪嵊亭(太平寰宇記鄮縣/嵊亭自剡溪至此)¶
　　(灘磧髙險行人往來皆此装束齊/僕射張稷曽生子於此因名嵊)¶
　　(謹按會稽志亦載嵊亭因嵊縣屬紹也寰宇記/已入鄮縣其地仕今鄞縣故從寰宇記入寧波)¶
　瓌富亭　至正四明續志在東渡門外丞相呉潛建¶
　超然亭　鄞縣志在桃花渡船場宋監官晁説之建¶
　寒碧亭　延祐四明志寳巖寺後有寒碧亭(王安石/寒碧亭)¶
　　(詩兩岸青山刻峭成一溪回曲篆紋平/綠隂隠隠無重數欲去黄鸝又一聲)¶
<pb:KR2k0044_WYG_042-18a>¶
　三江亭　名勝志在郡城東門之北宋天禧中郡守¶
　　李彛庚嘗寓此紹興間郡守潘良貴重建亭¶
　翠鎖亭　謝翺翠鎖亭詩注亭在江岸有魏王妃所¶
　　題字¶
　平楚觀瀾亭　鄞縣志在瑞光樓前今水中洲是也¶
　時亭　成化四明郡志在平橋西呉潛建今為惠民¶
　　藥局¶
　直清亭　鄞縣志在縣東明堂嶴白雲山下宋天水¶
<pb:KR2k0044_WYG_042-18b>¶
　　郡開國公趙與懽建於父之墓側理宗御書二字¶
　　賜之¶
　望湖亭　嘉靖寧波府志在鄞縣東南東錢湖中(張/時)¶
　　(徹望湖亭詩烟霞探不極獨上望湖亭孤嶼懸明/鏡羣峯展畫屛舠舟舒月白松檜匝雲青盡日中)¶
　　(山醉人言/是謫星)¶
　極目亭　阿育王山志在鄮山東見海中諸山¶
　宿鷺亭　舒亶有宿鷺亭詩見延祐四明志¶
　紫翠亭　王庭秀有泛舟西湖至紫翠亭詩¶
<pb:KR2k0044_WYG_042-19a>¶
　芳思亭　鄞縣志在縣南尚書袁以道所居(袁桷芳/思亭詩)¶
　　(序大父尚書公治圃南郊有堂亭凡十五不/復可考近築一亭彷彿其萬一名之曰芳思)¶
　聽香亭　嘉靖寧波府志在慈谿縣東南一名臨香¶
　　亭宋紹興中建嘉定十年天台劉燠改曰聽雨堂¶
　攬秀亭　天啓慈谿縣志在縣治擁青軒後宋紹定¶
　　元年令周符建元延祐四年改曰湖亭¶
　麗澤亭　延祐四明志在慈谿縣治之前紹興三十¶
　　一年令鍾確重建(姚鏌慈谿縣修造/記今更曰通和)¶
<pb:KR2k0044_WYG_042-19b>¶
　春亭　成化四明郡志在慈谿縣治東南¶
　環碧亭　名勝志在慈谿縣後湖嶼上宋乾道間令¶
　　陳夀彭建(王淮環碧亭詩簷角俯滄洲烟波數㸃/鷗路從堦下斷天向檻前浮柳影當簾)¶
　　(夏蘋香入座秋百年/清景絶誰放綵舩游)¶
　柳意亭　勝覽亭　袁桷慈谿縣治興造記縣治之¶
　　後有小湖湖之中為洲花竹四列風蓮水栁映翳¶
　　繚繞為亭曰柳意勝覽以樂其神此昔烏瑪喇忠¶
　　顯之所成也(慈谿縣志敬思佐治勝覽栁意此四/亭俱在縣後湖嶼中並烏瑪喇建)¶
<pb:KR2k0044_WYG_042-20a>¶
　涵碧亭　天啓慈谿縣志在縣東湖嶼中舊名清音¶
　　宋天聖中令孫知古建大觀中令唐昌期更今名¶
　鄰月亭　成化四明郡志在慈谿縣東北一里龍虎¶
　　軒北宋元豐八年令崔熙建¶
　砥疏亭　嘉靖寧波府志在慈谿縣普濟湖東南隄¶
　　上宋令金昌年建¶
　野航亭　仁天亭　天啓慈谿縣志並在縣東北宋¶
　　景定二年令金昌年建¶
<pb:KR2k0044_WYG_042-20b>¶
　咏春亭　嘉靖寧波府志在慈谿縣東北一里宋令¶
　　金昌年建舊名咏歸咸淳八年令周濤改今名¶
　濯纓亭　成化四明郡志在慈谿縣東南二里¶
　回瀾亭　天啓慈谿縣志在縣西南十三里宋淳祐¶
　　中制使顔頤仲建¶
　䝉亭　延祐四明志在慈谿大寳山麓創自熙寧以¶
　　前泉甘宜茶又名寳泉亭紹興間令陳良翰重建¶
　丈亭　天啓慈谿縣志在縣西四十五里乃老尉廨¶
<pb:KR2k0044_WYG_042-21a>¶
　　宇方築丈室故曰丈亭今有老尉浦(王淮過丈亭/詩出縣四十)¶
　　(里西來是丈亭江分三派白山拱兩邊青逺樹/雲問塢香蒲雨後汀舟人候潮至飯罷即揚舲)¶
　寒碧亭　翠光亭　天啓慈谿縣志在寳慶寺後(王/安)¶
　　(石寒碧亭詩風吹洞口雲水動山/頭月野客時問人前村多少雪)¶
　四景亭　寧波府志在慈湖之北元至元間令富德¶
　　庸建¶
　清斯亭　成化四明郡志在奉化縣治得初堂後(王/應)¶
　　(麟重修奉化縣治記㕔事東西吾名以節愛清安/兩簾翼焉名以一清四畏堂曰得初以息以燕亭)¶
<pb:KR2k0044_WYG_042-21b>¶
　　(曰清斯有沼有荷挹爽西山扁以髙清殖殖其楹/䡾䡾其門粲然一新曷敢視官舍為遞傳而怠厥)¶
　　(事/)¶
　烏峯亭　李濂游雪竇記在日嶺上烏峯日嶺别名¶
　偃蓋亭　隱秀亭　聽泉亭　嘉靖寧波府志俱在¶
　　雪竇山¶
　御書亭　寜波府志在雪竇藏宋理宗應夢名山四¶
　　字¶
　鮚埼亭　漢書地理志鄞有鮚埼亭注鮚音結蚌也¶
<pb:KR2k0044_WYG_042-22a>¶
　　長一寸廣六分有一小蟹在其腹埼西岸也(嘉靖/奉化)¶
　　(縣志析為奉地在縣南五十/里屬十八都其中多鮚故名)¶
　飛雪亭　妙峯亭　潄玉亭　輿地紀勝奉化雪竇¶
　　山有瀑布上下有三亭丹碧照耀飛簷鱗鱗蔚在¶
　　青嶂間晨霞暮靄遮露萬狀尤為勝槩(曽鞏飛雪/亭詩玉蝌)¶
　　(垂處雪花翻四序雷聲六月寒憑/檻未窮千丈勢請從巖下舉頭看)¶
　鹿亭　丹山洞天圖咏集梁隱者孔祐居昇仙祠側¶
　　有鹿中矢來投祐為牧豢而去因建鹿亭(陸龜䝉/鹿亭詩)¶
<pb:KR2k0044_WYG_042-22b>¶
　　(鹿亭巖下置時領白麛過草細眠應久泉清飲自/多認聲來月塢尋跡到烟羅早晚吞金液還將上)¶
　　(綺/河)¶
　琅玕亭　延祐四明志在奉化館羣山繞之¶
　航津亭　延祐四明志在定海縣東南宋元豐元年¶
　　建為髙麗使往還賜宴之地¶
　海晏亭　嘉靖定海縣志舊名鎮海亭宋守胡榘建¶
　永賴亭　成化四明郡志在定海縣海石塘與海晏¶
　　亭皆在塘之左右明洪武五年邑丞許伯原重建¶
<pb:KR2k0044_WYG_042-23a>¶
　柔逺亭　嘉靖定海縣志在縣南舊名巨川宋崇寧¶
　　中徐禋重建改名其側有翠湥亭¶
　觀瀾亭　延祐四明志在象山縣北宋治平中令林¶
　　旦建(許將觀瀾亭詩危亭髙處倚巖隈西望蒲昌/海浪回山戴鰲頭天外出水游鯂穴地中來)¶
　　(千重側崦扶搖沒萬里分流混沌開/令尹觀瀾知道大三年窮邑更淹才)¶
　灌水亭　延祐四明志在象山縣西一百步西谷之¶
　　南宋治平中令林旦建¶
　濯纓亭　延祐四明志在象山縣西谷宋治平中令¶
<pb:KR2k0044_WYG_042-23b>¶
　　林旦建¶
　香風亭　更好亭　延祐四明志皆在象山縣治西¶
　　宋慶元初令趙善與建¶
　照香亭　延祐四明志在象山縣治宋令趙善與建¶
　圓嶠亭　延祐四明志在象山縣東三里東谷桃花¶
　　溪之南宋嘉定十二年令趙善㬜建¶
　方壺亭　延祐四明志在象山縣鳯躍泉之南林木¶
　　隂翳巖崖卓峭嘉定十二年令趙善㬜建¶
<pb:KR2k0044_WYG_042-24a>¶
　滌塵亭　延祐四明志又名東谷泉亭在象山縣東¶
　　北嘉定十二年趙善㬜建¶
　白鹿飲泉亭　嘉靖寧波府志在象山員峯山北相¶
　　傳白鹿飲泉於此後人創亭其側¶
　斵雲亭　㢘泉亭　浮香亭　延祐四明志並在昌¶
　　國治後¶
　冰壺亭　延祐四明志在昌國縣芙蓉洲舊名清逺¶
　　宋乾道六年簿趙善譽易之¶
<pb:KR2k0044_WYG_042-24b>¶
　受降亭　定海縣志在觀山明嘉靖時總制胡宗憲¶
　　總兵盧鏜受降汪直建¶
　明秀樓　延祐四明志在府治清心堂西宋守程覃¶
　　建¶
　鎮海樓　延祐四明志在府堂之東偏宋寳慶二年¶
　　守胡榘建(呉潜鎮海樓詩鄮山湥處古明州新有/江南客倚樓鳯閣天連宜望日蛟門海)¶
　　(宴不驚秋頭顱已近殘年景身口聊為卒/歳謀蕭颯西風吹落葉滿林清露自難收)¶
　甬江樓　呂祖儉新建甬江樓記舶務東負郡城乾¶
<pb:KR2k0044_WYG_042-25a>¶
　　道元年監務事楊芾仲章建樓於其上距今二十¶
　　年樓名未立通守丹陽蘇公實臨舶事覽其山川¶
　　之勝而一新之因名以甬江(鄞縣志府治東/南靈橋門裏)¶
　雙瑞樓　延祐四明志在春風堂南宋守程覃建適¶
　　民以駢幹之粟來獻而名之¶
　明逺樓　至正四明續志在帥府南子城上宋至治¶
　　元年建¶
　瑞光樓　名勝志元末東甌高則誠主於櫟社沈氏¶
<pb:KR2k0044_WYG_042-25b>¶
　　之樓居因作琵琶記成時清夜按拍几上蠟炬二¶
　　枝光忽交合遂名¶
　萬金樓　延祐四明志馮氏有萬金樓(周鍔萬金樓/詩㡬年江上)¶
　　(夢黄鶴意悠悠百尺獨臨水萬金難買秋杵聲/喧藥市闌影枕漁舟應有壺中客分身向此游)¶
　東樓　西樓　天啓慈谿縣志東西郭皆有酒樓東¶
　　樓自東郭橋至接官亭西樓乃今山川壇基宋元¶
　　以來皆為戱臺歌皷之聲不斷臺之四面皆樓樓¶
　　前商舶雲屯往往於樓上宴樂¶
<pb:KR2k0044_WYG_042-26a>¶
　介白樓　嘉靖寧波府志在慈谿縣西北二十里茅¶
　　山散人故宋禮部郎中劉揚祖也入元後徙家雲¶
　　湖寺山之東原建介白樓為讀書之所¶
　宣明樓　嘉靖奉化縣志為縣之外門始於宋令婁¶
　　紹&KR0389;元知州周仲厚為石臺置漏以警晨昏¶
　擁翠樓　貝瓊擁翠樓記奉化依山為縣處士汪幼¶
　　海徙家縣治東即後圃建樓為登眺之所¶
　觀蜃樓　寧波府志在鎮海縣伏龍山¶
<pb:KR2k0044_WYG_042-26b>¶
　望稔樓　延祐四明志在象山縣治西圃左宋慶元¶
　　初令趙善與建¶
　十洲閣　嘉靖寧波府志在月湖之濵¶
　澄輝閣　嘉靖寧波府志在月湖之濵(周鍔澄輝閣/詩䧺連俯空)¶
　　(濶下贍霄漢浮眼將雲漠漠心寄水悠悠日暖/鳥飛鏡月涼魚弄鈎行期分此景家在甬西頭)¶
　紅蓮閣　名勝志在月湖中宋章得象倅郡時建¶
　經綸閣　輿地紀勝在鄞縣治因王安石作徐度記¶
　臨雲閣　舒亶有臨雲閣詩見延祐四明志¶
<pb:KR2k0044_WYG_042-27a>¶
　滄洲閣　朱翌廣生堂記復放生池於西湖因創閣¶
　宸奎閣　寧波府志在鄞縣東五十里阿育王山廣¶
　　利寺内宋大覺禪師懷璉建蘇軾為記其碑尚存¶
　海光閣　延祐四明志舊名多稼亭在定海縣治西¶
　　北宋嘉定間令崔端學建¶
　百花臺　成化四明郡志在桃源洞前宋守曹泳建¶
　自逺臺　至正四明續志在郡圃即木香臺(寧波府/志宋呉)¶
　　(潛/建)¶
<pb:KR2k0044_WYG_042-27b>¶
　讀書臺　寧波府志在鄞縣治宋慶厯七年王安石¶
　　宰鄞時所築遺址尚存成化四明郡志鄞縣東四¶
　　十里梨花山有史嵩之讀書臺¶
　釣臺　成化四明郡志慈谿縣西南二十五里釣魚¶
　　山上世傳謝靈運釣於此¶
　妙髙臺　名勝志在奉化縣雪竇山¶
　鯉臺　延祐四明志在奉化横山上有石文如篆¶
　曉峯臺　定海縣志在縣西南曉峰山可望日出¶
<pb:KR2k0044_WYG_042-28a>¶
　徐偃王宅　成化四明郡志隱學山在鄞縣東東錢¶
　　湖畔舊名棲真徐偃王隱學於此一云在翁洲王¶
　　十朋會稽賦翁洲訪偃王之盧¶
　董孝子宅　嘉靖寧波府志在鄞縣西南百餘步孝¶
　　子名黯其宅今為純德廟舊志謂即其故居立廟¶
　　則黯本鄮人也鄮故鄞地虞翻謂為句章人據其¶
　　徙居慈谿言之而唐崔殷廟碣乃仍其誤¶
　張平子宅　四明山志四明山連脊起峰中有三峯¶
<pb:KR2k0044_WYG_042-28b>¶
　　鐺足以立漢張平子居焉¶
　梅福宅　成化四明郡志鄞縣東南七十里大梅山¶
　　蓋梅福隠宅也按福傳王莽専政福一朝棄妻子去¶
　　後有見福於會稽漢時鄞屬會稽山中有石洞仙¶
　　井藥爐丹竈遺跡猶存¶
　徐浩宅　嘉靖寧波府志在鄞縣南四明山下浩先¶
　　居越為唐中書舍人貶明州别駕遂居於此¶
　賀知章宅　嘉靖寧波府志鄞縣西南句章鄉小溪¶
<pb:KR2k0044_WYG_042-29a>¶
　　之馬湖世傳賀監舊宅(成化四明郡志鄞縣西南/君奢橋西唐賀知章所居)¶
　　(有衆樂亭相距三里名賀家灣其地賀姓甚多賀/監後徙剡川有回鄉詩張時徹府志存疑賀知章)¶
　　(按舊唐書與會稽志俱為越州永興人考永興乃/今蕭山縣古今之志四明者並載之非以其自號)¶
　　(四明狂客故耶四明山在會稽跨寜紹之境不専/屬鄞今郡城中月湖上有賀監祠故傳為賀監讀)¶
　　(書處鄞之句章鄉小溪有馬湖云賀氏洗馬池相/距三里有賀家灣至今賀姓者尤多又掘土得㫁)¶
　　(碑有會稽郡賀府君六字耆老皆謂賀監故宅始/實居此後徙剡川然剡乃嵊地實與奉化接壤)¶
　　(奉亦有剡溪我明郡水源皆自剡也況馬湖又與/奉連壤地而賀監子曾子故為會稽郡司馬六字)¶
　　(碑豈其墓碣耶是皆不可考然賀監舍宅為觀名/千秋考會稽志今天長觀是也云去府東南十二)¶
<pb:KR2k0044_WYG_042-29b>¶
　　(里又請周宫湖為放生池一曰永周湖今池去府/東南十里史浩為安撫使又於其地為亭名懐賀)¶
　　(種種古蹟遺翰如知章三告龍瑞宫記等多在山/會問其墓在山隂縣東南九里其地因名九里墓)¶
　　　(在山巔鄉人呼為賀/墓其為越人明矣)¶
　　　(謹按知章宅故在越因舊志所/有且有張時徹之辨故存之)¶
　黄晟宅　嘉靖寧波府志在鄞縣東二十五里鄞塘¶
　　鄉任佽飛兵馬使後遷明州刺史遂家於此(萬厯/象山)¶
　　　(縣志象山縣東北四十里荷花橋冇黄晟/宅今十七都二十四都黄姓皆其苖裔)¶
　　謝遺塵宅　四明山志唐謝遺塵隱於四明南雷訪¶
<pb:KR2k0044_WYG_042-30a>¶
　　陸龜䝉語以山中之奇品為九題曰石室過雲雲¶
　　南雲北鹿亭樊榭潺湲洞青櫺子鞠侯皮日休和¶
　　之¶
　錢塤宅　名勝志東錢湖在鄞縣東三十五里舊名¶
　　西湖宋錢塤世居湖上好學有節槩與同里髙友¶
　　文以談經史相資廓落世務¶
　趙善湘宅　鄞縣志縣治南一里握蘭坊左宋宗室¶
　　趙善湘所居稱趙王府¶
<pb:KR2k0044_WYG_042-30b>¶
　樓异宅　成化四明郡志在鄞縣西南晝錦坊(郡縣/志异)¶
　　(以孫鑰貴贈太師稱樓/太師府故里名晝錦)¶
　豐稷宅　嘉靖寧波府志在鄞縣西南五十里董母¶
　　墓北稷仕至工部尚書致仕歸由小溪鎮之蕙江¶
　　徙居於此(曾鞏送豐稷歸故里詩桃花染破南山/青漢江此時春水生客舟相語人夜起)¶
　　(勁艣亂江羣雁聲夫君飄泊動歸思告我舉装千/里行閎才壯思風雨發緑鬢少年冰雪清讀書一)¶
　　(見若經誦下筆千言能立成精微自得有天質操/行秀出存鄉評嗟從薄禄困流滯能誘鄙俗消紛)¶
　　(爭絃歌躬勸士强學田里安堵人力耕嗟予據案/但畫諾遇事縮手方蒙成雖知璞玉難强獻欲挂)¶
<pb:KR2k0044_WYG_042-31a>¶
　　(塵&KR2482;空谷情嵗寒不變乃知確物理先否終/當亨維舟且盡今夕語明日帆隨白烏輕)¶
　魏杞宅　嘉靖寧波府志在鄞縣南小溪鎮把官學¶
　　士既罷歸卜居小溪之上手不停披著山房集¶
　陳瓘宅　成化四明郡志在鄞縣治南之西湖瓘字¶
　　了翁南劍人嘗攝明州倅寓居湖上著四明遵堯¶
　　集¶
　陳之翰宅　嘉靖寧波府志鄞縣治西南月湖之上¶
　　處士陳之翰讀書之所¶
<pb:KR2k0044_WYG_042-31b>¶
　汪大猷宅　洪邁友恭堂記友恭堂者鄞江汪氏所¶
　　立也其宅在鄞縣西三十里嘉靖寧波府志鄞縣¶
　　西山之潘嶴宋敷文閣學士汪大猷所居(趙汝愚/送汪大)¶
　　(猷歸鄞詩尚書天官貴持經侍幃幄青㝠欲無際/白首非故約連檣動南浦父老望巖壑下車入里)¶
　　(門執手問歡樂十年㡬風雨寒鷄呌屋角勤勞畢/吾分帝賚出寵渥我適奉香火禁直連六閣遂令)¶
　　(宣室思從今問晦朔朱熹送汪大猷歸里詩濯濯/才華耀禁林翩然忽起故園心九天得請恩方重)¶
　　(一舸東歸春未深照眼湖山非昨夢及時詩酒/合冋襟不應便作真狂客講殿行思聽履音)¶
　陸寘宅　至正四明續志鄞縣南四十里梅溪灘上¶
<pb:KR2k0044_WYG_042-32a>¶
　　宋會稽陸判官寘卜居於此奉祠垂三十年工詩¶
　　及書法¶
　史浩宅　鄞縣志在縣治西南一里月湖之東太師¶
　　宅乃宋之賜第故稱史府¶
　王珩宅　嘉靖寧波府志鄞縣西三十五里桃源鄉¶
　　宋宗正少卿王珩所居父說建桃源書院¶
　王次翁宅　嘉靖寧波府志鄞縣治西南二里西社¶
　　壇橋宋參知政事王次翁所居次翁善太元數未¶
<pb:KR2k0044_WYG_042-32b>¶
　　老致仕治第西湖為退休之所¶
　趙竴宅　成化四明郡志在鄞縣南五十里宋隱士¶
　　趙竴待制粹中之子𨼆於茅山之陽屢薦不起¶
　趙彦逾宅　成化四明郡志在鄞縣西南錦里橋北¶
　　宋紹興間郡人學士趙彦逾仕資政殿大學士知¶
　　慶元府兼沿海制置使所居故名錦里¶
　張即之宅　書史鄞縣西南有林村市宋學士張即¶
　　之之祖邵居此其家近資教寺故寺多其墨跡云¶
<pb:KR2k0044_WYG_042-33a>¶
　袁甫宅　鄞縣志在縣治西北一里鑑橋下之西宋¶
　　尚書袁甫以狀元及第故傍有狀元坊¶
　陳塤宅　鄞縣志在縣東四十里寳幢市塤以省元¶
　　任吏部侍郎里有省元坊¶
　范楷宅　嘉靖寧波府志在鄞縣東楷以權工部尚¶
　　書言李全罷歸築室萬齡鄉至今稱尚書村¶
　傅行簡宅　嘉靖寧波府志在鄞縣治西北五十餘¶
　　步鑑橋頭行簡宋嘉泰二年狀元宅傍有狀元橋¶
<pb:KR2k0044_WYG_042-33b>¶
　王應麟宅　嘉靖寧波府志鄞縣治南一里宋尚書¶
　　王應麟所居其父撝為崇政殿説書理宗御書飛¶
　　白汲古傳忠四字扁其堂至今稱王家府¶
　闞澤宅　成化四明郡志慈谿縣東北十里闞峯山¶
　　呉太子太傅都鄉侯闞澤所居(慈谿縣志唐大中/二年令李楚臣立)¶
　　(為徳/潤院)¶
　虞喜宅　嘉靖寧波府志慈谿縣北鳴鶴山(四明山/志大隱)¶
　　(山北峯為四明東麓晉虞/喜嘗隱此山三召不起)¶
<pb:KR2k0044_WYG_042-34a>¶
　虞九皋宅　名勝志在鳴鶴山唐元和間虞九皋字¶
　　鳴鶴居此(天啓慈谿縣志九皋世/南之孫世南宅即在此)¶
　孫惟晸宅　嘉靖寧波府志慈谿縣西南四十里孫¶
　　家坪唐靜海軍節度使孫惟晸所居¶
　呂珂宅　天啓慈谿縣志在縣西南二里唐儀鳯三¶
　　年邑大夫呂珂以所居捨為寺今為永明寺¶
　張無擇宅　嘉靖寧波府志在慈谿縣治西南孝子¶
　　名無擇為唐刺史今即其宅為廟祠之¶
<pb:KR2k0044_WYG_042-34b>¶
　黄震宅　天啓慈谿縣志縣北五十里地名古窰有¶
　　卧床橋為宋文潔先生黄震讀書處¶
　孫夢觀宅　嘉靖寧波府志在慈谿縣治西街宋侍¶
　　郎孫夢觀即節度惟晸之後今有孫家橋¶
　張虙宅　嘉靖寧波府志慈谿縣東南二十里宋侍¶
　　郎張虙所居俗稱小鄮州¶
　楊簡宅　慈谿舊景董孝子廟之西為野航橋橋之¶
　　西宋慈湖先生卜居於此後為慈湖書院(嘉靖/奉化)¶
<pb:KR2k0044_WYG_042-35a>¶
　　(縣志縣東一百里為瑞雲山楊文元公生於此始/生時有五色雲起蓋山上鄉人異之因名瑞雲山)¶
　方山京宅　嘉靖寧波府志在慈谿縣東之大方橋¶
　　宋景定三年進士及第方山京所居¶
　姚登孫宅　名勝志慈谿縣雙峯山宋末姚登孫隱¶
　　此¶
　孫郃宅　嘉靖寧波府志在奉化縣東北唐右拾遺¶
　　孫郃所居其裔名沔者為宋名臣宅今為淨惠寺¶
　杜勝先宅　嘉靖奉化縣志在縣北杜勝先東陽人¶
<pb:KR2k0044_WYG_042-35b>¶
　　唐長慶間為御史中丞居縣之招賢墟即今杜坂¶
　樓郁宅　嘉靖寧波府志在奉化縣東正議大夫樓¶
　　郁所居今為吉成寺¶
　林逋宅　嘉靖寧波府志奉化縣東黃賢村宋處士¶
　　林逋所居後隱杭之西湖¶
　竺汝舟宅　名勝志奉化縣桃花坑昔隱士竺汝舟¶
　　與太白禪師往來至此居之留偈云昔是神仙宅¶
　　今為長者居¶
<pb:KR2k0044_WYG_042-36a>¶
　蔣浚明宅　嘉靖寧波府志奉化縣北三嶺村宋金¶
　　紫光禄大夫蔣浚明居此¶
　舒璘宅　嘉靖奉化縣志在縣東五里廣平里璘諡¶
　　文靖其子孫即所居之傍創廣平書院¶
　王宗道宅　嘉靖奉化縣志縣東二里東市宋王宗¶
　　道所居别號怡齋乃時叙之子今名雙桂坊¶
　仇悆宅　嘉靖寧波府志奉化縣北五里沙堰宋開¶
　　國伯仇悆之宅今子孫即所居之傍立廟祀之¶
<pb:KR2k0044_WYG_042-36b>¶
　陳著宅　嘉靖寧波府志奉化縣西六十里三石村¶
　　宋秘書監陳著所居¶
　曹孝先宅　嘉靖寧波府志奉化縣西六十里三石¶
　　村宋承直郎曹孝先所居¶
　戴表元宅　嘉靖寧波府志奉化縣西坑村元戴表¶
　　元所居人稱江南夫子(戴表元質野堂自記剡源/先生幼而囂居長而浪游)¶
　　(老而羈棲以為異時倘得餘閒營一區之宅則将/名之質野大徳丙午始議興築不三月而堂成以)¶
　　(次充安閣岧嶤亭縮軒雪鏡諸役仍舊名而增新/備凡一百三十六楹溪山面勢烟雲情親無不欣)¶
<pb:KR2k0044_WYG_042-37a>¶
　　(合幸得成之而得自名之而何不可樂/乎  按趙孟頫松雪齋集有縮軒記)¶
　任士林宅　嘉靖奉化縣志縣南五十里鮚埼村宋¶
　　松鄉先生任士林所居¶
　樂仁規宅　嘉靖寧波府志定海縣南四十五里靈¶
　　巖鄉唐尚書樂仁規與弟尚書仁厚所居¶
　余天錫宅　嘉靖定海縣志縣東二百里甬東村宋¶
　　叅知政事余天錫所居¶
　沈焕宅　嘉靖定海縣志縣西南東山下宋沈端憲¶
<pb:KR2k0044_WYG_042-37b>¶
　　煥所居縣東有南山書院為煥講學之地¶
　倪九疇宅　萬厯象山縣志九疇平陽人唐昭宗時¶
　　官招討副使抵象之繪棚嶺遂卜居焉¶
　俞懋文宅　萬厯象山縣志九都金字山下宋侍郎¶
　　俞懋文及孫承簡世居於此¶
　楊王休宅　嘉靖寧波府志象山縣治後宋尚書楊¶
　　王休居此¶
　應㒡宅　嘉靖寧波府志昌國城中宋參知政事應¶
<pb:KR2k0044_WYG_042-38a>¶
　　㒡所居後徙於鄞¶
　四明窻　成化四明郡志在郡治吳潛既增浚舊池¶
　　跨兩虹於上而闢虛堂於中公謂四明洞天為石¶
　　窻此堂戸牖四達遂題曰四明窻¶
　桂林　嘉靖寧波府志鄞縣西二十里地名桂林宋¶
　　初忠宣公俞鼎由呉興來鎮浙東卜居於此¶
　義門　嘉靖寧波府志鄞縣南一里元提舉蔣明道¶
　　所居内有宋建義門祠堂一所¶
<pb:KR2k0044_WYG_042-38b>¶
　菊村　嘉靖寧波府志鄞縣西二里宋忠臣袁鏞之¶
　　孫士元所居士元為翰林國史院檢閲晩隱城西¶
　　别墅種菊數百本自號菊村老人¶
　瑞室　鄞縣志薛維字持國敦尚古道結廬張村宋¶
　　淳熙間遭回禄所居獨完樓鑰題曰瑞室¶
　㝠菴　鄞縣志在縣西六十里密巖山下宋尚書陳¶
　　顯因沮用蔡京貶知越州歸作㝠菴以自晦¶
　萬竹廬　嘉靖奉化縣志縣西南六十里髙元之所¶
<pb:KR2k0044_WYG_042-39a>¶
　　居元之本鄞人以父世植葬奉化之察㢘岡因是¶
　　結廬萬竹之間故稱萬竹先生¶
　金鐘墩　成化四明郡志在奉化縣北十里大溪間¶
　　昔傳錢氏載大金鐘過此沉焉漲沙成墩¶
　萬松窩　萬厯象山縣志在縣東宋卞大亨以丞相¶
　　范宗尹薦避跡錢倉結窩山隈植萬松於徑¶
　思孝廬　萬厯象山縣志在縣西金龜山孝子名缺¶
　　父母没哀毁骨立既葬築廬於墓前郡守胡榘為¶
<pb:KR2k0044_WYG_042-39b>¶
　　之立碑扁其廬曰思孝¶
　梅子真煉藥處　呉萊甬東山水古跡記在昌國梅¶
　　岑山¶
　安期生隱處　延祐四明志安期生洞在昌國馬秦¶
　　山(呉萊望馬秦桃花諸山間安期生隱處詩此去/何可極中心忽有思亂山插滄海千層壯且奇)¶
　　(信哉神仙宅而養雲霞姿雕鎪鬼斧觖刮濯龍湫/移坎窞森立劍槎牙割靈旂微涵赤岸水暗産瓊)¶
　　(田芝老生今安在方士不我欺往過燕齊靡出没/楚漢危挾山作書鎮分海為硯池殘花錦石爛淡)¶
　　(墨珠巖披東溟地涵畜北極天翰維玉舄投已逺/桑田變難期誓追凌波步行折拂日枝羽丘杳如)¶
<pb:KR2k0044_WYG_042-40a>¶
　　(夢元國深更疑豈無抱朴子去我/乃若遺空餘煉藥鼎尚有樵人知)¶
　靈山石皷　太平寰宇記鄮縣靈山有石皷臨澗若¶
　　鳴則野雉翔鳴¶
　慶安古松　天啓慈谿縣志縣西北慶安寺前古松¶
　　夾道綿亘數里其一最巨而奇蜿蜒若龍飛偃如¶
　　蓋臨池之上(馮輗止伐慶安寺古松詩寒松一幹/老蒼蒼古寺門前歳月長匠作偶圖)¶
　　(舟楫利彈翁方患斧斤傷得全此日同齊木勿剪/他年比召棠可但與君期久逺相將俱列大夫行)¶
　古棠　名勝志奉化縣髙公塘唐武德初設鎮於此¶
<pb:KR2k0044_WYG_042-40b>¶
　　本晉孫興公游四明得棠一本植之後訛棠作塘¶
　藤龕　名勝志奉化縣雪竇山上(李濂籐龕詩雪山/萬年藤蘝蔓樛為)¶
　　(龕禪師與世絶巢卧參瞿曇夜雨澗邊磬/秋風雲外菴余訪逺公社思投陶令簮)¶
　古樟　嘉靖奉化縣志青錦山下有古樟木甚巨藤¶
　　繞其上狀如虬龍¶
　秀峯柏　成化四明郡志定海縣東南六十里秀峯¶
　　山下古柏甚巨唐朝舊物¶
　浙江通志卷四十三¶
