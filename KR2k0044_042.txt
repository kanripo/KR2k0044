# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.754276
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十二
<pb:KR2k0044_WYG_044-1a>¶
欽定四庫全書¶
　浙江通志卷四十二¶
　古蹟(四/)¶
　　湖州府¶
　下菰城　太平寰宇記在州南二十五里呉興記云¶
　　春申君黄歇於呉墟西南立菰城縣青樓連延十¶
　　里呉興志今故址猶存(呉興掌故郡志載春申君/故宅在下菰城新志亦以)¶
　　(為城邑皆非也史記楚封歇為春申君封於江東/因城呉故墟以為都邑在今姑胥城内西北隅呉)¶
<pb:KR2k0044_WYG_044-1b>¶
　　(興非所封今所謂下菰城蓋春申伐呉時築營屯/駐之處其四望門可證𢎞治湖州府志以澤多菰)¶
　　(草因名黄溍登錢山望菰城詩呉興水為州諸山/若浮萍況此一培塿瑣屑世未名所欣漁樵居乃)¶
　　(與緇錫并種竹有萬竿結茒無十楹老僧解人意/蹝履能相迎芳草被行徑朱藤暗巖扄蕭條空堦)¶
　　(暮日照莓苔青猶嫌所厯卑未極游眺情聳身白/雲上始見春申城想當高㑹時樓觀飛青㝠喝海)¶
　　(薦罌勺窮山羞鼎鍘安知千歳後寂寥無人行煌/煌冠蓋至躍躍狐兔驚歸來朱門客聽此松風鳴)¶
　户城　𢎞治湖州府志在烏程縣西十九里呉孫皓¶
　　時置文皇帝陵户二百家城於此¶
　邱城　西呉里語在烏程縣北十八里近太湖漢丘¶
<pb:KR2k0044_WYG_044-2a>¶
　　氏所居也呉越錢氏嘗築城屯戍以拒南唐宋紹¶
　　興間嘗於此牧馬¶
　卜城　𢎞治湖州府志在烏程縣西南六十里宋略¶
　　云龍驤將軍益州刺史卜天與所築因名¶
　避它城　太平寰宇記杼山在烏程縣西南今山上¶
　　有古城曰避它(顔真卿妙喜寺碑按說文云它/蛇也上右患蛇築城以避它也)¶
　南潯城　崇禎烏程縣志在縣東七十二里城周三¶
　　里至正十三年張士誠築洪武二年拆修蘇州城¶
<pb:KR2k0044_WYG_044-2b>¶
　石城　太平寰宇記在烏程縣西南三十里昔嚴白¶
　　虎壘石為城與呂䝉戰今弩臺之蹟猶存吴興志¶
　　石城在卞山(𢎞治湖州府志城山城在長興縣南/五十一里西呉里語在長興縣石城)¶
　　(山呉時烏程嚴白虎築按史白虎與/孫策相距又豈嘗與吕䝉相拒耶)¶
　呉城　西呉里語在長興縣南呉王使夫槩於呉西¶
　　鄙築城即此(邵緝長興呉城詩髙臺無地曲池平/溧泊句呉宿古城一岸溼雲沈夜色)¶
　　(四山涼葉/下秋聲)¶
　彭城　萬厯湖州府志在長興縣東北二十五里¶
<pb:KR2k0044_WYG_044-3a>¶
　黃城　𢎞治湖州府志在長興縣東北與郭轉堆皆¶
　　句呉所築(呉興掌故三城三圻在長興東臨太湖/呉王屯戍之地步軍列三城水軍列三)¶
　　(圻萬厯湖州府志城與圻接畛呉城聯斯圻彭城/聯石圻丘城聯蘆圻石圻今沒入太湖斯圻蘆圻)¶
　　(仍/存)¶
　　(謹按呉興掌故載三城三圻不書城名而别列呉/城一條云是呉夫㮣築在長城東二里其里數與)¶
　　(郡志所載呉城在縣北三十里者不合是别有一/呉城不在三城内矣郡志載呉城彭城黄城云皆)¶
　　(句呉所築當即是三城而又云呉城聨斯圻彭城/聨石圻邱城聯蘆圻有邱城而無黄城其丘城又)¶
　　(另列一條云在烏程縣北十八里雖同近太湖謂/是呉越錢氏築又非句呉所築三城内之丘城也)¶
<pb:KR2k0044_WYG_044-3b>¶
　　(考呉越備史無城烏程之文迄難考證大扺上古/屯兵之地皆築城壘非止一處古蹟湮没難以指)¶
　　(其定/處矣)¶
　九里城　𢎞治湖州府志在長興縣西南百九十里¶
　東林城　𢎞治湖州府志在長興縣西南四十九里¶
　　呉時所築¶
　西林城　𢎞治湖州府志在長興縣西南四十八里¶
　　呉時所築¶
　大騎城　小騎城　太平寰宇記並在長興縣西南¶
<pb:KR2k0044_WYG_044-4a>¶
　　一百十里呉地記云呉王濞築此二城為馬廐¶
　朱城　輿地志在長興縣東南二十四里嚴白虎壻¶
　　朱叔㢘所築¶
　四安城　𢎞治湖州府志在長興縣西南七十里隋¶
　　大業九年築後至元季武總兵重築(呉興掌故四/安者呉興宜)¶
　　(興故鄣廣徳皆/保障於是也)¶
　將軍城　萬厯湖州府志在德清縣呉憾山呉王夫¶
　　差憾越築壘於此唐至德二年李光弼偏將軍辛¶
<pb:KR2k0044_WYG_044-4b>¶
　　孜又築城其上號將軍城呉越錢王亦嘗屯戍號¶
　　奉國城以其在呉羌山又名呉羌城(呉興掌故皎/然詩有同李)¶
　　(洗馬入餘不溪經辛將軍故城按辛敬順郡之將/也刺史獨孤問俗於上元三年因寇亂遣辛築城)¶
　　(金鵝山以防南寇西呉里語唐廣徳初袁晁陷浙/中湖州刺史獨孤問俗率將士築城拒之以近金)¶
　　(鵝山又名金鵝山城徳清/縣志在縣治西數里枕溪)¶
　　(謹按成化郡志將軍城呉羌城各列一條又云呉/羌城即將軍城考山川志呉羌山在縣東南一里)¶
　　(呉憾山在縣西南二百步明是二山亦明是二城/矣至於至德上元皆唐肅宗年號上元無三年自)¶
　　(至德二年至上元二年凡五年築/城固屬同時是即二城之證也)¶
<pb:KR2k0044_WYG_044-5a>¶
　永安城　𢎞治湖州府志在武康縣餘英谿北隋仁¶
　　壽二年中使蘇倫徙於谿南有四門東撫耘南朝¶
　　恩西懷安北平逺宋紹興間尚存¶
　牙門城　餘英志在縣北五里鳯凰山北梁侯景之¶
　　亂縣人司徒長史沈子春築城於此子春時為牙¶
　　門將軍因名¶
　赤眉城　太平寰宇記石城山在武康縣漢末赤眉¶
　　之亂邑人於山上累石為城(西呉里語山/巔有洗馬池)¶
<pb:KR2k0044_WYG_044-5b>¶
　晏子城　呉興掌故在安吉西北二十里晏子鄉萬¶
　　厯湖州府志舊屬長興(西呉里語晏子娶呉王女/築城於安吉後耕者每得)¶
　　(黄金狀如四角菱中有齊字有人題詩云豚肩/不掩豆狐裘三十年身後黄金出其然豈其然)¶
　故鄣城　𢎞治湖州府志在安吉西北十五里秦置¶
　　唐併入長城今屬安吉(太平寰宇記今/俗號府頭是也)¶
　後府城　嘉靖安吉州志去州西北二十五里呉大¶
　　帝所築¶
　穆王城　嘉靖安吉州志在鳯亭鄉昔岳飛於此壘¶
<pb:KR2k0044_WYG_044-6a>¶
　　土結營後謚武穆人遂以穆王城呼之¶
　漢司𨽻校尉治　太平寰宇記春申君於呉墟西南¶
　　立菰城縣後漢司𨽻校尉萬向於此築版溉田¶
　漢永縣治　明一統志在府城西北漢興平初太守¶
　　許貢奏分烏程置此縣¶
　晉東遷縣治　𢎞治湖州府志東遷舊縣在烏程縣¶
　　東晉太康元年分烏程東鄉置¶
　唐射堂　𢎞治湖州府志在白蘋洲西唐貞元中刺¶
<pb:KR2k0044_WYG_044-6b>¶
　　史李詞建顔真卿為記(集古目錄射堂記顔魯公/在湖州所書刻於石者)¶
　宋諸㕔　𢎞治湖州府志通判㕔在州治西偏治平¶
　　三年張大寧建添差通判㕔在譙門内西偏舊司¶
　　法㕔紹興七年建僉判㕔在衙東門内添差僉判¶
　　㕔在子城外之西舊税官廨趙師皋始居此趙善¶
　　臨創㕔事轉運提刑司㕔在子城西南舊苕濵館¶
　　節度掌書記㕔在僉判㕔西錄事參軍㕔舊在州¶
　　門内西偏後在子城外之西面南州院在焉司理¶
<pb:KR2k0044_WYG_044-7a>¶
　　參軍㕔在子城外之西面東司理院在焉司法參¶
　　軍㕔寳元初建於子城西偏後為添差通判㕔徙¶
　　於軍資庫北司户參軍㕔在司理院南兵馬鈐轄¶
　　㕔寓鴻禧寺路分都監㕔在添差僉判㕔西舊兵¶
　　馬司也兵馬司在路分㕔南兵馬押監舍一在小¶
　　景德寺一在南廟睦宗院在景德寺紹興中立¶
　宋倉庫坊局　𢎞治湖州府志永寧倉在白蘋洲唐¶
　　建名永盈後改永寧宋嘉祐中重修常平倉在永¶
<pb:KR2k0044_WYG_044-7b>¶
　　寧倉内西倉在清源門内軍資庫在譙門内唐建¶
　　嘉祐中重修常平庫在軍資庫西甲仗庫在儀門¶
　　内嘉祐中建公使庫在甲仗庫北都酒務在駱駝¶
　　橋東北慶元中建贍軍酒庫在子城東南舊迎恩¶
　　驛都税務在霅溪南回易庫抽鮮庫俱附都税務¶
　　醋庫在子城西南茶場在清源門南岸船場嘉祐¶
　　中創於白蘋洲東岸鐵作院附銅官廟安濟坊紹¶
　　興中置於奉勝門内惠民藥局在税務右¶
<pb:KR2k0044_WYG_044-8a>¶
　宋兵屯　萬厯湖州府志宋太平興國中湖州設禁¶
　　軍營四威果在子城西南雄節在子城西北全捷¶
　　在子城西北龍騎在子城北廂軍營四崇節在子¶
　　城北壯城在子城西南水軍在子城北牢城在子¶
　　城北皆屯兵以司防禦¶
　宋貢院　西呉里語王十朋乾道三年知湖州郡有¶
　　貢院廢弛已久乃出俸錢率州人共成之¶
　宋教場　萬厯湖州府志在郡治西北内有正己亭¶
<pb:KR2k0044_WYG_044-8b>¶
　宋社稷壇　成化湖州府志舊壇在清源門内祥符¶
　　寺東宋政和元年知州章援建(𢎞治湖州府志又/社稷壇二所一在)¶
　　(烏程縣西一里一在太湖旁後廢括地/志烏程縣東一里孫皓宅前有社廟巷)¶
　元錄事司治　𢎞治湖州府志在城四廂不詳所在¶
　元税課司　𢎞治湖州府志在駱駝橋西¶
　晉長城縣治　明一統志在長興縣東南十八里晉¶
　　武帝分烏程西鄉立長城縣於富陂村即此¶
　梁城山戍　西呉里語長興城山梁太守張&KR0792;與御¶
<pb:KR2k0044_WYG_044-9a>¶
　　史中丞沈浚築戍以捍侯景之亂¶
　隋長州治　明一統志在長興縣隋大業末沈法興¶
　　置此州後廢¶
　隋鷹揚府　萬厯湖州府志長興縣四安城隋大業¶
　　九年置鷹揚府於此¶
　唐綏州治　明一統志在長興縣唐武德中置因古¶
　　綏安縣為名又更名雉州後廢¶
　宋貢茶院　𢎞治湖州府志在長興縣西北面官山¶
<pb:KR2k0044_WYG_044-9b>¶
　　貞元中以吉祥寺置修貢堂有貢茶刺史題名¶
　呉王屯戍　德清縣志縣南乾元山呉王築城於此¶
　唐武源縣治　太平寰宇記德清縣唐天授二年置¶
　　武源縣成化湖州府志舊縣治在下蘭山面餘不溪¶
　　以水勢衝激天寳中移(𢎞治湖州府志舊志不/載下蘭山未詳其所在)¶
　宋牧馬寨　德清縣志在縣西南宋殿前司馬軍每¶
　　歳放馬數千牧於此洗馬灘尚存其名¶
　古防風國　輿地廣記武康縣本防風氏之國(太平/寰宇)¶
<pb:KR2k0044_WYG_044-10a>¶
　　(記防風山先名封嵎山上有風公祠下有風渚水/𢎞治湖州府志封禺二山禺山本禹十二代孫帝)¶
　　(禺所/居)¶
　　(謹按風渚蓋因防風氏得名𢎞治郡志載風渚湖/在武康縣東南十七里明屬湖郡自志杭地古蹟)¶
　　(者闌入風渚謂近金鵝山考郡志金鵝山在徳清/縣西南五里惟路史注云錢塘有金鵝山防風氏)¶
　　(所封山下有風渚後/人因此遂沿其誤矣)¶
　唐安州治　明一統志在武康縣唐志云李子通立¶
　　安州又曰武州唐初因之尋廢¶
　漢原鄉縣治　明一統志在長興縣漢中平初分故¶
<pb:KR2k0044_WYG_044-10b>¶
　　鄣縣置(長興縣志原鄉者以縣在山中多髙原故/也郡志以安吉舊治在天目鄉而不知其)¶
　　(為原鄉今復/建為孝豐)¶
　芳菲園　呉興志呉越錢氏時清源門内有芳菲園¶
　　(陳堯佐閒步過芳菲園詩盡日芳菲園/不見芳菲好茂草與斜陽脉脉情多少)¶
　西園　崇禎烏程縣志縣署舊有西園見梅堯臣詩¶
　趙氏三園　癸辛雜識在南城下與其第相連局勢¶
　　寛閒氣象宏大後有射圃崇樓甚壯¶
　趙氏清華園　癸辛雜識新安郡王之家後依北城¶
<pb:KR2k0044_WYG_044-11a>¶
　　前有大池¶
　葉氏石林園　癸辛雜識左丞葉少蘊之故居在卞¶
　　山之陽萬石環之正堂曰兼山有從好承詔求志¶
　　等堂及淨樂菴愛日軒躋雲軒碧琳池又有巖居¶
　　真意知止等亭總榜曰石林精舎(呉興園林記其/隣有朱氏怡雲)¶
　　(庵涵空橋橋下為玉澗故少藴以玉澗名其書劉/一止訪石林精舎詩山行不用瘦藤扶度石穿雲)¶
　　(意自徐夜過西巖投宿/處滿身風露竹扶疎)¶
　　(謹按石林辭有題意仕亭又西園右春亭新成其/自撰石林山堂記云榜其㕔之東西兩壽曰近仁)¶
<pb:KR2k0044_WYG_044-11b>¶
　　(近智而㕔曰樂壽則石/林中堂軒之名正多矣)¶
　畢氏園　癸辛雜識畢再遇承宣所葺正依迎禧門¶
　　城三面皆溪其南丘山在焉亦歸趙忠惠¶
　趙氏繡谷園　癸辛雜識舊為秀邸今屬趙忠惠家¶
　　一堂據山椒曰霅川圖畫盡見一城之景¶
　李氏南園　癸辛雜識李鳯山參政本蜀人居霅因¶
　　創此為游翔之地中有傑閣曰懐岷穆陵御書也¶
　趙氏園　癸辛雜識端肅和王之家後臨顔魯公池¶
<pb:KR2k0044_WYG_044-12a>¶
　　依城曲折雜植拒霜號芙蓉城有善慶堂最勝¶
　丁氏園　癸辛雜識丁總領園在奉勝門内後依城¶
　　前臨溪蓋萬元亨之南園楊氏之水雲鄉合二園¶
　　而為一後有假山及砌臺¶
　鄒氏園　向氏園　經鉏堂雜志並在霅川城内¶
　南沈尚書園　癸辛雜識沈徳和尚書園依南城近¶
　　百餘畆果樹甚多林檎尤盛内有聚芝堂藏書室¶
　　堂前鑿大池㡬十畆中有小山謂之蓬萊池南樹¶
<pb:KR2k0044_WYG_044-12b>¶
　　太湖三大石各髙數丈秀潤奇峭有名於時¶
　兆沈尚書園　癸辛雜識沈賔王尚書園正依城北¶
　　奉勝門外號北村後又名曰自足有靈夀書院怡¶
　　老堂溪山亭對湖臺盡見太湖諸山(葉適北村記/户郜尚書呉)¶
　　(興沈公園於城北奉勝門外畆餘三十中涵五池/大半皆水惟對湖臺髙不逾丈具區前臨湖心遠)¶
　　(峰明晦㓕没迎而後溪鳯凰毗弁諸山往往凑泊/於溪山亭臺之下殆或天與者故名其囬曰自足)¶
　　(余嘗評天下山水之美呉興特為第一其山脈地/絡融液而津灌者莫非氣之至清渟止演漾澄瑩)¶
　　(紺徹數百十里接以太湖蒲荷蘋蓼盛衰榮落無/不有意而來鷗去鳥風帆浪楫恣肆渺莽不知其)¶
<pb:KR2k0044_WYG_044-13a>¶
　　(所蓋仙聖之宅非人世也余海濵之人常恨不得/生長其地今公乃以築圃大指使余記之豈非所)¶
　　(願欲/也哉)¶
　丁氏西園　癸辛雜識丁葆光之故居在清源門外¶
　　前臨苕水築山鑿池號曰寒巖臨苕有茅亭¶
　趙氏瑤阜園　癸辛雜識蘭坡都承㫖之别業去城¶
　　既近景物頗幽後有石洞嘗萃法書刋為瑤阜帖¶
　趙氏蘭澤園　癸辛雜識園頗宏大園中作大寺¶
　趙氏小𨼆園　癸辛雜識在北山法華寺後有流杯¶
<pb:KR2k0044_WYG_044-13b>¶
　　亭引澗泉為之(經鉏堂雜志自西門出十八里法/華寺惻即趙氏小𨼆園庭宇雅潔)¶
　　(臨巨澗䕃&KR1324;松水清見底游魚數十/若行空中正所謂坐茂樹濯清泉者)¶
　趙氏蜃洞園　癸辛雜識亦趙忠惠所有一洞窅然¶
　　深不可測¶
　趙氏蘇灣園　癸辛雜識菊坡所建去南關三里碧¶
　　浪湖在其前山椒有雄跨亭盡見大湖諸山¶
　倪氏玉湖園　癸辛雜識倪文節别墅在峴山旁取¶
　　浮玉山碧浪湖合而為名中有藏書樓多野趣¶
<pb:KR2k0044_WYG_044-14a>¶
　韓氏園　萬厯湖州府志在南關外(癸辛雜議距南/關無二里昔屬)¶
　　(平原羣從後歸余家名之曰南郭隠園城/南讀書堂萬松關太湖三峯各髙數十尺)¶
　劉氏園　癸辛雜識在北山德本村富民劉思忠所¶
　　葺後亦歸趙忠惠¶
　錢氏園　癸辛雜識在毗山去城五里因山為之巖¶
　　洞奇秀下瞰太湖有堂曰石居¶
　趙氏玉鑑園　趙氏梅園　張氏園　經鉏堂雜志¶
　　俱在霅川城外¶
<pb:KR2k0044_WYG_044-14b>¶
　白蘋洲三園　𢎞治湖州府志唐開成中楊漢公置¶
　　為一郡佳勝處光啟中李師悦改為倉(徐仲謀白/蘋洲三園)¶
　　(詩風流人物兩相逢白傅髙文紀漢公/三圃五亭裝郡景千花萬卉媚春風)¶
　南園　𢎞治湖州府志定安門内宋寳元中知州事¶
　　滕宗諒於此立五亭鑿三沼復楊漢公蘋洲之舊¶
　　慶厯九年知州事馬尋嘗宴六老於此六老者郎¶
　　簡范説張維劉餘慶周守中呉琰也胡瑗作序刻¶
　　石園中(呉興掌故即漢公所置三園之一梅堯臣/早春游南園詩東國春歸早南園百卉宜)¶
<pb:KR2k0044_WYG_044-15a>¶
　　(萱芽開翠穎杏萼破烟姿青壠將鳴雉/喬林未囀鸝石尤風莫起芳物待君吹)¶
　桑苧園　呉文企桑苧園記在歸安以城為垣以河¶
　　為池逍遙者其堂鳴鶴者其亭樂度者其梁在唐¶
　　中葉陸鴻漸流寓此中自號桑苧翁¶
　辛參政嘉林園　癸辛雜識文莊公居城南有池數¶
　　十畆元有潛溪閣昔沈清臣故園也有嘉林堂懷¶
　　蘓書院相傳坡翁作守多游於此(呉興字故沈清/臣晦巖園後為)¶
　　(辛參政所得其地本郡官之南/園為楊漢公所創三園之一)¶
<pb:KR2k0044_WYG_044-15b>¶
　牟端明園　癸辛雜識本南園後歸李寳謨又歸牟¶
　　存齋中有碩果軒元祐學堂芳菲二亭萬鶴亭雙¶
　　杏亭桴舫齋岷峨一畆宫前枕大谿曰南漪小隠¶
　趙府北園　癸辛雜識舊為安禧故物後歸趙德勤¶
　　有東浦書院桃花流水薰風池閣東風第一等亭¶
　　園正依臨湖門之内城上一眺盡見具區之勝¶
　趙氏菊坡園　癸辛雜識新安郡王園昔為趙氏蓮¶
　　莊分其半為之前面大谿為修堤大橋亭宇甚多¶
<pb:KR2k0044_WYG_044-16a>¶
　　中島為菊坡相望一水則其宅在焉舊為曾氏極¶
　　目亭最得觀覽之勝今名天開圖畫¶
　程氏園　癸辛雜識程文簡尚書園在城東宅之後¶
　　依東城水濠有至游堂鷗鷺堂芙蓉涇¶
　倪氏園　癸辛雜識倪文節尚書所居在月河四至¶
　　旁水(魏了翁倪正父墓誌君卜室城/東之月河闢小圃以逍遙名亭)¶
　葉氏東園　癸辛雜識石林丞相族孫溥號克齋者¶
　　所創在城之東多竹石之勝¶
<pb:KR2k0044_WYG_044-16b>¶
　王氏園　癸辛雜識王子壽使君家於月河之間曲¶
　　折可喜有南山堂三角亭苕霅二水所匯苕清霅¶
　　濁水行其間略不相混¶
　俞氏園　癸辛雜識俞子清侍郎臨湖門所居(周密/俞子)¶
　　(清園池記假山最大者莫如衛清叔呉中之園一/山聯巨二十餘畆置四十餘亭火可知矣然余所)¶
　　(見秀㧞者莫如俞子清家峯之大小凡百餘乃於/衆峯之間縈迴面澗甃以五色小石旁引清流大)¶
　　(石潭上巨竹壽藤蒼寒茂密不見天日潭旁横石/作杠潭水自此溢出多蓄文龜斑魚夜月下照光)¶
　　(景零亂如穹/山絶谷間也)¶
<pb:KR2k0044_WYG_044-17a>¶
　程氏園　癸辛雜識文簡公别業去城數里曰河口¶
　　藏書數萬卷作樓貯之¶
　孟氏園　癸辛雜識在河口有極髙明樓¶
　紅花園　劉一止有贈俞居易閣學詩云紅花巷陌¶
　　春自注僕所居舊紅花園¶
　萬氏園　楊萬里有寄題萬元亨舍人弁山園亭七¶
　　景意山蒲魚港溪雲閣閒世界也賢亭倚苕樓緜¶
　　隠堂¶
<pb:KR2k0044_WYG_044-17b>¶
　嗜退園　歸安縣志在迎春門内木石幽勝嚴有穀¶
　　著書其中¶
　呉氏園　德清縣志在新市狀元橋南宋相呉潛所¶
　　憇游也¶
　霅溪館　𢎞治湖州府志本名白蘋館在白蘋洲西¶
　　南梁太守蕭琛置唐開元中韋敡改為開政館大¶
　　厯中顔真卿改名霅溪館(石柱記戔釋今雙溪亭/是也名勝志俗呼中館)¶
　　(驛杜牧移居霅溪館詩萬家相慶喜秋成處處樓/臺歌板聲千嵗鶴歸猶冇恨一年人住豈無情夜)¶
<pb:KR2k0044_WYG_044-18a>¶
　　(涼溪館留僧話風定蘇潭看月生景/物登臨間始見願為間客此間行)¶
　昇山館　𢎞治湖州府志在州東昇山唐貞元十年¶
　　刺史于頔置¶
　謝塘館　太平寰宇記謝塘在州西謝安所開唐大¶
　　厯中刺史裵清起謝塘館¶
　苕溪館　西呉里語在郡城中𢎞治湖州府志宋嘉¶
　　祐二年知州事楊紘建¶
　東遷館　崇禎烏程縣志在城東四十里本名太湖¶
<pb:KR2k0044_WYG_044-18b>¶
　　館開元中刺史張景遵置大厯中刺史顔真卿以¶
　　其在舊東遷縣地改名東遷館¶
　震澤館　𢎞治湖州府志在州東九十里唐開元間¶
　　刺史張景遵建¶
　餘不館　𢎞治湖州府志德清縣南唐天授二年置¶
　餘英館　𢎞治湖州府志在武康餘英溪有雙鴛沼¶
　　張子野詞雙鴛池沼水溶溶即此(毛滂餘英館詩/故第園林改遺)¶
　　(亭石壁新垂虹一橋月夾繡兩隄春花落俯/流水鳥啼懐故人憑闌看翠荇無意數游鱗)¶
<pb:KR2k0044_WYG_044-19a>¶
　西莊　唐張光朝有荻塘西莊贈房元垂詩¶
　蓮花莊　𢎞治湖州府志趙子昻别業在府治東南¶
　　四面陂水環繞中多植蓮(釋宗泐蓮花莊詩洲渚/綠縈迴芙蓉面面開路)¶
　　(從花外過山向栁邊來宿鷺驚搖舫浮/魚仰酹杯同為城郭裏此地絶塵埃)¶
　義莊　黄溍義莊記歸安東七十里是為花城鄉之¶
　　望曰沈君創義莊以教養其族人¶
　梅花莊　劉基梅頌序呉興章仲文築室花溪之上¶
　　環植梅花¶
<pb:KR2k0044_WYG_044-19b>¶
　百花莊　烏青志沈侍郎□所居有綠野堂壁有詩¶
　　云是呂純陽筆(呂仙詩萬里西來蜀道長杖藜閒/步百花莊誰知鷄犬千家市巾有)¶
　　(神仙一島藏乳燕鳴鳩春寂寂落花飛絮水/茫茫主人了却平江事來此重觀緑野堂)¶
　六客堂　張詢六客堂詩序昔李公擇為此郡張子¶
　　野劉孝叔在焉而楊元素蘇子瞻陳令舉過之會¶
　　於碧瀾堂子野作六客詞今僕守是邦子瞻與曹¶
　　子方劉景文蘇伯固張秉道來過與僕為六而向¶
　　之六客獨子瞻在復繼前作子野為前六客詞子¶
<pb:KR2k0044_WYG_044-20a>¶
　　瞻為後六客詞(西呉里語湖州郡囿有六客堂王/十朋六客堂詩六客髙風久已無)¶
　　(花間誰對謫仙壺星躔一夕/光芒動知有孤槎入畫國)¶
　　(謹按李公擇六客之會在碧瀾堂張詢序甚明今/郡圃六客堂是後人因前後六客之詞而名之耳)¶
　逍遙堂　成化湖州府志在六客堂之右(梅堯臣題/逍遥堂詩)¶
　　(江東有賢守好客似春申自構杏梁地不生珠履/塵樂章思季子後俊得呉均寢卧在其下知君學)¶
　　(至/人)¶
　熙堂　成化湖州府志在逍遙堂北宋嘉定三年知¶
　　州事魏大中修易名思政¶
<pb:KR2k0044_WYG_044-20b>¶
　晝錦堂　𢎞治湖州府志在郡宅東舊為燕堂¶
　吏隱堂　𢎞治湖州府志在郡治㕔西宋宣和中葛¶
　　勝仲易為浙西道院¶
　集虛堂　名勝志在書記㕔陳師錫撰記¶
　東堂　釋皎然有奉和顔使君真卿修韻海畢會諸¶
　　文士東堂重校詩¶
　製錦堂　崇禎烏程縣志宋大中祥符間知縣薛耀¶
　　卿重修㕔事有製錦堂¶
<pb:KR2k0044_WYG_044-21a>¶
　君子堂　萬厯湖州府志在烏程縣舊治¶
　虚心堂　歸安縣志在廨内宋宣和四年縣令錢耕¶
　　重建改曰敬臨¶
　歳寒堂歸安縣志錢耕重建改曰拙齋¶
　雙桂堂　西呉里語在歸安縣治内(王寧秋夜賞桂/詩秋風吹天香)¶
　　(先著桂花蘂更挹月露清芬馥喚睡起攬衣夜未/央衆喧不入耳有來蘂珠仙黄袂翠蓋底豈無碧)¶
　　(雲腴為君一啓齒醉卧/金粟間絶勝佩蘭芷)¶
　舞綃堂　歸安縣志宋舊丞㕔内在縣南采蘋橋東¶
<pb:KR2k0044_WYG_044-21b>¶
　　(西呉里語歸安縣治内有舞綃堂不知/何人作宋乾道中添倅齊慶胄作記)¶
　凝碧堂　歸安縣志宋尉㕔在迎春門外運河南舊¶
　　時凝碧堂址也(梅堯臣凝碧堂詩始至芰荷生田/田湖上密復當花競時艷色凌朝)¶
　　(日今來蓮已枯碧水墮秋實更待雪中過羣峰應/互出尊有綠蟻䤃俎有顛壺橘可以持蟹螯逍遙)¶
　　(此居/室)¶
　　(謹按萬厯郡志稱簿㕔在迎春門外係凝碧舊址/而脱去尉㕔字考歸安志簿㕔宋初在子城東淳)¶
　　(熙中主簿俞&KR1671;徙於丞㕔西白/蘋洲上並未嘗在迎春門外也)¶
　苕溪草堂　釋皎然詩序苕溪草堂自大厯三年夏¶
<pb:KR2k0044_WYG_044-22a>¶
　　新營洎秋及春彌覺勝境(張雨苕溪草堂詩傳語/幽人范叔豹霧𨼆何時)¶
　　(窺一斑天下草堂多處所無此玉湖浮玉山楊維/楨苕溪草堂詩聞説苕溪范草堂草堂大似浣花)¶
　　(莊碧山學士銀魚葉錦里先生烏角装清江鸂鶒/雙雙下春水鱸魚尺尺長自笑揚雄迷出處一區)¶
　　(終擬住/林塘)¶
　碧瀾堂　晏公𩔖要在子城東南臨溪唐刺史杜牧¶
　　建崇禎烏程縣志宋嘉定三年知州魏大中重修¶
　　後創水閣曰水精勝境(陳時中碧瀾堂賦滴天目/之華滋液蒼弁之雲英潄)¶
　　(金井之春漦消浮玉之寒冰泛苕花而東走濫餘/英以北征倒河道兮翠管淩苕城兮玉繩此玉湖)¶
<pb:KR2k0044_WYG_044-22b>¶
　　(之碧瀾所以映天地而澄清也若其玉宇無塵金/飈不驚湛湛兮縐紋機之縠漪漪兮拖冰繭之繒)¶
　　(躍錦鱗兮琉璃之影㸃雪鷺兮雲母之屏蕩流萍/以分緑䟽文藻而涵青挹荷香兮爽氣横林靄以)¶
　　(輕氛乍疑太液之雨霽又疑積翠之春生妙徐凝/之筆不足以圖其彷彿琢謝公之句未足以壯其)¶
　　(儀形乃有貴介公子縉紳處士削清風以為梁斫/明月以為柱架白雲以為䴡䟽輕烟以為梠審碧)¶
　　(瀾之西面滄浪之勢作堂洲渚之間兼美山川之/會魚鱗搖碧瓦之參差鼇首戴蓬壶之贔屭佳氣)¶
　　(晨夕乎軒墀波光左右於牕戸恍若身在水晶之/宫又若神游清都之府是乃心怡日暢神清氣舒)¶
　　(胷吞雲夢量吸五湖躡崑探璧倒海搜珠談霏雨/露筆吐虹霓蘸碧瀾而灑墨潄芳潤而研詞晨瀉)¶
　　(珠璣之萬斛夕哦瓊瑰之八廚使清聲流碧澗而/無盡直欲浸淫乎八區陳堯佐過碧瀾堂詩苕溪)¶
<pb:KR2k0044_WYG_044-23a>¶
　　(清淺霅溪斜碧玉寒光照萬家誰/向月明終夜聽洞庭漁笛隔蘆花)¶
　水堂　𢎞治湖州府志在碧瀾堂北汀風閣後舊名¶
　　南堂(西呉里語水堂一郡之勝㮣士按顔/魯公集有呉興水堂送諸文  聨句)¶
　寫真堂　晏公𩔖要顔真卿於杼山上起謝臨川寫¶
　　真堂¶
　墨君堂　西呉里語文同字與可知湖州善墨竹東¶
　　坡命為墨君作墨君堂記(蘇軾墨君堂記凡人相/與號呼者貴之則曰公)¶
　　(賢之則曰君自其下則爾汝之雖公卿之貴天下/貌畏而心不服則進而君公退而爾汝者多矣獨)¶
<pb:KR2k0044_WYG_044-23b>¶
　　(王子猷謂竹君天下從而君之無異詞今與可又/能以墨象君之形容作堂以居君而屬余為文以)¶
　　(頌君徳則興可之於君信厚矣與可之為人也端/靜而文明哲而忠士之修潔博習朝夕磨治洗濯)¶
　　(以求交於與可者非一人也而獨厚君如此君又/疎簡抗勁無聲色臭味可以娛悅人之耳目鼻口)¶
　　(則與可之厚君也其必有以賢君矣世之能寒燠/人者其氣燄亦木至若雪霜風雨之切於肌膚也)¶
　　(而士鮮不以為欣戚喪其所守白植物而言之四/時之變亦大矣而君獨不顧雖微與可天下其孰)¶
　　(不賢之然與可獨能得君之深而知君之所以賢/雍容談笑揮灑奮迅而盡君之徳稚壯枯老之容)¶
　　(披折偃仰之勢風雪凌厲以觀其撡崖石犖确以/致其節得志遂茂而不驕不得志瘁瘠而不辱羣)¶
　　(居不倚獨立不懼與可之於君可謂得其情而盡/其性矣余雖不足以知君願從與可求君之昆弟)¶
<pb:KR2k0044_WYG_044-24a>¶
　　(子孫族屬朋友之象而藏/於吾室以為君之别館云)¶
　超覽堂　烏程縣志在慈感寺¶
　逸老堂　萬厯湖州府志在峴山頂嘉靖中通判湯¶
　　世賢建(烏程縣志世賢為尚書蔣瑤劉麟顧應祥/參政陳良謨主事唐樞諸老設社會於此)¶
　　(後知縣李橡重建萬厯中茅國縉重修後/許孚逺復舉社集知府陳幼學置田供會)¶
　嬰蘭堂　呉興藝文補錢鏐有題湖州嬰蘭堂詩¶
　四絶堂　周必大沈傅師碑道林以四絶名堂沈碑¶
　　居其一歳久葺而扁之仍得沈碑移寘堂上¶
<pb:KR2k0044_WYG_044-24b>¶
　林氏雪堂　經鉏堂雜志霅川城内¶
　趙氏慶源堂　經鉏堂雜志霅川城外¶
　夢馬堂　成化湖州府志在華嚴山宋紹興三年朱¶
　　勝非卜地於此山葬母夜夢十騎入山留一馬繫¶
　　林中餘俱馳去次夕又夢衣冠一士厲聲言我來¶
　　定穴因於塚前起獻堂以夢馬名之¶
　經鉏堂　呉興掌故倪文節公思其居興秀邸為隣¶
　　著經鉏堂雜志¶
<pb:KR2k0044_WYG_044-25a>¶
　清心堂　平易堂　宣化堂　萬厯湖州府志俱在¶
　　長興縣舊治宋紹定二年縣令史巖之建¶
　製錦堂　嘉靖長興縣志宋紹定五年令趙汝譢置¶
　吏隱堂　無訟堂　嘉靖長興縣志並在㕔西宋建¶
　安安堂　嘉靖長興縣志在縣令宅堂後宋建¶
　夢鼎堂　嘉靖長興縣志隆慶元年知縣歸有光改¶
　　燕居之堂為夢鼎有記(詳見/公署)¶
　松竹堂　嘉靖長興縣志在丞㕔宋嘉定癸未丞應¶
<pb:KR2k0044_WYG_044-25b>¶
　　塾建今基在縣廨¶
　三隱草堂　嘉靖長興縣志玉竇泉在縣西南唐處¶
　　士鄭遨與羅隱道士李道殷卜築泉口因號三隱¶
　木𤓰堂　西呉里語在長興顧渚山金沙泉上¶
　浮疎堂　萬厯湖州府志德清縣舊治㕔西宋宣和¶
　　中建(徳清縣志知縣趙/嵎建杭梅堂前)¶
　山堂　𢎞治湖州府志德清縣舊廨舊名秀逺¶
　梅花堂　德清縣志縣㕔後舊有梅花亭存其故也¶
<pb:KR2k0044_WYG_044-26a>¶
　松竹堂　𢎞治湖州府志在德清廨舊名宜堂(孫靚/徳清)¶
　　(縣舍松荺堂看菊詩籬脚金花玉露團抱叢寒/蝶冷相看不隨桃李供春事且伴松筠到歳寒)¶
　醉花堂　𢎞治湖州府志德清縣舊廨芍藥甚盛¶
　東堂　𢎞治湖州府志武康縣㕔舊名盡心堂宋嘉¶
　　祐中令王震建紹聖中令毛滂新之紹興初鍾燮¶
　　重建(毛滂驀山溪詞東堂先曉簾桂扶桑㬉畫舫/寄江湖倚小樓心随望逺水邊竹畔石瘦蘚)¶
　　(花寒秀隂遮潜玉夢鶴下魚磯晚藏花小塢蝶徑/深深見彩筆賦陽春看藻思飄飄雲半烟拖山翠)¶
　　(和月冷西聰玻瓈盞/葡萄酒旋落酴醿片)¶
<pb:KR2k0044_WYG_044-26b>¶
　先春堂　萬厯湖州府志在武康縣舊治㕔西宋建¶
　逍遙堂　𢎞治湖州府志武康縣仙臺山黄初平煉¶
　　丹之處臺北有逍遙堂舊址逺望湖杭俱在目睫¶
　燕笑堂　嘉靖安吉州志在州治宋呂靖建¶
　梅溪書堂　嘉靖安吉州志在梅溪鎮宋淳祐中天¶
　　台郭居和建¶
　叢桂堂　嘉靖安吉州志在州東百家園(𢎞治湖州/府志宋紹)¶
　　(興中邑人朱三思三省兄弟叔姪一門赴南/宫者二十七人集宴於此鄉人榮之因名)¶
<pb:KR2k0044_WYG_044-27a>¶
　訟希齋　𢎞治湖州府志在郡治西㕔之西廊舊名¶
　　靜勝宋慶元中知州事李景和易今名¶
　三友齋　劉一止三友齋賦序余不知取友即家君¶
　　游息之舍别為小齋有一麈尾命曰白友一拳石¶
　　曰碧友一琴曰黑友因名其齋¶
　不自恕齋　西呉里語周德方為杜處逸弟子以不¶
　　自恕名其齋¶
　松雪齋　明一統志在府城内甘棠橋西元趙孟頫¶
<pb:KR2k0044_WYG_044-27b>¶
　　之别第(沈夢麟松雪齋池中太湖石詩魏公池上/玉芙蓉元氣淋漓涇貝宫漢女梳頭雲冉)¶
　　(冉天丁鑿翠雨瓏瓏品題甲乙平原逺變化風/雷艮岳通回首太湖三萬頃酒酣濯足洞庭空)¶
　雪齋　蘇軾答言上人書去嵗呉興為别至今耿耿¶
　　雪齋清境發於夢想¶
　恕齋　萬厯湖州府志在長興縣舊治宋紹定五年¶
　　令趙汝譢增置¶
　畫舫齋　西呉里語宋毛滂令武康縣建¶
　清心軒　𢎞治湖州府志在通判㕔宋治平三年張¶
<pb:KR2k0044_WYG_044-28a>¶
　　大寧建¶
　清容軒　名勝志袁桷自號清容居士與子昻同讀¶
　　書構清容軒今在慈感寺内(王世貞復清容軒記/呉興城西南隅為勝)¶
　　(枕水而宫者至多慈感寺為勝慈感寺之景至多/清容軒為最勝前枕通塘有蓮芡木芙蓉之屬船)¶
　　(橈容與笭箵散布軒之中碧浪諸山凌睥睨而上/其外碧浪諸水穿睥睨而下以故其景最勝故元)¶
　　(學士袁先生桷號清容者微時客呉興讀書其中/因取其號軒之趙文敏為題字而文敏亦時往來)¶
　　(流憩以故其名稱益著軒業以屬寺然寺僧不得/而有之而以供邦君薦紳之游者二百餘年於今)¶
　　(矣少時不戒於火子來呉興問軒於范太史意欲/復之以屬守黄君丞藍君司理孫君有郡士嚴姓)¶
<pb:KR2k0044_WYG_044-28b>¶
　　(者慨然出而應募發其帑竹木墁瓦至不逾月而/軒復雖宏壯侈麗不逮前而山水之觀有出於睥)¶
　　(睨上下者如故也/作復清容軒記)¶
　水東軒　烏程縣志在慈感寺之東(倪思慈感東軒/詩水花風葉暮)¶
　　(蕭然靄靄雲山帶瞑烟竚立東/軒未能去更看明月涌晴天)¶
　滴翠軒　鄭明選游峴山記山之巔有滴翠軒萬竹¶
　　干天緑陰如晦¶
　巖桂軒　萬厯湖州府志在武康縣舊治東堂後宋¶
　　紹興三年令鍾爕建¶
<pb:KR2k0044_WYG_044-29a>¶
　白露亭　西呉里語呉興郡志梁栁惲寄呉興呉均¶
　　詩云相思白露亭永望秋風渚惲守呉興引均為¶
　　主簿此别後寄聲耳¶
　墨妙亭　西呉里語在郡圃孫莘老知湖州作(蘓軾/墨妙)¶
　　(亭記熙寧四年髙郵孫莘老移守呉興其明年作/墨妙亭於逍遙堂之東取凡境内自漢以來古文)¶
　　(遺刻以實之呉興自東晉為善地號為山水清逺/其民足於魚稻蒲蓮之利寡求不爭賔客非特有)¶
　　(事於其地者不至焉故凡守郡者率以風流嘯詠/投壺飲酒為事自莘老之至而歳適大水土田不)¶
　　(登湖人皆大飢莘老大振廩勸分躬自撫巡所活/至不可勝計當是時朝廷方更化立法使者旁午)¶
<pb:KR2k0044_WYG_044-29b>¶
　　(以為莘老當日夜治文書赴期會不能復雍容自/得如故事而莘老益喜賔客賦詩飲酒為樂又以)¶
　　(其餘暇網羅遺逸得前人賦詠數百篇為呉興新/集其刻書尚存而僵仆㫁缺於荒陂野草之間者)¶
　　(又皆集於此亭余以事至湖周覽嘆息而莘老求/文為記或以謂余凡有物必歸於盡而恃形以為)¶
　　(固者尤不可長雖金石之堅俄而變壞至於功名/文章其傳世垂後猶為差久今乃以此托於彼是)¶
　　(久存者反求助於迷壞此則昔人之惑而莘老又/將深簷大屋以銅留之推是意也其無乃㡬於不)¶
　　(知命也夫余以為知命者必盡人事然後理足而/無憾君子之養身也凡可以衛生者無不用其治)¶
　　(國也凡可以久存者無不為此之謂知命是亭之/作殆無足爭者而其理則不可以不辨故具載其)¶
　　(説而列其名/物於左云)¶
<pb:KR2k0044_WYG_044-30a>¶
　清樾亭　𢎞治湖州府志在墨妙亭南¶
　快哉亭　𢎞治湖州府志在子城東北隅¶
　挽翠亭　𢎞治湖州府志在子城東北宋慶元間李¶
　　景和建於六客堂北¶
　麗澤亭　愛山亭　𢎞治湖州府志並在子城内通¶
　　判㕔宋治平三年張大寧建(呉興雜録宋時丞㕔/内有愛山臺蓋呉興)¶
　　(山水清逺怡人性情/即命名不嫌其同耳)¶
　桂香亭　𢎞治湖州府志在僉判㕔城上宋治平中¶
<pb:KR2k0044_WYG_044-30b>¶
　　狀元許将建徐仲謀名之¶
　東亭　崇禎烏程縣志在縣内池上唐紀李紳墮水¶
　　事立碑弁山法華寺會昌間令李式移立於縣治¶
　　蓋欲存縣之故事也(𢎞治湖州府志東亭在/東門外三里臨获塘)¶
　桃露亭　松桂亭　清閟亭　萬厯湖州府志在烏¶
　　程縣舊治内並宋建¶
　隱真亭　梅堯臣隱真亭詩注烏程史尉署¶
　溪光亭　𢎞治湖州府志在歸安舊縣廨名勝志宋¶
<pb:KR2k0044_WYG_044-31a>¶
　　開禧初令鄭昭先建(范公榘重建溪光亭記呉興/山水之秀以清逺聞苕霅二)¶
　　(溪源自天目分貫於城中交流蜿蜒一潟二百里/而達於震澤四山環拱光景晦𡨕故昔人以水晶)¶
　　(宫稱之霅水東通歸安縣治縣樓相直有亭翼然/屹乎其前粤自宋開禧間邑宰鄭昭先創之掲名)¶
　　(溪光厥後没為民廛迨有元丁卯邑長柏春恢理/舊址式建新之壬辰燬於兵丙午濠梁王侯仁卿)¶
　　(來令是邑顧瞻舊址因謀於僚佐曰邑有治所以/昭政令也溪有亭所以彰游息也縣治已葺斯亭)¶
　　(寜無建乎不浹旬而新亭落成簷楹欄檻宏敞洞/豁奐然映於治署公餘退食之暇二三竂宷徜徉)¶
　　(吟玩俯視水光山影烟雲魚鳥澄清泳飛之趣寓/於心目雖面重湖之勝不越是矣故仍以溪光名)¶
　　(之述其梗/㮣於右)¶
<pb:KR2k0044_WYG_044-31b>¶
　水亭　崇禎烏程縣志定安門外即古驛尉㕔唐耿¶
　　湋賦水亭聨句詩即此(蘓軾城南縣尉水亭得長/字詩兩尉鬰相望東西百)¶
　　(步場揮旗蒲栁市伐鼓水雲郷已作觀魚檻仍開/射鴨堂全家依畫舫極目亂紅粧㶑㶑波頭細疎)¶
　　(疎兩脚長我來閒濯足溪漲欲浮牀澤國山/圍農孤城水影傍欲知歸路處葦外記風檣)¶
　蟾桂亭　西呉里語在歸安縣治宋嘉定中濡須王¶
　　捄創¶
　烏亭　太平寰宇記在烏程縣石斗山王羲之游處¶
　歐陽亭　名勝志昇山越王無疆之子蹄封於歐餘¶
<pb:KR2k0044_WYG_044-32a>¶
　　山之陽為歐陽亭侯漢書云烏程有歐陽亭即此¶
　葛棲亭　烏程縣志在縣西北葛棲園中葛洪所居¶
　顯亭　寰宇通志峴山在烏程縣南本名顯山晉太¶
　　守殷康於山上起顯亭(施注蘇詩顯亭/後改曰峴山亭)¶
　車蓋亭　崇禎烏程縣志在車蓋山頂殷康建¶
　南亭　西呉里語在湖州府治南下瞰苕溪¶
　西亭　名勝志玉湖有浮玉亭原名西亭𢎞治湖州¶
　　府志在西門内臨苕溪栁惲造後人稱柳惲亭又¶
<pb:KR2k0044_WYG_044-32b>¶
　　改名浮玉亭(顔真卿西亭記湖州烏程縣南水亭/即梁吳興太守柳惲之西亭也繚以)¶
　　(逺峰浮於清流包括氣象之妙實資游宴之美觀/夫構宏材披廣榭豁達其外睽罛其中雲軒水閤)¶
　　(當亭無暑信為仁智之所創制原乎其始則柳呉/興惲西亭之舊所馬世増崇之不易其地按呉均)¶
　　(入東記云惲為郡起西亭毗山二亭悉有詩今處/士陳羽罔記云西亭城西南二里烏程縣南六十)¶
　　(步跨苕溪為之昔柳惲文暢再典呉興以天監十/六年正月所起以其任呉興郡理西故名焉文暢)¶
　　(嘗與郡主簿呉均同賦西亭五韻之作由是此亭/勝事彌著間歳頗為州僚處而有之日月滋深室)¶
　　(守將壤而文人嘉客不得極情於兹憤憤悱悱者/久矣邑宰李清請而修之以攄衆君子之意役不)¶
　　(煩費財有羨餘人莫之知而斯美其也清皇家子/名公之裔忠肅明㦤以將其身清簡以成其政絃)¶
<pb:KR2k0044_WYG_044-33a>¶
　　(歌二歳而流庸復者六百餘室廢田墾者二百頃/浮客臻凑迨乎二十種桑畜養益於數萬官路有)¶
　　(刻石之堠吏府有飱錢之貲敦本經久率皆如是/略舉數者其餘可知矣豈必夜魚春躍而後見稱)¶
　　(哉清之筮仕也兩參雋人之列再移仙尉之任毗/賛於蜀邑子男於呉興多為亷使賊府之所辟薦)¶
　　(則知學詩之訓閒緝之心施之於政不得不然也/縣稱𦂳舊矣今詔升為望清當受代而邑人已軫)¶
　　(去思之悲白府願留者屢矣真卿重□耆老之請/啓於十連優詔以旌清之美也夫知邑莫若州知)¶
　　(宰莫若守知而不言無乃過乎今此記述以備其/事懼不宣美豈徒愧詞而已哉大厯一紀之首夏)¶
　　(也張籍西亭晩望詩霅水碧悠悠西亭栁岸頭夕/陽生逺岫斜照逐回流此地動歸思逢人方倦游)¶
　　(吳興耆舊盡/空見白蘋洲)¶
<pb:KR2k0044_WYG_044-33b>¶
　毗山亭　太平寰宇記在毗山梁太守柳惲創與郡¶
　　主簿呉均有毗山贈答詩¶
　臨湖亭釋皎然有冬日游法華寺高頂臨湖亭詩¶
　三癸亭　名勝志在杼山魯公為陸鴻漸建其時為¶
　　唐大厯七年癸丑歳冬十月癸卯朔二十一日癸¶
　　亥落成故名(顔真卿三癸亭詩杼山多幽絶勝事/盈跬步前者雖登攀淹留恨晨暮及)¶
　　(兹紆勝引曾是美無度歘構三癸亭賢惟陸生故/高賢能剏物疎鑿皆有趣不越方丈間居然雲霄)¶
　　(遇巍峩倚修岫曠望臨古渡左右苔石攅低昂桂/枝蠧山僧狎猿狖巢鳥來枳棋俯視何楷臺傍瞻)¶
<pb:KR2k0044_WYG_044-34a>¶
　　(戴顒路遲回未能/下夕照明村樹)¶
　黄浦亭　顔真卿烏程縣杼山妙喜寺碑寺前有黃¶
　　浦橋橋南有黃浦亭宋鮑照賦詩處(呉興掌故黄/浦出黄蘗澗)¶
　　(因名訛傳松江大浦亦名黃/浦郡志附為黃歇所開謬甚)¶
　烟雨亭　崇禎烏程縣志在縣東南唐令李和建¶
　窪樽亭　萬厯湖州府志亭内有李相石樽唐大厯¶
　　中建(崇禎烏程縣志峴山上有石竇如樽可注十/酒唐開元中李適之為郡别駕儶所親登山)¶
　　(恣飲後入相因呼李相石樽顔魯/公守郡亦與門生弟姪宴集聯句)¶
<pb:KR2k0044_WYG_044-34b>¶
　五花亭　呉興志在峴山為韋氏建唐選士用五花¶
　　判事韋琮韋南金韋景先三世為郡守因名¶
　壟山亭　太平寰宇記在烏程縣北壟山臨眺四曠¶
　浮碧亭　鄭明選游峴山記湖山之勝如浮碧亭所¶
　　見益曠¶
　笑月亭　愛山亭　𢎞治湖州府志俱在道場山伏¶
　　虎巖上¶
　甘泉亭　崇禎烏程縣志在道埸山瑤席池之上¶
<pb:KR2k0044_WYG_044-35a>¶
　餘不亭　釋皎然有餘不亭重送盧孟明游江西詩¶
　四水亭　𢎞治湖州府志在定安門馬公橋宋宣和¶
　　中葛勝仲建(名勝志四水曰苕溪前/溪餘不溪及北流水)¶
　少巖亭　徐咸西園雜記謝公巖在峴山晉謝希逸¶
　　游此故名其東復有一巖予作亭其上名曰少巖¶
　曠逺亭　劉一止毗山呉約仲曠逺亭詩序唐呉均¶
　　詩平湖曠以遠莫子及取以製名蓋呉均舊隱也¶
　卞峯亭　梅堯臣有陪胡武平游雅上人房卞峯亭¶
<pb:KR2k0044_WYG_044-35b>¶
　　詩¶
　濯纓亭　崇禎烏程縣志在定安門内瞰餘不溪宋¶
　　紹興中知州事朱勝非建為迎餞之所¶
　迎春亭　𢎞治湖州府志在東門内唐杜牧建¶
　長烟亭　鄭明選游下菰城記四面累土如山其内¶
　　松樹千章尋至一亭曰長烟亭¶
　宜晩亭　望湖亭　西呉里語並在道場山¶
　湖山絶勝亭　湖山一覽亭　烏程縣志並在峴山¶
<pb:KR2k0044_WYG_044-36a>¶
　霞披亭　呉師道題趙明仲霞披亭詩雲石曾營霅¶
　　水傍霞披更出弁山陽¶
　仰高亭　泊宅編朱正夫致仕居呉興城作仰髙亭¶
　弄雪亭　崇禎烏程縣志在西余山¶
　澗亭　沈與求有過弁山次韻朱仰止澗亭絶句¶
　古梅亭　𢎞治湖州府志古梅亭在烏程縣梅涇¶
　聚芳亭　崇禎烏程縣志在晟舍元隱士閔天福作¶
　芳菲亭　太平寰宇記白蘋洲上有顔真卿芳菲亭¶
<pb:KR2k0044_WYG_044-36b>¶
　五亭　呉興志郡有五亭曰白蘋集芳山光朝霞碧¶
　　波名勝志白蘋洲在霅溪東南刺史楊漢公建五¶
　　亭於其上(白居易五亭記湖州城東南二百步扺/霅溪溪連汀洲洲一名白蘋梁呉興守)¶
　　(柳惲於此賦詩云汀洲採白蘋因以為名也大厯/十一年顔魯公真卿為刺史始作八角亭游息焉)¶
　　(後又數十年至開成三年𢎞農楊君為刺史乃疏/四渠濬三池樹三園構五亭卉木荷竹舟橋廊室)¶
　　(洎游宴息宿之具靡不備觀其架大溪跨長汀者/謂之白蘋亭介三園閲百卉者謂之集芳亭面廣)¶
　　(池目列岫者謂之山光亭翫晨曦者謂之朝霞亭/狎清漣者謂之碧波亭五亭間開萬象迭入向背)¶
　　(俯仰勝無遁形每至汀風春溪月秋花繁鳥啼之/旦蓮開水香之夕賔賢集歌吹作舟楫徐動觴詠)¶
<pb:KR2k0044_WYG_044-37a>¶
　　(半酣飄然恍然游者相顧咸曰此不知方外也人/間也又不知蓬瀛崑閬復何如哉大凡地有勝境)¶
　　(得人而後發人有心匠得物而後開蓋是境也實/栁守濫觴之顔公椎輪之楊君繢索之三賢始終)¶
　　(能事畢矣豈偶然哉君名/漢公字用義開成四年記)¶
　疊翠亭　三滙亭　𢎞治湖州府志在白蘋亭北宋¶
　　慶元中李景和重建北為三滙亭衆溪皆會於此¶
　歸雁亭　歸安縣志府治北天慶觀郡守孫莘老作¶
　　(名勝志莘老治湖時作於天慶觀中道士崇恱乞/名於東坡坡以歸雁與之白玉蟾歸雁亭詩坡仙)¶
　　(曾此數歸程歸雁因而扁此亭草勁風剛苕水綠/木枯雪老弁山青霜翎去去賔沙漠雲足翩翩影)¶
<pb:KR2k0044_WYG_044-37b>¶
　　(洞庭渠亦偶來還自/去弋人何用慕青㝠)¶
　鷗波亭　鄭明選游月湖記在月湖上趙子昂遺址¶
　雲臻亭　名勝志在璉市嵇司徒墓傍¶
　捲雨亭　踏雲亭　𢎞治湖州府志並在長興縣舊¶
　　治㕔後宋建¶
　共賦亭　逍遙亭　玉方亭　振彩亭　𢎞治湖州¶
　　府志在長興舊廨後圃俱宋建¶
　顧曲亭　積春亭　直鉤亭　𢎞治湖州府志在長¶
<pb:KR2k0044_WYG_044-38a>¶
　　興縣舊尉㕔内¶
　若溪亭　嘉靖長興縣志在縣治尉㕔宋令趙汝燧¶
　　建今廢址在縣廨(𢎞治湖州府志/又改名按節)¶
　南浦亭　嘉靖長興縣志在縣治東一里宋嘉定癸¶
　　未尉史巖之建(𢎞治湖州府志按節南浦/二亭皆迎餞使客之處)¶
　五勸亭　嘉靖長興縣志在縣治東南迴溪橋宋皇¶
　　祐中令許遵建¶
　庱亭　𢎞治湖州府志在長興懸腳嶺下呉孫權擒¶
<pb:KR2k0044_WYG_044-38b>¶
　　虎於此唐沈法興將蔣元超戰庱亭即此¶
　境會亭　嘉靖長興縣志一名芳巖在懸腳嶺唐時¶
　　呉興毘陵二郡守分山造茶宴會於此(白居易夜聞/賈常州崔湖)¶
　　(州茶山境會亭歡宴詩遙開境會茶山夜珠翠歌/鐘俱繞身盤上中分兩州界燈前合作一家春青)¶
　　(娥對舞應爭妙紫笋齊嘗各鬬新自/笑花時牕下客蒲黄酒對獨眠人)¶
　罨畫亭　𢎞治湖州府志長興縣西罨畫溪有罨畫¶
　　亭¶
　望湖亭　嘉靖長興縣志在五峰絶頂東望具區烟¶
<pb:KR2k0044_WYG_044-39a>¶
　　波萬頃上有古松二枝¶
　溪光亭　嘉靖長興縣志在縣西罨畫溪上¶
　忘歸亭　嘉靖長興縣志在顧渚山有司採茶寓此¶
　洗心亭　長興縣志在縣西五峯山元黄德芳建¶
　四照亭　𢎞治湖州府志在德清縣舊廨四面皆山¶
　香風亭　𢎞治湖州府志在德清縣舊廨臨荷池¶
　清意亭　萬厯湖州府志在德清縣治之後宋縣令¶
　　章鑑得古梅奇甚因作此亭¶
<pb:KR2k0044_WYG_044-39b>¶
　明秀亭　德清縣志宋縣治圃内有明秀亭周植緋¶
　　桃海棠榜曰紅雲塢¶
　古香亭　德清縣志宋縣治内有大桂上䕃章鑑建¶
　左顧亭　𢎞治湖州府志在德清縣餘不溪上孔愉¶
　　放龜之處(葛應龍左顧亭記晉車騎將軍孔愉放/龜於中流左顧暨以功受餘不亭侯之)¶
　　(封鑄印印龜左顧自是名龜溪是亭之址南面呉/羌山北枕餘不溪中創三間以復左顧亭之舊東)¶
　　(曰濟川西曰際清其濟可博其清可全則重新斯/亭之意不沒矣劉一止龜溪左顧亭二首餘不溪)¶
　　(上山映我杯中綠我醉狂欲歌潛蛟睡方熟溪面/寒無風澄瑩千丈綠我欲放輕舠霜鏡不可觸)¶
<pb:KR2k0044_WYG_044-40a>¶
　呉羌亭　萬厯湖州府志在德清縣阜安橋之右¶
　西亭　西呉里語在德清縣西後枕北流水唐人詩¶
　　云送客莫辭秋晩龜溪好處西開即此宋縣令呂¶
　　好問改名登仙後邑人改第一溪山亭¶
　觀心亭　德清縣志在縣北石壁山半月泉左二字¶
　　宋髙宗御書¶
　望蠡亭　餘不志在縣西積谷山巔正對蠡山¶
　雪月亭　沈與求有次韻李通直題慈相寺雪月亭¶
<pb:KR2k0044_WYG_044-40b>¶
　　詩¶
　紫芝亭　戴表元紫芝亭記集賢趙君之隱居在德¶
　　清龍洞山大德庚子紫芝生其側因以名亭¶
　舞翠亭　德清縣志在宋尉司之左(張祁舞翠亭詩/浩蕩秋光裏扁)¶
　　(舟過徳清樓臺占山影鵞鴨亂溪聲小飲經/年别高歌一邑驚娟娟照人月還憶謝宣城)¶
　候仙亭　德清縣志在龜溪上真人王壽衍作¶
　二柳亭　萬厯湖州府志在武康縣舊治圃内宋建¶
　寒秀亭　陽春亭　毛滂驀山溪詞序武康縣令舍¶
<pb:KR2k0044_WYG_044-41a>¶
　　為亭二以寒秀陽春名之¶
　松桂亭　西呉里語宋程九萬為武康令公餘喜吟¶
　　詠著松桂林集因以名亭¶
　歳寒亭　𢎞治湖州府志在武康舊廨宋慶元中令¶
　　丁大聲即畫舫齋建¶
　明月亭　𢎞治湖州府志在武康縣明月洲上¶
　濯纓亭　潄玉亭　名勝志武康響應山有定光院¶
　　在巖腹中小池上有濯纓亭下有潄玉亭¶
<pb:KR2k0044_WYG_044-41b>¶
　遠光亭　𢎞治湖州府志在武康縣東後溪上宋宣¶
　　和三年朱容建¶
　藏春亭　挂雲亭　名勝志武康縣東有烟霞塢唐¶
　　劉穎士秀叔别業中有龜巖巖前瀑泉聲激如雷¶
　　梅花綿亘數里有亭曰藏春橋亭曰挂雲¶
　覔雲亭　𢎞治湖州府志在安吉舊廨㕔事後宋建¶
　靜涼亭　𢎞治湖州府志在安吉舊廨宋建前瞰大¶
　　池¶
<pb:KR2k0044_WYG_044-42a>¶
　清淑亭　𢎞治湖州府志在安吉舊廨宋建¶
　三角亭　西呉里語在安吉治内邑人俞退翁詩春¶
　　無四面花夜欠一簷雨¶
　得助亭　萬厯湖州府志在安吉州舊丞㕔宋建¶
　真賞亭　嘉靖安吉州志在州西三里落石山宋縣¶
　　令安鼎構又有增明亭呉益構(章綱真賞亭賦真/賞主人落亭之成)¶
　　(以酒屬客曰余家於西南眇天一涯陸馳水浮至/於吳中覽山川之勝多矣朅來鄣南俯仰攸責簿)¶
　　(書期會羈鞅糾纒平時心目晦霧是厄豈意枕書/之夢猶躡登山之屐窈萬壑之紆鬰儼千歳之岝)¶
<pb:KR2k0044_WYG_044-42b>¶
　　(㟧景□恍以恢恑余徘徊而嘆息謂游觀之樂此/蓋軒楹之几席忽悟覺曰余居非槐安之舊都豈)¶
　　(華胥之故國雖可追於幻境亦永慨於陳迹既旦/而興曾弗復思駕言西郊有事佛祠偕我同僚俱)¶
　　(戾於兹披䝉茸於朝露得爽塏之遺基憫廢地於/余衷感疇昔之神馳亟經管於棟宇幸告成於工)¶
　　(師揭真賞之新名摭老仙之舊詞余以為此邦之/奇觀始無遺矣客曰勝惟其地樂在於人志宏於)¶
　　(適目瞭於新試登斯亭而傲睨挹四面之嶙峋林/莽直而周密烟雲改於逡巡天容低而益逺鳥影)¶
　　(澹而俄湮吾酬應之不給空拄頰而岸巾彼畫棟/珠簾之章餘霞澄江之句文章景物皆有限而止)¶
　　(也孰若此意之無限哉由是言之微主人斯亭/孰成非清賞兹山孰取僕請敬酌式獻是語)¶
　觀風亭　嘉靖安吉州志在落石山真賞增明皆廢¶
<pb:KR2k0044_WYG_044-43a>¶
　　而觀風獨峙亦一郡之秀也¶
　採芝亭　魯伯能故鄣東禪寺記東山之上屏山九¶
　　疊鏡水千尋過採芝亭攬飛龍湖雪擁寒梅月藏¶
　　香桂¶
　明月樓　萬厯湖州府志在府治子城西南隅唐貞¶
　　元十三年建(苕溪詩話楊傑有明月樓詩云江南/地暖少嚴風九月炎涼正得中溪上)¶
　　(玉樓樓上月清光合作水晶/宮呉興因此詩謂之水晶宫)¶
　消暑樓　西呉里語在譙門東唐貞元十五年刺史¶
<pb:KR2k0044_WYG_044-43b>¶
　　李詞建與清風會景三樓鼎峙於子城之上譙門¶
　　翼於前卞蒼擁於後為一郡偉觀宋淳祐中知州¶
　　髙衡孫即舊址建二樓消暑改曰鎮霅清風仍舊¶
　　名會景則為修廊子城上又有賞春望闕玩景映¶
　　溪照霞五樓(杜牧消暑樓詩晴日登攀好危樓物/象饒一溪通四境萬岫遶層霄鳥翼)¶
　　(舒華屋魚鱗櫂短橈浪花機乍織雲葉匠新雕臺/榭羅嘉卉城池敞麗譙蟾蜍來作鑑螮蝀引成橋)¶
　　(燕往隨秋葉人空習早朝楚鴻行盡直沙鷺立偏/翹暮角棲游旅清歌慘泬寥景牽游目困愁託酒)¶
　　(腸消逺吹流松韻殘陽度柳/梢時陪庾公賞還悟脱煩囂)¶
<pb:KR2k0044_WYG_044-44a>¶
　韻海樓　晏公𩔖要唐大厯七年刺史顔真卿建萬¶
　　厯湖州府志真卿著韻海鏡源於此故名¶
　卞蒼樓　𢎞冶湖州府志在郡治子城北取徐陵碑¶
　　髙卞蒼蒼為名¶
　鎮湖樓　西呉里語舊在郡城南¶
　勝賞樓　葉適湖州勝賞樓記太守趙公既新白蘋¶
　　亭復樓於側其言曰清風水遁碧瀾山隱兼之者¶
　　斯樓也君名希蒼字漢英嘉定十五年記¶
<pb:KR2k0044_WYG_044-44b>¶
　水樓　皇甫曾有集烏程水樓留别顔真卿刺史詩¶
　朝陽樓　呉融有題湖州朝陽樓詩¶
　南樓　釋皎然有喜皇甫侍御過呉興刺史顔真卿¶
　　南樓玩月詩¶
　觀農樓　釋皎然有登呉興觀農樓和崔使君詩¶
　天隱樓　沈遘有題呉興沈沔天隱樓詩¶
　覽古樓　西呉里語杜處逸作於通元觀聚書萬卷¶
　管公樓　趙孟頫管公樓孝思道院記其地曰棲賢¶
<pb:KR2k0044_WYG_044-45a>¶
　　吾妻仲姬父諱伸倜儻尚義鄉里稱之曰管公剏¶
　　樓三間以祀之¶
　魚脯樓　成化湖州府志歸安縣儀鳯橋南堍昔歳¶
　　貢魚脯於此樓修製後罷貢為民居今其地有魚¶
　　樓界¶
　金婆樓歸安縣志在魚脯樓東金婆好道遇異人¶
　　得太乙養元之道後尸解¶
　清風樓　石柱記箋釋長興顧渚明月峽茶生其間¶
<pb:KR2k0044_WYG_044-45b>¶
　　唐有貢焙院院側有清風樓張文規詩清風樓下¶
　　草初茁明月峽中茶始生¶
　生逺樓　毛滂驀山溪詞序武康令舍以生逺名樓¶
　蓮花閣　菰城文獻唐太和二年烏程縣治生蓮花¶
　　名蓮花閣¶
　浮暉閣　呉興掌故在定安門内賈收耘老所居(漁/隠)¶
　　(叢話賈耘老水閣在苕溪上景物清曠東坡題詩/畫竹於壁沈會宗曾賦小詞余嘗有詩云三間水)¶
　　(閣賈耘老一曲清詞沈會宗無限當時好風月如/今總屬績溪翁蘓軾乘舟過賈枚水閣收不在見)¶
<pb:KR2k0044_WYG_044-46a>¶
　　(其子三首愛酒陶元亮能詩張志和青山來水檻/白雨滿漁簑涙垢添丁面貧低舉案娥不知何所)¶
　　(樂竟夕獨酣歌嫋嫋風蒲亂猗猗水荇長小舟浮/鴨緑大杓瀉鵝黄得意詩酒社終身魚稻郷樂哉)¶
　　(無一事何處不清涼曵杖青苔岸繋船枯柳根德/公方上冡季路獨留言已占蒲魚港更開松菊園)¶
　　(從兹來往數/兒女自譍門)¶
　汀風閣　𢎞治湖州府志在碧瀾堂北¶
　怡雲閣　避暑録話圓證寺大松三十餘株夾道蔽¶
　　日橋合諸澗經朱子怡雲閣之前¶
　清風閣　張剛有與子昂同登清風閣聨句詩見呉¶
<pb:KR2k0044_WYG_044-46b>¶
　　興藝文補¶
　海天閣　崇禎烏程縣志在道場山巔¶
　清逺閣　崇禎烏程縣志在峴山¶
　溫閣　顔真卿杼山妙喜寺碑寺東偏有招隱院其¶
　　前堂西厦謂之溫閣¶
　泠然閣　德清縣志在縣北石壁山半月泉上¶
　披雲閣　呉興掌故在半月泉後易名清暑閣¶
　愛山臺　𢎞治湖州府志在郡治西北隅宋郡丞汪¶
<pb:KR2k0044_WYG_044-47a>¶
　　泰亨所創取東坡道場山詩尚愛此山看不足之¶
　　句名之¶
　歳寒臺　𢎞治湖州府志在郡治子城東壁¶
　舞臺　西呉里語歸安縣舊尉㕔有舞臺在荷池中¶
　蘓臺　崇禎烏程縣志在臨湖門城樓之西宋郡守¶
　　蘓軾築後人因稱蘓臺¶
　擬峴臺　王安石有為呉興裴使君賦擬峴臺詩¶
　鳯凰臺　崇禎烏程縣志在鳯凰山¶
<pb:KR2k0044_WYG_044-47b>¶
　釣臺　成化湖州府志烏程杼山妙喜寺有何楷釣¶
　　臺顔魯公詩俯視何楷臺即此又長興西北三十¶
　　里有石壁如屏亦稱釣臺相傳陳髙祖少時釣處¶
　薦春臺　嘉靖長興縣志在子山左令熊明遇築每¶
　　清明前三日詣顧渚山採茶先於此拜接¶
　縱雲臺　𢎞治湖州府志在德清舊廨内宋令沈造¶
　　與沈長卿陳祖安觴詠於上取退之釋嶠孤雲縱¶
　　因名(劉一止縱雲臺記徳清山水明麗清逺為他/邑冠縣治枕山山巋然特髙為百里之鎮舊)¶
<pb:KR2k0044_WYG_044-48a>¶
　　(有臺下直令舍相距僅百尺名木秀蘤分列左右/天欲雨雲氣習習生於步武襟衱之間今大夫沈)¶
　　(次仲與二客燕其上客詠韓吏部釋嶠孤雲縱以/為臺名次仲屬為記次仲之心豈以雲之逸為可)¶
　　(羡將似之耶余邑寓山樓朝見雲之出暮見雲之/歸進退容與於太虛寥廓之中其於出處何心哉)¶
　　(今次仲方仕余方隠迹若不同而從容於事物/之境則未始有異也次仲勉乎哉紹興五年記)¶
　望江臺　伍餘福游天目山記西上望江臺錢塘一¶
　　帶隱隱如白練¶
　烏巾氏宅　萬厯湖州府志在烏程縣昇山¶
　伍子胥宅　西呉里語烏程伍林村舊傳伍員嘗寓¶
<pb:KR2k0044_WYG_044-48b>¶
　　於此¶
　謝安宅　萬厯湖州府志在烏程縣治南即霅溪館¶
　謝靈運宅　呉興掌故在烏程東南即福田寺¶
　謝元宅　西呉里語郡城内車騎坊在府前東北大¶
　　街晉車騎將軍謝元嘗寓此¶
　戴逵宅　西呉里語烏程戴山昔戴逵曾居此¶
　何楷宅　太平寰宇記烏程縣何山晉何楷居此修¶
　　儒業(汪藻何山何氏書堂記呉興環城皆水獨西/南岡嶺相屬而得浮屠氏之居二焉東曰道)¶
<pb:KR2k0044_WYG_044-49a>¶
　　(場西曰何山何山立於宋元嘉中其興先道場五/百年而隘陋反出其下於是游道場者如入王侯)¶
　　(之家隆樓傑閣吞納江湖已而過何山則草樹葱/蘢軒牕窈窕經行之地皆雅潔幽深如造髙人隱)¶
　　(士之廬至者忘歸不知雄盛移而為清勝也寺有/何氏書堂岡記相承以何氏晉時嘗讀書此山後)¶
　　(為呉興太守以其居為寺而名其山顔魯公亦曰/寺西南有何楷釣臺則楷居此山無疑然楷姓名)¶
　　(於晉史無所見惟沈約宋書叙何子平曾祖楷為/晉侍中括地志謂楷為呉興太守皆不得而知也)¶
　　(以余考之寺有宋禪幽寺碑云元嘉十四年創立/精舍於金蓋山初不言楷時有寺且何山之名於)¶
　　(梁呉均詩始見之疑楷嘗學此山其名蹟在人後/人慕之即其處為精舍耳謂楷以其居為寺者非)¶
　　(也/)¶
<pb:KR2k0044_WYG_044-49b>¶
　柳惲宅　崇禎烏程縣志惲曾居毗山有讀書堂存¶
　　焉一綂志作唐柳渾誤¶
　章后宅　呉興掌故在府治東北陳永定三年捨為¶
　　龍興寺即今之天寧寺¶
　沈亞之宅　呉興掌故在府治北唐中和二年捨為¶
　　寺即天聖寺¶
　牟子才宅　崇禎烏程縣志在定安門内今為倉¶
　蕭翼宅　萬厯湖州府志即鴻禧寺¶
<pb:KR2k0044_WYG_044-50a>¶
　朱處士别業　劉長卿有過湖南朱處士别業詩見¶
　　呉興藝文補¶
　陸羽别業　釋皎然有喜集陸處士羽青塘别業詩¶
　施肩吾宅　呉興掌故在歸安縣東施渚鎮¶
　王彦宅　崇禎烏程縣志王安撫彦宋名將宅在烏¶
　　鎮¶
　丁勝宅　崇禎烏程縣志丁節度勝其宅在烏鎮平¶
　　等橋東¶
<pb:KR2k0044_WYG_044-50b>¶
　周密宅　呉興掌故周密字公謹其祖少傅公僑居¶
　　郡城天聖寺側公謹復置業弁山¶
　趙孟頫宅　歸安縣志在甘棠橋南宅有大銀杏樹¶
　　相傳為松雪手植(沈夢麟趙仲穆席上作蓮花庄/北長橋東客來卜居水晶宫參)¶
　　(差樓閣烟塵外窈窕山川圖畫中細雨新帆來舞/袖故家喬木鎮春風請看杜牧題詩處千古風流)¶
　　(一笑/同)¶
　呉夫槩宅　萬厯湖州府志在長興上槩村¶
　陳武帝宅　呉興志廣惠寺在長興縣治東九里相¶
<pb:KR2k0044_WYG_044-51a>¶
　　傳為陳武帝故宅(吳興掌故光大元年詔立為天/居寺宋治平間改為廣惠寺明)¶
　　(一統志宅内有井相傳武帝生時井水湧出/浴帝因名聖井又曰浴兒井歸有光有記)¶
　陳文帝宅　呉興志長興縣西二里號長城宫天嘉¶
　　二年置於大寧寺後(長興縣志顔真卿碑及汪藻/劉一止詩序皆言報德寺為)¶
　　(陳文帝故宅李宗諤又/云大雄寺即長城宫)¶
　程林宅　嘉靖長興縣志在縣南程林烏巾二家能¶
　　釀酒程氏橋即林所居今為平政橋¶
　金曼倩宅　太平寰宇記金潭在長興縣西四十里¶
<pb:KR2k0044_WYG_044-51b>¶
　　漢樓船將軍金曼倩居之¶
　錢林宅　西呉里語漢錢林建平中為諫議大夫王¶
　　莽專政遂隱於長興陂門里其故宅在子山園林¶
　　幽趣花石佳致層閣皆山髙門臨水(𢎞治湖州府/志陂門里即)¶
　　(上閣/步)¶
　莫侅宅　名勝志晉建威將軍莫侅故宅在長興縣¶
　　城山下¶
　盛聰宅　𢎞治湖州府志晉南臺御史尚書令盛聰¶
<pb:KR2k0044_WYG_044-52a>¶
　　故宅在長興縣東箬溪盛灣¶
　呉僧永宅　名勝志梁駙馬都尉呉僧永故宅在長¶
　　興縣東呂山¶
　錢道宅　名勝志梁江州刺史錢道故宅在長興縣¶
　　西九里今為清果寺基¶
　駱祕道宅　名勝志梁參軍駱祕道故宅今長興名¶
　　駱灣者是¶
　呉均宅　𢎞治湖州府志在長興縣西南六十里青¶
<pb:KR2k0044_WYG_044-52b>¶
　　山又縣南四十三里呉山有呉均宅(石柱記箋釋/安吉州東北)¶
　　(三十五里曰青山一名均山以呉均名按長興/安吉二縣接界均本傳故鄣人其宅當在安吉)¶
　　(謹按𢎞治郡志載均宅在青山又載於呉山考均/與施從事書云故鄣縣東三十五里有青山絶壁)¶
　　(于天孤峯入漢又有詩云家住青山下時向青山/上是均宅當在青山而郡志又稱在呉山或有二)¶
　　(宅/歟)¶
　陸龜蒙别業　𢎞治湖州府志在長興縣陸滙¶
　崔元亮宅　西呉里語在長興縣崔灣(𢎞治湖州府/志元亮昭義)¶
　　(人元和中為呉/興刺史因家焉)¶
<pb:KR2k0044_WYG_044-53a>¶
　姚紾宅　括地志仙人姚紾所居在長興縣五峯山¶
　沈貞宅　嘉靖長興縣志元隱士沈貞宅在縣北三¶
　　十里求詩巷¶
　范蠡宅　𢎞治湖州府志德清縣蠡山舊傳范蠡故¶
　　居在焉¶
　沈麟士宅　西呉里語南齊沈麟士隱德清縣東南¶
　　呉羌山講經授徒嘗數百人營止其側¶
　戴可先宅　呉興掌故在德清呉𦍑山之陽(德清縣/志梁大)¶
<pb:KR2k0044_WYG_044-53b>¶
　　(同二年捨宅為寺/即大中乾元寺)¶
　沈道思宅　德清縣志在縣西文墅山梁大同二年¶
　　呉興太守沈道思請以故宅捨為觀即紫極觀¶
　沈慶之宅　德清縣志在縣東北敢村梁天監中捨¶
　　宅為寺即延壽寺¶
　沈著宅　呉興掌故梁水部郎沈著宅在德清南二¶
　　十七里塘棲市大同二年捨為永明寺¶
　沈子真宅　德清縣志在縣東北韶村青州刺史沈¶
<pb:KR2k0044_WYG_044-54a>¶
　　子真舊宅一夕堂前井起光八道有龍騰空而去¶
　　遂捨為寺即八勝寺¶
　韓元吉宅　德清縣志縣北石壁山慈相寺西有修¶
　　竹林宋韓元吉兄弟居焉前數十步有野橋古樹¶
　　幽泉四望皆平岡邑中之勝地也𢎞治湖州府志¶
　　宋呂祖謙嘗於此讀書呂蓋韓壻也嘉熙間縣令¶
　　章鑑建東萊讀書堂¶
　游似宅　𢎞治湖州府志德清縣桃源洞宋丞相游¶
<pb:KR2k0044_WYG_044-54b>¶
　　似所居壘石為山遺址尚存¶
　沈戎宅　呉興掌故在武康東北鳯凰山捨為懷德¶
　　寺(路史沈戎居/烏程餘不溪)¶
　沈道䖍宅　名勝志在武康縣石城山東晉沈道䖍¶
　　性仁愛有竊其屋後笋者乃買大笋與之曰吾惜¶
　　屋後笋欲其成林¶
　沈密宅　呉興掌故南齊祕書郎沈密故宅在武康¶
　　治西二百步建元元年捨為齊昌寺¶
<pb:KR2k0044_WYG_044-55a>¶
　沈約宅　餘英志餘英溪即前溪上流沈約宗族所¶
　　居¶
　沈珩宅　𢎞治湖州府志武康縣五官瀆呉五官郎¶
　　中沈珩居之¶
　孟郊宅　西呉里語武康縣西一里有孟郊古井(呉/興)¶
　　(掌故地名/孟宅保)¶
　施彬宅　嘉靖安吉州志晉中蠲明侯施彬故宅在¶
　　州梅溪鄉即今樂平寺¶
<pb:KR2k0044_WYG_044-55b>¶
　裴子野宅　輿地紀勝裴子野寓居故鄣宅在縣西¶
　　南三十六里永昌鄉(𢎞治湖州府志子野河東/人寓居故鄣著諸侯略)¶
　王文殊宅　嘉靖安吉州志在州西南晏子鄉孝行¶
　　里¶
　周𢎞讓宅　呉興志周𢎞讓兄𢎞正仕梁為安吉縣¶
　　令𢎞讓結宇山中其故宅在州南三十六里¶
　呉頊宅　呉興掌故呉越驃騎將軍呉頊故宅在安¶
　　吉西半里捨為羅漢院(𢎞治湖州府/志即長樂寺)¶
<pb:KR2k0044_WYG_044-56a>¶
　沙墀　呉興志沙墀在郡治㕔事前庭中(弘治湖州府/志墀外皆)¶
　　(甃砌獨此方鋪以沙久莫之改紹興中太守/王會砌合之忽夜得夢翌早亟去至今如是)¶
　上林　崇禎烏程縣志相傳董氏梅林村髙祖渡江¶
　　駐蹕宴梅下賦詩乃更為上林¶
　走馬埒　石柱記卞山有項王走馬垺飲馬池¶
　桂棚　顔真卿杼山妙喜寺碑三癸亭西北叢桂間¶
　　創桂棚左右百步有芳林茂樹悉産丹青紫三桂¶
　丘路　呉興志城南七里昔丘傑年十三鄰人築牆¶
<pb:KR2k0044_WYG_044-56b>¶
　　侵其界傑乃夜移籬退三尺鄰人慚亦退三尺遂¶
　　成大路因名¶
　蘓灣　萬厯湖州府志在峴山南蘓軾為郡守築湖¶
　　隄立亭車蓋山後陳舜俞家焉¶
　隱安　歸安縣志在菁山太守葛勝仲居此號隱安¶
　　即今射村¶
　水竹塢　西呉里語章農卿北山别業也¶
　水竹居　虞堪有寄題湖州沈自誠水竹居詩¶
<pb:KR2k0044_WYG_044-57a>¶
　千金墟　名勝志歸安縣東南四十里漢呉王濞鑄¶
　　錢銅峴置庫於此¶
　泊宅　泊宅編烏程東有泊宅村昔張志和浮家泛¶
　　宅往來苕霅即此(金華文略方匋字仁夫與/兄勺隱居烏程之泊宅村)¶
　茶園　笠澤叢書甫里先生嗜茶置園於顧渚山下¶
　士林　沈貞士林山水記去長城北十里唐宋迄元¶
　　居多文人¶
　淨香天　嘉靖長興縣志縣北二十里方石山自城¶
<pb:KR2k0044_WYG_044-57b>¶
　　至此古梅巨竹數十萬呉鍾巒題曰淨香天¶
　蟠室　陸游有周元吉蟠室詩(元吉名頡/長興人)¶
　花渚　名勝志安吉州梅溪鎮呉越征西將軍呉瓌¶
　　居此花石甚麗因名後呉可㡬知㡬兄弟讀書其¶
　　中瓌之裔也號二呉讀書堂¶
　隱塢　太平寰宇記安吉縣隱塢梁陶𢎞景嘗隱居¶
　　於此(嘉靖安吉州志在銅山鄉陸龜蒙嗜茶往/來桃城得陶貞白隱塢而居焉莫有知者)¶
　邸閣　呉地志呉大帝遣從弟孫敻修故鄣邸閣¶
<pb:KR2k0044_WYG_044-58a>¶
　蘭畹　太平寰宇記長興縣南嶼鄉西施種香之所¶
　　上有蘭&KR0581;畹(嘉靖安吉州志蘭畹/在今孝豐縣自水山)¶
　潛玉菴　毛滂驀山溪詞序武康縣令舍以潛玉名¶
　　菴¶
　七賢石　呉興掌故在何山寺中寺僧移湖石於此¶
　　狀如石丈故名¶
　採菱渡石　陳潤祖採菱渡石記監運沈君玉泉得¶
　　異石於石林葉氏之廢圃刻曰採菱渡石其陽字¶
<pb:KR2k0044_WYG_044-58b>¶
　　二行王摩詰石虛用中書¶
　三品石　歸安縣志在蓮花庄趙子昂别業(見只編/白蘋洲)¶
　　(有學士石三為/趙文敏家故物)¶
　石鼓　楊維楨夏駕石鼓辭注石鼔在夏駕山髙一¶
　　丈徑三尺下有盤石為足¶
　天聖寺古檜　鄭明選天聖寺古檜閣碑寺舊有古¶
　　檜堂古檜髙大無枝葉蓋唐宋時物也其後堂廢¶
　　寺僧易而為閣子昂嘗畫為圖(朱勝非天聖寺古/檜詩雷霆起蟄虬)¶
<pb:KR2k0044_WYG_044-59a>¶
　　(夭矯勢欲上忽然化此木尚作拏雲狀婆娑枝幹/垂生澀紐結壯圖經不能紀父老那可訪晉杉定)¶
　　(儕𩔖蜀柏豈輩行櫟夢何足神槐語/固已妄自無斤斧憂未始疑大匠)¶
　古柏門　歸安縣志在縣南袁家滙根下開廣七尺¶
　　上復連理髙五六丈中若洞門可出入¶
　雌雄木　歸安縣志在東林山沈東老菴左一開花¶
　　不結子一結子不開花一木二幹髙十餘丈¶
　返鐘　歸安縣志明正德中有司括寺鐘銷為兵器¶
　　臨冶獨菱湖真武祠鐘用大火不能破竟返之尚¶
<pb:KR2k0044_WYG_044-59b>¶
　　書蔣瑤有記¶
　陳朝檜　避暑録話長興大雄寺大檜相傳陳武帝¶
　　手植(汪藻陳朝檜詩曾經浩刼故依然老壽方知/木有仙直榦凌空纔百尺虛心閲世欲千年)¶
　　(深蟠澤國興祥地獨傲天公造化權/玉樹庭花非不好祇今誰憶舊山川)¶
　榆木版　西呉里語歳旱河竭東門外居人於河底¶
　　得大榆木厚尺餘不可計數版鏤縱横紋若牕櫺¶
　　考周禮秋官壺涿氏欲治水神則以牡橭午貫象¶
　　齒而沈之此版蓋周禮遺制湖多水患疑前以此¶
<pb:KR2k0044_WYG_044-60a>¶
　　厭之耳午即互字¶
　敢溪鐘　德清縣志唐大厯中武康大慈寺僧鑄鐘¶
　　成其聲宏越朝命取以貢郡以舟致之至縣之敢¶
　　山溪舟欹鐘覆入水遣人沒求之不得後旱涸聞¶
　　鍠然作聲則鐘露水次亟跡之復逝¶
　石磨　𢎞治湖州府志在安吉梅溪每遇風雨則轉¶
　　疾則年豐遲則年歉¶
　回溪碁盤　孝豐縣志在浮玉鄉寨前山頂¶
<pb:KR2k0044_WYG_044-60b>¶
　¶
　¶
　¶
　¶
　¶
　¶
　¶
　浙江通志卷四十二¶
