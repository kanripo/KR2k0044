# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.127304
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十四
<pb:KR2k0044_WYG_163-1a>¶
欽定四庫全書¶
　浙江通志卷一百六十四¶
　人物(二/)¶
　　忠臣(二/)¶
　　寧波府¶
　周¶
　文種(成化四川郡志種字會越大夫也事越王句踐/夫差敗越兵於夫椒句踐以甲楯五千保於會)¶
　　(衞使種行成於呉執牧養糞除之役呉太宰嚭受/越賂勸夫差赦越句踐既歸國屬政於種十年生)¶
<pb:KR2k0044_WYG_163-1b>¶
　　(聚十年教訓周元王四年越伐呉呉三戰三北遂/滅呉種謀居多范蠡遺種書曰越王為人長頸烏)¶
　　(喙可與共患難不可共安樂子何不去種稱疾不/朝或譖種將作亂王賜屬鏤之劍遂伏劍而死)¶
　漢¶
　任光(寶慶四明志字景昇鄮人為縣主簿時海賊作/孽令朱嘉將吏人出戰為賊所射傷賊突嘉前)¶
　　(光以身障蔽力戰死嘉/獲免還邑出俸厚葬之)¶
　宋¶
　鄭覃(宋史本傳字季厚明州人靖康二年貢於鄉建/炎四年金人陷明州縱兵大掠覃辟難拏小舟)¶
　　(與其兄章妻董同載顧謂章曰萬一不得脱覃豈/北面事異國者兄勉主祭祀為兵所掠去迫之使)¶
<pb:KR2k0044_WYG_163-2a>¶
　　(降覃厲辭罵不屈躍入水中董亦自沈後孫/曾多舉進士累贈太師秦國公董秦國夫人)¶
　夏承(寳慶四明志字元茂鄞人以太學上舍登崇寧/五年第靖康間任開封少尹寇犯闕大尹徐秉)¶
　　(哲散文牓根括皇族冀以免死承奮身立爭潛令/諸廂毁棄文牓放散苛留之人紹興二年臣寮疏)¶
　　(列其事國事方殷未及褒表隆興/初特贈三官二年贈左朝議大夫)¶
　曹孝先(寧波府志字元思奉化人寶慶中任楚州錄/事參軍李全謀叛遣劉國慶脅犯制置許國)¶
　　(孝先趨入諭之曰制置朝廷大臣犯制置是犯朝/廷也語既為亂軍所射中喉拔箭叱曰誤李全斬)¶
　　(東市非汝曹而誰曹孝先決不求生許制置決不/可殺賊鋩鏃交集血流被體猶登城與國謀血盡)¶
　　(氣微國枕之以磚遂絶事聞/詔賜廟額曰旌忠官其子詵)¶
<pb:KR2k0044_WYG_163-2b>¶
　舒瀛(成化四明郡志字登甫奉化人寳慶二年進士/授衢州西安尉兵難猝起瀛先衆捍敵死之朝)¶
　　(廷嘉其忠/官其子模)¶
　郭徳暢(奉化縣志字黄中開禧五年進士官至朝散/郎通判楚州寶慶二年歿於王事官其子)¶
　呉從龍(家鉉翁忠節記字子雲奉化人建康府統制/紹定初李全犯揚州主帥丁勝遣從龍為先)¶
　　(鋒赴敵馬蹶被執使至泰州諭降佯許之至海陵/城下大呼曰我右軍統制呉從龍也馬中矢被執)¶
　　(至此揚州城無恙泰城堅宜死守賊無能為也全/怒寸臠之罵不絶口以至於盡詔立廟揚泰二州)¶
　　(賜額褒忠官其從/弟虎至武經大夫)¶
　袁鏞(寧波府志字天與鄞人登咸淳進士第以父憂/未即仕見國事日蹙竊嘆曰生為宋臣死為宋)¶
<pb:KR2k0044_WYG_163-3a>¶
　　(鬼顧無寸兵尺地不能捍禦以固社稷得仗義執/言從常山睢陽於地下足矣適元將遣游兵十八)¶
　　(騎駐西山之資教寺鏞約沿海制置兼知慶元府/趙孟傳將作少監謝昌元共出禦敵二人曰爾第)¶
　　(先往我二人當以兵繼鏞遂奮然獨往厲聲言曰/汝主無故謀起干戈殘我土宇使我人民宛轉鋒)¶
　　(鏑之下天地神人所不容四方忠義之士日夜憤/惋勤王之師四至吾恐汝北歸無日也言未竟就)¶
　　(執而二人已宻往車廐獻版圖迎降矣元將竒鏞/才脅令降鏞曰死則死耳不汝從也元將怒縱火)¶
　　(燎之鬚髪殆盡詞氣愈厲至死不少變/其日家人驚知赴水而死者十有七人)¶
　張漢英(兩浙名賢錄奉化人㓜聘吕氏女後女雙瞽/請辭漢英曰聘時無恙而今喪明命也卒娶)¶
　　(之咸淳間敕守樊城為元阿珠所圍募善泅者置/蠟書於髻中潛積草下浮水而出往荆郢求援至)¶
<pb:KR2k0044_WYG_163-3b>¶
　　(隘口被獲於是荆郢之路絶/出鋭師薄樊城漢英死焉)¶
　楊恕(成化四明郡志字仲如篤學力行由嵊縣儒學/教諭陞温州教授辟為浙東憲掾分治於衢陞)¶
　　(憲司知事宋祚將危/不食數日赴菱塘死)¶
　孫璹(寧波府志鄞人侍郎願質子徳祐中知/臨安縣奉母在官元兵至俱殉難死)¶
　劉揚祖(續文獻通考字𢎞宗慈谿人景定三年進士/為州部員外郎見賈似道執政國事日蹙遂)¶
　　(有𨼆志逾年宋亡改冠裳慟哭及元下詔求賢揚/祖不忍聞遂徙家雲湖山寺之東自號介白散人)¶
　　(終身/不出)¶
　元¶
<pb:KR2k0044_WYG_163-4a>¶
　趙觀光(王褘趙觀光墓誌字觀國鄞人以郡博士弟/子員得推擇試吏奉化州遷昌國至正十年)¶
　　(黄巖海寇起州侯特穆爾布哈問訃觀光謂州兵/寡弱且不諳水戰惟蘭秀二山居民悍勇善鬭習)¶
　　(海事若募以厚貲示以重賞必樂為我用擒賊無/難矣侯即委之明年從侯引兵出海俄而賊船百)¶
　　(餘至觀光獨部民兵與戰至晚無大勝負明日方/分給軍饋巡隄上賊船大至觀光持短兵接戰矢)¶
　　(石交下後無援兵/遂死侯亦遇害)¶
　俞述祖(元史本傳字紹芳象山人由翰林書寫考滿/調廣東元帥府都事入為國史院編修已而)¶
　　(出為沔陽府推官至正十二年蘄黄賊迫州境述/祖領民兵守綠水洪并力捍禦之兵力不支城陷)¶
　　(為賊所執械至其偽主徐夀輝所誘之使降述祖/罵不輟夀輝怒支解之有子方五嵗亦死事聞贈)¶
<pb:KR2k0044_WYG_163-4b>¶
　　(奉訓大夫禮部/郎中象山縣男)¶
　明¶
　陳剛(成化四明郡志字子浩鄞人洪武五年徵授延/安神木令神木西北人民甚稀習尚桀驁剛撫)¶
　　(疲羸折奸宄有小吏白敬臣素稱險黠剛欲譴之/敬臣先覺乃逋引賊入寇與其徒劉繼宣挟刄逼)¶
　　(令降賊剛罵曰汝奴果致賊為逆耶吾與此/邑同存亡恨不寸斬汝賊奪剛所佩印殺之)¶
　易紹宗(嘉靖寧波府志象山人以戰功授錢倉所千/戸洪武三十四年倭賊登刼湯嶴潘家磡紹)¶
　　(宗遂大書於壁曰設將禦敵設軍衞民縱敵不忠/棄民不仁不忠不仁何以為臣書畢命妻李氏具)¶
　　(牲酒生奠之與訣而出乃宻令游兵從間道焚賊/舟賊驚還救紹宗率所部直前格戰殺賊無算追)¶
<pb:KR2k0044_WYG_163-5a>¶
　　(擊至海岸淖深馬陷賊回攻之猶手/刃數十賊遂死焉諭祭葬勒碑旌之)¶
　向朴(分省人物考字遵博慈谿人宋丞相文簡公敏/中之十四世孫洪武二十五年命督府都事張)¶
　　(允直訪求人才以朴應詔授獻縣令時兵燹之餘/闢荆榛畚瓦礫教百姓農桑與同甘苦流移復業)¶
　　(靖難師起獻當兵衝無城郭朴集民兵激以義勇/與北將譚淵迎戰衆寡不敵被擒不屈懐印受戮)¶
　　(獻民哀之拾遺骸葬道/左萬厯初詔建表忠祠)¶
　劉樸(慈谿縣志字維素洪武丙子由太學召對稱㫖/授建漳參軍時海寇驚擾樸指示方畧逺近安)¶
　　(堵戊寅考績擢知獲鹿縣教民孝弟務農桑治平/稱第一靖難師南下井陘平山諸邑皆望風歸附)¶
　　(樸獨集民兵拒之曰小臣知有君何知有君之叔/哉不屈而死百姓拾骸骨葬之道旁建取義祠於)¶
<pb:KR2k0044_WYG_163-5b>¶
　　(郭外以/祀之)¶
　　(謹按舊志無劉樸傳亦絶不見於他書即縣志云/樸任建漳參軍而漳州府職官志亦無其名特所)¶
　　(云建祠祀之似非/無據録以俟考)¶
　戴徳彝(備遺録奉化人洪武甲戌進士第三授翰林/院編修陞侍講拾遺補闕直聲振於朝改監)¶
　　(察御史益善其職革除間改左拾遺靖難師既迫/與黄子澄齊泰方孝孺練子寧胡閏宋澂韓永等)¶
　　(日夜畫䇿防/禦後俱死難)¶
　陳睦(寜波府志原籍定逺人後家定海父仲和從明/太祖起兵屢著戰功被傷成疾未及授官而卒)¶
　　(睦嗣世太祖念父子積久勳勞授世襲正千戸運/糧海上建文二年燕兵起命李景隆出征睦𨽻前)¶
<pb:KR2k0044_WYG_163-6a>¶
　　(軍次徳州與燕兵戰於夾河奮勇直前斬殺數人/會景隆後隊退走遂敗績睦為流矢所中死永樂)¶
　　(登極削籍睦子鑑以先朝父子積功/鳴於朝授定海衞百戸俾世襲焉)¶
　張安國(寧波府志定海人建文朝為工部郎壬午燕/兵迫京師安國謂妻賈曰余職卑不能帥師)¶
　　(應敵又不能屈膝以事人奈何乃乗舟入太湖聞/金陵陷安國大慟曰食人之祿而偷生於新主之)¶
　　(地恥莫大焉遂與/其妻鑿舟自沈)¶
　梁田玉(吾學編定海人厯官至郎中靖難兵入金陵/與御史葉希賢俱髠髮為僧避去久之松陽)¶
　　(人王詔游治平寺觀轉藏聞藏上□□有聲異之/令人緣藏登絶頂無所見見書一卷載建文時出)¶
　　(亡臣僚二十餘人事紙毁浥字多斷爛不可讀讀/數日稍稍詮録其可識者得田玉及郭良梁中節)¶
<pb:KR2k0044_WYG_163-6b>¶
　　(梁良用宋和郭節何洲梁良玊何申凡九人/人僅數言詔憐其忠又得之異因各有贊焉)¶
　梁良玊(吾學編官中書舍人田玉之族靖難後訣妻/子易姓名挟微貲走出金陵城逾嶺至海南)¶
　　(寓市肆粥書/為業以死)¶
　梁良用(吾學編定海人父子兄弟八人同仕於朝靖/難後相率變姓名避去良用去為舟師已而)¶
　　(死於水或曰梁氏父子兄/弟為舟師投水死者五人)¶
　梁中節(吾學編定海人未詳仕何官少好讀老子太/𤣥經靖難後與郭良棄官同走出京城為道)¶
　　(士入/山去)¶
　萬武　萬文(成化四明郡志字世忠祖斌字文質定/逺人元季海内擾亂從明太祖克滁和)¶
<pb:KR2k0044_WYG_163-7a>¶
　　(真三州授副千戸鎮滁洪武紀元調永平三年征/沙漠死於敵詔贈明威將軍父鍾字榮祿襲副千)¶
　　(戶十七年守禦定海累䇿軍功二十八年陞寜波/衞指揮僉事三十二年從征花園亦死於敵武襲)¶
　　(職僉寧波衞事永樂六年從黔國公於檀舍江征/南蠻臨陣攘臂大呼曰為人臣有死而已遂力戰)¶
　　(而死弟文字世學事母至孝永樂十年承兄職十/六年日本寇犯邊率海艦追斬盜首若十級明年)¶
　　(轉禦桃渚忽颶風破舟溺死寧波府志萬/氏一門三世四人皆死國事鄉邦重之)¶
　潘禋(嘉靖寧波府志字誠夫鄞人永樂中徵修永樂/大典授後軍都督府都事宣徳元年從安逺侯)¶
　　(栁升征交阯升恃勝有驕色禋諌不聽會賊再至/升出戰忽橋斷軍分而敗升欲降禋曰不可惟死)¶
　　(而已率所部皆死之事聞官其/子凱為進賢學訓導世蠲徭役)¶
<pb:KR2k0044_WYG_163-7b>¶
　張瑭(湯斌張瑭傳字廷王慈谿人正統己未進士為/刑部主事能洞悉疑案決淹獄尚書金濓性聰)¶
　　(察頗輕屬吏瑭抱案詣前從容舉所鞫囚數名罪/矢口如流不煩省閱濓改容禮焉扈蹕土木死寧)¶
　　(波府志額森入寇權璫王振主親征議瑭首率同/曹疏諫不報已而詔選從征官瑭慷慨請行師次)¶
　　(居庸時倉卒出兵軍無紀律瑭䇿其必敗連疏請/還蹕為振所沮及土木而兵潰英宗北狩同列多)¶
　　(散走瑭拔佩刀直前追駕厲聲曰臣與陛下俱出/誓不獨入僕陳貴牽衣泣瑭絶裾而馳曰吾不歸)¶
　　(矣遂見殺英宗復辟諭祭於狼山晉/階承徳郎廕其子圭厯官太原同知)¶
　崔源(成化四明郡志字有本世襲寧波衞指揮同知/正統十三年閩浙盜起從總兵寧陽侯勦捕累)¶
　　(獲竒功檄禦金華殺賊無算擒陳唐竒等五十人/送京署浙江都指揮僉事改檄武義一日火發連)¶
<pb:KR2k0044_WYG_163-8a>¶
　　(營源倉卒遇敵時二弟澄清在營中相與䇿馬而/誓曰事急矣茍不勝我當死二弟可去澄等應聲)¶
　　(曰兄死吾寧忍獨不死乎乃挺身前賊勢猖獗衆/寡不敵皆力戰而死朝廷聞之遣官賜祭俾其子)¶
　　(世襲源居家時兄弟友恭斗粟尺幣不以/私源或以事歸遲二弟雖日昃不敢先食)¶
　朱士亨(嘉靖寧波府志慈谿人少有志操由薦舉任/交阯那岸縣知縣以禮義化誨俗為之變交)¶
　　(阯陷欲脅之/降不屈而死)¶
　竺淵(嘉靖寧波府志奉化人登曹鼐榜進士授刑部/主事正統八年陞福建參議奉敕守銀坑盜賊)¶
　　(竊發淵往撫諭之盜方猖獗遂死/焉上憫其忠官其子盛為安康簿)¶
　艾敬(嘉靖定海縣志字肅之世襲定海縣指揮使沈/毅有智涖政嚴明正統十四年金華烏龍賊寇)¶
<pb:KR2k0044_WYG_163-8b>¶
　　(掠内地猖獗不可支當道亷敬才畧檄往征討敬/挺身深入射殺數人矢盡力竭應者不繼遂為賊)¶
　　(所/刄)¶
　馮涇(天啓慈谿縣志字伯清登第授禮部主事轉員/外郎武宗南巡偕同官諫上怒罰跪五日杖之)¶
　　(於朝傷重而卒神宗嗣統令有司優/恤給米喪葬立顯忠坊以表其里)¶
　秦碧(兩浙名賢録字仲文慈谿人𢎞治已酉舉人選/江西饒州府通判著亷能聲會萬年縣姚源賊)¶
　　(反其黨王重七等陽聽招撫實懐異志碧受檄署/萬年時縣治初建百務草創吏胥皆為賊耳目碧)¶
　　(苦心經畫衆稍戢而兵使李情謂亂民宜重典特/用嚴罰繩之民不能堪遂復叛碧被執賊帥號於)¶
　　(衆曰秦爺清亷好官不可害碧厲聲罵曰我朝廷/命官豈向賊奴求活耶因顧左右曰官兵何在賊)¶
<pb:KR2k0044_WYG_163-9a>¶
　　(疑有伏遂遇害事聞詔/立祠旌忠廕一子散官)¶
　王相(甬土耆舊傳字懋賢資性絶人復嗜學授徒髙/錢山中夜誦不輟饑即拾蹲鴟火而㗖之成進)¶
　　(士為庶吉士遷編修以議大禮逮詔獄死杖下相/性篤孝為文原本六經而才更横溢時馳騁莊列)¶
　　(間學者稱/介塘先生)¶
　秦彪(嘉靖寧波府志世為爵谿所百戶嘉靖三十一/年倭寇犯象山攻游仙寨甚急彪曰先人遺我)¶
　　(汗馬勲不死戰而死法何以見先人於地下/乃與弟漢疾馳殺賊力不能支遂俱死焉)¶
　汪較(兩浙名賢録奉化人力挽强弩殳刄皆習有司/上於軍門賜以義士關防嘉靖壬子倭寇入奉)¶
　　(化應家堋較率兵射斃千餘倭而身/被傷死當事表其閭曰義士之門)¶
<pb:KR2k0044_WYG_163-9b>¶
　宋應瀾(兩浙名賢録字汝觀世襲寜波衞百戸中嘉/靖庚戌武舉授正千戸掌印事癸丑𨽻參將)¶
　　(盧鏜下為先鋒追賊至海寧復從戰平湖戰白沙/灣戰金山皆有功及戰上海之史家濵兵敗賊追)¶
　　(幾及應瀾急反弓發二矢皆中賊貫其額復飛鎗/殺四人因迴戈大破之後以疲兵猝與賊遇於海)¶
　　(鹽之孟家堰不支而死事聞/廕其子千戸仍建祠祀之)¶
　陳表(嘉靖象山縣志世襲昌國衞百尸嘉靖癸丑倭/寇城急表曰吾力不能敵有死而已遂送母出)¶
　　(城納印於千戸倉猝遇賊奮擊而死時禦寇梅溪/者曰趙乾佾禦寇李家嶴者曰王永希朱汀父子)¶
　　(並奮不顧身以死知縣毛徳/京申請立祠於山川壇北)¶
　楊一(嘉靖定海縣志居金家嶴年二十餘膂力絶人/嘉靖甲寅倭賊數百登刼其嶴一持長矛倡於)¶
<pb:KR2k0044_WYG_163-10a>¶
　　(衆曰有能殺賊者從我少年從者十餘輩迎賊戰/於海塗手殺數倭賊鳴角聚而擬之諸少年潰一)¶
　　(獨力戰刺二倭而斃賊忿恨解其屍/屠腸而懸之鄉人髙其義立祠祀焉)¶
　葉紳　韓綱(嘉靖寧波府志紳字朝佩世襲寧波衞/百戸善雙刀嘉靖乙夘倭賊入横石橋)¶
　　(紳領兵䇿應奮刀獨進應者不繼遂為所殺後二/日賊至樟村千戸韓綱復領兵與賊交從兵皆散)¶
　　(綱挺身與/鬭亦死之)¶
　劉隆(嘉靖寧波府志字大昌世襲定海衞指揮使以/强幹屢協總諸衞備倭海上寇起隆平之後賊)¶
　　(入&KR2463;頭隆腹中一流矢見血益奮怒鏖戰卒跛賊/嘉靖壬子遷把總嘉興統舟師備乍澉當松江七)¶
　　(團賊歸隆扼之焚沈賊舟後會破史家濵賊隆又/扼之沈賊舟澉浦外洋陞署都指揮守備温處乙)¶
<pb:KR2k0044_WYG_163-10b>¶
　　(夘倭寇數百將薄瑞安縣隆整兵遽出欲折其鋒/偏將尹千戸請旋師避之隆不聽徑往殺賊十餘)¶
　　(人賊遯去迴軍至田間有數十賊伏莽中遽起擊/隆隆不及備遂與尹千户俱戰死事聞贈都指揮)¶
　　(僉事仍/與世襲)¶
　杜槐(寧波府志字茂卿慈谿人值倭寇屢犯内地遂/散家貲結驍勇值縣僉其父文明為部長令團)¶
　　(結保聚槐傷父老以身任之寇薄觀海衞城槐一/呼而羣勇俱集直前斫賊衞遂得全賊又犯鳴鶴)¶
　　(槐率衆迎擊賊走餘姚東山槐追之探有數寇飯/空舍提刀赴之賊伏牆隅揮刄中石刄缺内賊盡)¶
　　(出槐提廢刄當之自午至酉鏖戰不已戮其緋衣/渠帥竟以飢疲力竭而死後賊見黑旗即驚曰杜)¶
　　(兵至矣其麾下士皆願從文明殺賊以復讐寇自/黄巖犯寧海海道檄文明偕畢主簿統兵遮要遇)¶
<pb:KR2k0044_WYG_163-11a>¶
　　(寇於楓嶺力不能支遂與主簿畢某俱死焉請於/朝贈槐光祿寺署丞文明府經厯立祠有司歳時)¶
　　(致/祭)¶
　王鎔(慈谿縣志字時化正徳丁丑進士授刑部主事/巨閹犯大辟内批末減鎔抗疏執奏罰俸者再)¶
　　(遷員外郎郎中改南京兵部車駕司減乗𫝊者十/之四五奏革内使進貢船凡五百艘又清諸衞草)¶
　　(場進雲南兵備副使引年歸丙辰倭寇入縣鎔蹈/火焚死子兆中兆衡以衞父俱燼焉季子兆庚以)¶
　　(恩廕入/太學)¶
　錢鯨(天啓慈谿縣志字叔鳴嘉靖丁未進士授中書/舍人選福建道御史巡按遼左丁内艱起按徽)¶
　　(寧順道歸里時倭賊據紹興髙埠鯨舫出蟶浦與/賊遇左右曰從舟尾逸尚可免鯨叱曰吾憲臣義)¶
<pb:KR2k0044_WYG_163-11b>¶
　　(不徑竇乃張燈緋衣危坐賊擁入厲聲剚刄其家/僮錢富葉秀馮徳爭以身衞主僕俱死後賊忽夜)¶
　　(驚曰錢御史領兵至矣/走太湖路絶官兵殲焉)¶
　魏鏡(天啓慈谿縣志慈谿人少有勇力善格鬭嘉靖/乙夘倭寇至鳴鶴鄉邑令曹本率衆禦之兵敗)¶
　　(鏡負令走賊追之踰杜湖嶺而南殺數賊賊/斫傷鏡額死寇退令為之泣葬作文祭之)¶
　劉夢祥(嘉靖寧波府志世襲定海衞百戸嘉靖三十/四年奉檄領兵駕船出海遇賊犯江南崇邱)¶
　　(夢祥即部兵登途與賊交戰奮勇衝/鋒獲賊首數級力乏寡援遂死賊刄)¶
　戎良翰(嘉靖寧波府志定海縣學增廣生素以忠孝/自期嘉靖丙辰倭寇陷慈谿良翰倡義集兵)¶
　　(得百餘人與賊格殺斬首二級賊披靡去已又遇/賊於邱洋良翰力戰賊方蟻聚竟不能支為流矢)¶
<pb:KR2k0044_WYG_163-12a>¶
　　(所中死監司為/之禮葬表其門)¶
　姚思敬(嘉靖定海縣志昌國里人任侠尚義嘉靖丙/辰倭賊據邵嶴思敬倡率丁壯數十百人赴)¶
　　(有司應募殺賊明日思敬赴賊所俟賊出掠遂挺/戈迎敵獨殺數賊賊更迭出竒擾之諸赴敵者潰)¶
　　(思敬力殫遇害令宋繼祖/給貲祭葬扁其門曰義門)¶
　劉炌(閩書字光大世為寧波衞指揮使累陞福建備/倭總督嘉靖三十五年福清縣被倭官兵屢挫)¶
　　(炌夜襲其巢賊遁炌即提兵由捷徑宵行要賊逸/路倉猝布列未備而賊已至部曲散亂僅家兵數)¶
　　(人在側炌顧懐印者曰為我保此吾死之矣即挺/身執鐵鈀格殺三賊力盡無援賊衆擁至斃於賊)¶
　　(刄所揮鐵鈀尚堅執/不墜後立廟祀之)¶
<pb:KR2k0044_WYG_163-12b>¶
　王廷輔(廣東通志寜波人雷州衞指揮僉事勇畧過/人嘉靖間海上劇賊犯海康廷輔統軍督戰)¶
　　(身先犯敵矢盡力窮而歿當道嘉其/義給田以葬崇禎間祀於忠義祠)¶
　蔡啓元(嘉靖寧波府志以良家子擊倭廣徳累戰功/授千夫長嘉靖三十八年官兵禦賊於奉化)¶
　　(同行者俱錯愕不前啓元獨匹馬縱横與賊逼賊/駭散或走或伏啓元手格殺數人會天新雨馬行)¶
　　(淖潦中不得出力盡矢空顧左右皆散去僅弟昆/元與二三家僮不去啓元瞋目揮劍罵賊曰吾不)¶
　　(啖汝肉非夫也死戰良久賊乗間涉河繞其背刺/之死踰時猶立馬上不墮有司具棺斂給貲歸其)¶
　　(喪/)¶
　胡滚(寜波府志字克源定海人有勇畧倭寇翁洲梅/家墪邑令宋繼祖募義兵往禦以滚為長率衆)¶
<pb:KR2k0044_WYG_163-13a>¶
　　(出海時寇立木柵繞以鹿角四圍皆汙田勢不可/破滚奮勇爭先摩其壘與鬭所部皆烏合士皆奔)¶
　　(滚獨後殿賊突至乃手刄三人力/竭為所害弟沛往救同没於陣)¶
　火斌(慈谿縣志字徳光觀海衞指揮某之子中武舉/嘉靖間倭寇犯界斌統舟與寇戰海上用火毬)¶
　　(焚寇舟殲之屢立竒功後與寇戰/普陀山力屈被擒支解投水中)¶
　呉徳四(兩浙名賢録慈谿人倭經其廬驅其豢豕徳/四自田歸遇倭於門揮鋤中其腦仆地弟徳)¶
　　(六取倭刄追殺一魁遂以壯勇有聲𨽻杜槐部每/遇寇即衝鋒奪旗以為常海道知其名檄往攻舟)¶
　　(山險寨徳四直前斫賊渠於轅門寨内驚擾噪而/出怯卒皆返斾走賊斫徳四死徳六奮呼獨前殺)¶
　　(其殺兄者後兵不繼亦死賊渠/被戕寨不能守卒為官兵所破)¶
<pb:KR2k0044_WYG_163-13b>¶
　葉七(兩浙名賢録定海衞軍賊王直負金塘烈港穴/為寇大將俞大猷提舟師直入其港討擊火炮)¶
　　(横發勝負未分而舟忽挂賊纜櫓楫不能施賊衆/方逞七徑取斧投水斫其纜未及斷賊以矛刺七)¶
　　(貫其頂七大呼曰死矣吾必斷其纜連揮數斧纜/斷而沈舟遂免後四日大猷卒破賊而空其穴以)¶
　　(不得七屍為恨厚恤/其家為招魂而葬之)¶
　陳大綱　陳應鵾(寧波府志大綱世襲定海衞千戸/萬厯二十八年調征川寇楊應龍)¶
　　(至婁山關與賊奮戰陣亡贈都督僉事廕一子指/揮世襲其從子應鵾字翼雲邑諸生襲職甲申聞)¶
　　(闖賊變/不食死)¶
　洪應科(寧波府志字媿之定海人萬厯舉人任善化/縣知縣剖訟立決民為謡曰公決獄一何速)¶
<pb:KR2k0044_WYG_163-14a>¶
　　(民供糧不隔宿粟一升可往復故稱為洪一升云/丁艱服闋補知宜黄縣尋陞順慶府同知時蜀有)¶
　　(奢寇之亂勢張甚總督知應科有膽畧屬監軍事/每抵賊壘所獲無算賊往往自却為奢將樊龍刺)¶
　　(死贈尚寶司卿廕一/子世襲定海衞百戸)¶
　劉振之(慈谿縣志字而强工部侍郎志伊孫常州判/官恬之子崇禎庚午舉人教諭東陽作六約)¶
　　(課士擢知鄢陵縣時張李諸賊蔓延十年又旱蝗/相繼遼練二餉復促之民洶洶思亂振之至即停)¶
　　(止催科括粟作糜活且萬人鄢歳漕二萬困不能/償振之請從改折不報勞心焦思至廢寢食明年)¶
　　(麥熟請以麥代米當事上其議全豫皆改從麥乃/創鷹揚止戈二社民少壯者治田畢即入社習弓)¶
　　(矢親詣教閱開示君父大義時土賊秦村古城陽/賀沙灘等數十處蛇蟠蚓結皆恃流寇為聲勢振)¶
<pb:KR2k0044_WYG_163-14b>¶
　　(之會諸將於朱仙鎮即岳忠武廟歃血誓師取巵/酒酹忠武曰將軍盡忠報國丹心未冺亦知五百)¶
　　(年後有劉振之乎即日統兵圍古城殲之復連破/袁老山一條龍等寨獨扶溝賊徐完擁萬衆聯三)¶
　　(邑界振之恐完與闖合招之完即率衆降已而完/黨通闖者刼完反振之分兵三路入一敵完一伏)¶
　　(五里岡阻隘而一自間道繞完後賊背腹受敵擒/斬無脱者完死亂軍中當是時環汴數百里幾無)¶
　　(賊後闖自南陽趨汴陷許殺州守有奸民倡言城/小力不支宜降振之梟其首以狥集僚佐士民設)¶
　　(誓固守手一劍坐卧角樓曰此吾授命處也未幾/闖合衆八十萬奄至攻圍城中矢石俱盡遂陷振)¶
　　(之猶躍馬巷戰知勢不支乃易服謁先聖秉笏危/坐堂上賊擁見渠帥欲降之振之大罵曰吾劉氏)¶
　　(世以忠孝𫝊家肯為狗鼠汚耶賊怒命火烙徧炙/之罵益烈復裸置大雪中三日夜猶罵不絶竟剖)¶
<pb:KR2k0044_WYG_163-15a>¶
　　(胸屠腸支解死贈大/僕少卿賜祭建専祠)¶
　李振珽(鄞縣志字詔枋萬厯戊午舉人知保安州厯/陞湖廣寶慶知府時寇亂方勵兵寛徭為守)¶
　　(禦計而張獻忠忽以三萬騎薄城下乗城守禦力/不能支遂陷振珽被執不屈至衡江奮身投急浪)¶
　　(中死弟振&KR1256;同時亦被執遇害僕/李六鳳周科徐彩亦並死於難)¶
　陳良謨(舊浙江通志字賔日鄞人崇禎辛未進士授/推官擢御史按蜀時流寇蹂躪楚豫間遂躬)¶
　　(行關隘飭文武為𠞰禦計甲申闖賊陷京師良謨/書絶命詞於壁其僕勸之曰太夫人在堂主人又)¶
　　(未有嗣何遽爾耶良謨不為動令一姬先自盡手/書一辭母一辭屬承祧者遂冠服自縊)¶
(國朝賜諡恭潔命有司/    立祠歳時祀焉)¶
<pb:KR2k0044_WYG_163-15b>¶
　謝于宣(鄞縣志字宣子崇禎癸未進士授行人嘗感/憤時事題詩邸壁云聖朝自切衣袽戒臣子)¶
　　(曾無戸牖謀闖賊破京師于宣慟哭/投繯為僕從所解遂被執不屈以死)¶
　王恆言(慈谿縣志字仍黙崇禎庚午舉人授館陶縣/教諭以文行訓迪多士陞榮陽縣令清賦賑)¶
　　(荒恵政浃於通邑流寇逼境恆言露宿城/頭竭蹷固守勢孤援絶城陷脅降不屈死)¶
　趙珽(慈谿縣志字禹珪崇禎戊辰進士授南安令補/侯官再調信宜俱有能聲擢工部主事厯營繕)¶
　　(司郎中陞河間兵備僉/事死事贈大理寺卿)¶
　應時盛(寧波府志字泰宇慈谿人其先以功封廣寧/衞指揮同知遂家焉時盛由諸生襲職蔡懋)¶
　　(徳巡撫山西時盛以世胄良將調鎮太原用平五/臺交山功陞河南總兵官將行會督師孫𫝊庭戰)¶
<pb:KR2k0044_WYG_163-16a>¶
　　(敗潼關山西震動晉王及懋徳固留時盛遂不行/崇禎甲申闖圍太原時盛迎戰殺賊數千又以竒)¶
　　(計夜縋死士入賊營令自相擊殺斬級無算生擒/賊首四人平明梟示城樓賊氣懾而標將張雄素)¶
　　(與賊通為内應夜從東南角樓發火賊乗勢登城/時時盛急馳至大南城授懋徳劍擁之上馬而身)¶
　　(與賊巷戰賊稍退遇懋徳仗劍立衢中時盛下馬/扶至三立祠相與懐印從容東向拜畢時盛解袍)¶
　　(帶二繫梁左右懋徳就左縊身輕不死時盛卸所/衣鐵鎧被其身懋徳死乃就右縊須&KR0119;氣絶把總)¶
　　(王永魁/等自殺)¶
　黄嘉寯(舊浙江通志字仲籲鄞人崇禎中由恩貢知/開州奸民有欲報其父讐者乗流寇之亂引)¶
　　(土苗千餘假道開州嘉寯閉城拒之援兵無一至/者城遂破賊迫之去嘉寯罵賊不屈觸階而死子)¶
<pb:KR2k0044_WYG_163-16b>¶
　　(近衮近扆/俱殉焉)¶
　姚誠(舊浙江通志字孝威慈谿人授中城兵馬司吏/目闖賊犯闕整冠束帶自縊妻袁氏抱屍慟哭)¶
　　(與十三歳子逢元同/縊一老僕亦死之)¶
　戴國柱(慈谿縣志字殿材善騎射逰京師授/備累功至參將會小袁營賊起闖大)　(鳳守/國柱)¶
　　(分布方畧大殲厥醜捷聞陞總兵官經理河南山/東一帶地方闖犯中州國柱提兵直抵賊壘賊添)¶
　　(生力孩兒軍孩兒軍者闖營中惡少年/閔不畏死者也國柱血戰不支遂被害)¶
　陳值(慈谿縣志字行之以將才獻䇿西臺拔第一中/崇禎辛未武進士以武備久弛體統久失條上)¶
　　(八議皆允行授白石守備白石為紫荆關要地凡/南北貨物悉從守備官稽察歳上税銀千餘後増)¶
<pb:KR2k0044_WYG_163-17a>¶
　　(至數千值至詳請革除有狼白晝嚙人值以文禱/於神患遂息尋陞都司轉真定標左選鋒營游擊)¶
　　(將軍汴中流寇披猖周藩危急請師值奉檄即行/斬獲過半遷天津副總兵與黄蜚共領水師陷陣)¶
　　(而/死)¶
　婁文煥(象山縣志字象明縣學生世居昌國衞聞明/亡痛哭具衣冠徧别親族遂拱坐海邊沙土)¶
　　(上潮至隨水湧去越數日屍復/隨潮而轉顔色不變人驚神異)¶
　沈履祥(寧波府志字其旋慈谿人崇禎丁丑進士授/侯官知縣以循良稱補甌寧明亡棄官入台)¶
　　(州山中兵至死之兄穀祥往求其屍踰月始抵台/時盛暑胔皆靡爛獨履祥面如生從兄宸荃字友)¶
　　(蓀崇禎庚辰進士授行人擢御史連疏/論時政得失不得行其志明亡蹈海死)¶
<pb:KR2k0044_WYG_163-17b>¶
國朝¶
　王顯謨(慈谿縣志字裕如𨽻籍天津由拔貢授河南/歸徳府推官讞獄明允陞福建漳州府同知)¶
　　(順治九年鄭寇竊發督臣以顯謨威望素著令率/軍禦之與賊鬭力盡赴水死事)¶
(聞贈福建按察司副使武清縣丞/賜祭葬子元翰以廕授)¶
　陳貞(鄞縣志字吉人授江西上饒縣丞值閩變寇及/廣信貞抗不從逆奔南昌受平寇大將軍委知)¶
　　(廣昌縣暫駐南豐會賊衆攻陷力屈被執囚於福/州後絞於市事)¶
(聞贈江西按察司僉事/賜祭葬廕子入國學)¶
　王天才(象山縣志鄞縣人由行伍為象協右營千總/康熙十三年與耿賊戰於毛頭洋奮身前進)¶
<pb:KR2k0044_WYG_163-18a>¶
　　(手刄十七人後賊舟聚圍自已至申矢盡力竭猶/持短兵接戰終不能支遂墮海死)¶
(賜祭葬廕子/    朝佐)¶
　謝逢(象山縣志字于荆恩貢生以教習考授知縣歸/里康熙十四年耿逆寇象山副將羅萬里叛降)¶
　　(逢被執不屈賊擁至/彭姥嶺乗間觸石死)¶
　翁鳳翥(西江志鄞人任石門巡檢康熙十五年耿逆/陷城殉難事)¶
(聞贈經厯司/    經厯)¶
　　紹興府¶
　三國呉¶
<pb:KR2k0044_WYG_163-18b>¶
　董襲(三國志本傳字元代餘姚人孫䇿入郡署門下/賊曹遷陽武都尉䇿薨權年少鄱陽賊彭虎等)¶
　　(數萬人襲分討旬日盡平拜威越校尉遷偏將軍/建安十三年權討黄祖祖横兩艨衝挟守沔口以)¶
　　(栟閭大紲繫石為矴上有千人以弩交射飛矢雨/下軍不得前襲與凌統各將敢死百人人被兩鎧)¶
　　(乗大舸突入艨衝裹襲以刀斷紲艨衝乃横流兵/遂進祖開門走追斬之曹操出濡須襲督五樓船)¶
　　(住濡須口夜卒暴風船傾左右乞襲出襲曰受將/軍令在此備賊何去也義有死耳其夜船敗襲死)¶
　　(權改服臨殯/供給甚厚)¶
　虞忠(三國志虞翻傳注翻第五子字世芳貞固幹事/好識人物晉征呉忠與陸晏晏弟中夏督景堅)¶
　　(守不下城/潰被害)¶
<pb:KR2k0044_WYG_163-19a>¶
　鍾離徇(三國志鍾離牧傳注字子幹山陰人牧之子/拜偏將軍戍西陵與監軍使者康盛論地形)¶
　　(勢謂宜城信陵為建平援若不先城敵將先入盛/不然徇計後晉果遣將修信陵城及晉軍平呉徇)¶
　　(領水軍督/臨陣戰死)¶
　賀邵(三國志本傳字興伯山陰人孫休即位為散騎/中常侍出為呉郡太守孫皓時入為左典軍遷)¶
　　(中書令領太子太傅皓兇暴驕矜政事日敝邵上/疏諌皓深恨之邵奉公貞正親近所憚乃共譖邵)¶
　　(謗毁國事被詰責後邵中惡風口不能言去/職皓疑其托疾收付酒藏掠拷千所竟見殺)¶
　晉¶
　謝琰(晉書謝安𫝊安子琰字瑗度累官散騎常侍侍/中苻堅之役安以琰有軍國才用出為輔國將)¶
<pb:KR2k0044_WYG_163-19b>¶
　　(軍以精兵八千與從兄元俱陷陣破堅以勲封望/蔡公孫恩作亂加督呉興義興二郡軍事討恩恩)¶
　　(逃於海島後恩復寇浃口入餘杭上虞進及邢浦/琰遣參軍劉瑄之拒破恩既而上黨太守張䖍顧)¶
　　(戰敗羣賊鋭進琰跨馬而出廣武將軍桓寶為前/鋒摧鋒陷陣殺賊甚多而塘路迮狭琰軍魚貫而)¶
　　(前賊於艦中旁射之前後斷絶琰至千秋亭敗績/琰帳下都督張猛於後斫琰馬琰墮地與二子肇)¶
　　(峻俱被害寶亦死之後劉裕左里之捷生擒猛送/琰小子混混剖肝生食之詔以琰父子殞於君親)¶
　　(忠孝萃於一門贈琰/常侍司空諡忠肅)¶
　張茂(晉書本傳字偉康會稽人少單貧有志行為鄉/里所敬信起義兵討賊陳斌一郡用全元帝辟)¶
　　(為掾屬遷太子右衞出補呉興内史沈充之反茂/與三子並遇害茂弟盎為周札將軍充討札盎又)¶
<pb:KR2k0044_WYG_163-20a>¶
　　(死之贈/茂太僕)¶
　謝邈(晉書本傳字茂叔父鍼永嘉太守邈性剛鯁頗/有理識累遷侍中時孝武帝觴樂之後多賜侍)¶
　　(臣文詔辭義有不雅者邈輒焚之論者以此多邈/後為呉興太守孫恩之亂為賊胡桀郜驃等所執)¶
　　(逼令北面邈厲聲曰我不得/罪天子何北面之有遂遇害)¶
　南北朝¶
　張嵊(梁書本傳字四山鎮北將軍稷之子起家祕書/郎累遷呉興太守侯景圍京城嵊遣弟伊率郡)¶
　　(兵赴援及城陷御史中丞沈浚東歸勸嵊起義於/是收集士卒繕築城壘邵陵王至錢唐遺板授嵊)¶
　　(征東將軍加秩中二千石賊行臺劉仁茂破義興/遣使説嵊曰若早降附當還以郡復加爵賞嵊命)¶
<pb:KR2k0044_WYG_163-20b>¶
　　(斬其使仍遣軍逆擊之破仁茂侯景聞遣軍助仁/茂嵊拒戰敗賊臨之以刄終不屈乃執嵊以送景)¶
　　(景刑之於都市子弟同遇害者十餘人賊平世/祖追贈侍中中衞將軍開府儀同三司諡忠貞)¶
　王琳(南史本傳字子珩會稽山陰人本兵家少好武/遂為將帥以軍功封建寧縣侯侯景據郢州琳)¶
　　(攻克之又隨王僧辯破景拜湘州刺史元帝為魏/圍逼徴琳赴援師次長沙知魏平江陵已立梁王)¶
　　(詧乃為元帝舉哀三軍縞素𫝊檄諸方為進取計/陳武帝既殺王僧辯推立敬帝以侍中司空徴琳)¶
　　(不從乃大營樓艦將圖義舉陳武帝遣將侯安都/周文育等討琳琳逆戰於沌口禽安都文育琳巡)¶
　　(軍而言曰可以為勤王之師矣初魏克江陵之時/永嘉王莊甫七歳逃匿人家後琳迎還湘中衞送)¶
　　(東下及敬帝立出質於齊請納莊為梁主齊文宣/遣兵援送仍遣兼中書令李騊駼册拜琳為梁丞)¶
<pb:KR2k0044_WYG_163-21a>¶
　　(相都督中外諸軍録尚書事琳乃遣兄子叔寶率/所部十州刺史子弟奉莊纂梁祚於郢州莊授琳)¶
　　(侍中使持節大將軍中書監改封安成郡公及陳/文帝立琳乃輔莊次於濡須口齊遣揚州道行臺)¶
　　(慕容儼率衆臨江為其聲援陳遣安州刺史呉明/徹將襲盆城琳遣巴陵太守任忠大敗之明徹僅)¶
　　(以身免琳兵因東下陳遣太尉侯瑱司空侯安都/等拒之瑱等以琳軍方盛入蕪湖避之時西南風)¶
　　(至急琳謂得天道將直取揚州侯瑱等出蕪湖躡/其後比及兵交風反為瑱用琳船艦潰亂兵士為)¶
　　(陳軍所殺殆盡琳尋與莊同入齊齊乃除琳驃騎/大將軍開府儀同三司揚州刺史封會稽郡公會)¶
　　(陳將呉明徹寇齊齊帝敕領軍將軍尉破胡等出/援秦州令琳共為經畧謂破胡曰呉兵甚鋭宜長)¶
　　(䇿制之慎勿輕鬭破胡不從軍大敗琳單馬突圍/僅獲免還至彭城明徹進兵圍之堰淝水灌城水)¶
<pb:KR2k0044_WYG_163-21b>¶
　　(氣轉侵人皆患腫死病相枕城陷被執百姓泣而/從之明徹恐其為變殺之哭者聲如雷有一叟以)¶
　　(酒脯來號酹盡哀收其血懐之而去𫝊首建康懸/之於市琳故吏梁驃騎府參軍朱瑒致書陳尚書)¶
　　(僕射徐陵求琳首明徹啓陳主許之持其首還淮/南權瘞八公山側會葬者數千人尋有揚州人茅)¶
　　(智勝等五人宻送喪柩達於建業贈十五州諸軍/事揚州刺史侍中特進開府録尚書事諡忠武王)¶
　　(琳十七子長子敬在齊襲王爵武平末通直/常侍第九子衍隋開皇中開府儀同三司)¶
　張彪(南史本傳少在若耶山為盜臨城公大連出牧/東揚州彪率所領客焉為中兵參軍及侯景將)¶
　　(宋子仙攻下東揚州還入若耶舉義征子仙不㨗/仍走向剡貞陽侯踐位為東揚州刺史剡令王懐)¶
　　(之不從彪自征之留長史謝岐居守時陳文帝已/據震澤將及會稽彪乃遣沈泰呉寶真還州助岐)¶
<pb:KR2k0044_WYG_163-22a>¶
　　(保城彪後至泰等反與岐導陳文帝入城彪因其/未定踰城而入文帝走出彪復城守彪將申進宻)¶
　　(與泰相知因叛彪彪復敗走不敢還城據城之西/山與弟崑崙妻楊氏數人追隨所養犬名黄倉在)¶
　　(彪前後未曾捨離乃還入若耶山中沈泰説陳文/帝遣章昭達領兵重購之并圖其妻彪眠未覺黄)¶
　　(倉驚吠刼來便嚙一人中喉即死彪映火識之曰/須我者但可取頭誓不生見陳蒨呼妻與訣生死)¶
　　(從此别若見沈泰申進為語曰功名未立猶望鬼/道相逢刼遂殺彪并弟致二首於昭達黄倉號叫)¶
　　(彪屍側宛轉血中昭達迎彪妻便拜楊割髮毁面/誓不更行投於火彪始於若耶興於若耶終於若)¶
　　(耶及妻犬皆/為時重異)¶
　隋¶
<pb:KR2k0044_WYG_163-22b>¶
　虞熙(隋書虞世基傳世基子熙餘姚人大業末為符/璽郎弟柔晦並宣義郎化及將亂之夕宗人虞)¶
　　(伋知而告熙曰事勢己然吾將濟卿南渡且得免/禍同死何益熙曰棄父背君求生何地感尊之懐)¶
　　(自此訣矣及難作兄弟競請先/死行刑人於是先世基殺之)¶
　宋¶
　石待舉(成化新昌縣志字寶臣天聖五年進士補沂/州軍推官會河陜用兵除通判保州先是州)¶
　　(有雲翼軍數千人俱𨽻沿邊巡警皆精鋭驍勇故/廪給特優治平間復領以中貴人訓練無法驍蹇)¶
　　(日甚邊郡患之待舉條奏乞均廩食且以武臣領/之驍卒往往怨語中貴人罷去武臣俞貴代之貴)¶
　　(怙寵恃勇憾奪已之權與中貴人及卒之怨者日/以言激之故逆卒乗間鼓譟刼庫兵為亂待舉聞)¶
<pb:KR2k0044_WYG_163-23a>¶
　　(難徒步率州兵數百人討賊轉鬭/於市賊鋒鋭不可敵兵潰遇害)¶
　董公健(萬厯紹興府志字伯强新昌人宣和庚子方/臘起桐盧蔓延新昌官吏奔竄公健慷慨率)¶
　　(子弟聚里中萬人馭以紀律遂破賊焚其寨斬首/千級境内復安王師討剡西賊檄公健為先鋒公)¶
　　(健藉累勝之威以數百當數千殺獲頗衆已乃王/師不進勢孤援絶公健度事不可為呼衆語曰大)¶
　　(丈夫寧以義死不可以不義生遂自殺/贈武功大夫汝州團練使官其諸子)¶
　張宇發(嘉泰會稽志字叔光會稽人舉進士調含山/主簿靖康初以李綱薦召對除都官員外郎)¶
　　(金人再犯闕詭執和議要大臣宣諭兩河中書侍/郎陳過庭請行宇發為副拜徽猷閣待制已而分)¶
　　(過庭往河北宇發往河東會金情中變鑾駕北狩/兩人皆以銜命在道遂縶留異域聲問俱絶紹興)¶
<pb:KR2k0044_WYG_163-23b>¶
　　(十三年前禮部尚書洪皓還朝言宇發没於雲中/見其櫬旅寄荒寺攜至燕山授僕人徐禹功使葬)¶
　　(焉因疏請褒贈時相秦檜阻抑事不果行檜死皓/子翰林學士遵言宇發執節歿身於是詔贈左朝)¶
　　(請大夫官/其子孫)¶
　陳過庭(宋史本傳字賔玉山陰人中進士第除國子/博士擢吏部員外郎使契丹歸勸帝以邊備)¶
　　(為念厯遷御史中丞兼侍讀睦寇竊發過庭言致/寇者蔡京養寇者王黼竄二人則寇自平又朱勔)¶
　　(父子本刑餘小人交結權近竊取名器宜昭正典/刑由是大與權貴迕罷知蘄州謫海州團練副使)¶
　　(黄州安置欽宗立除中丞辨宣仁后誣謗姚古擁/兵不援太原陳其可斬之罪七擢右丞中書侍郎)¶
　　(議遣大臣使金耿南仲以老聶昌以親辭過庭曰/主憂臣辱願効死帝為揮涕嘆息及城陷過庭䕶)¶
<pb:KR2k0044_WYG_163-24a>¶
　　(帝北遷因留不得還卒於燕/山贈開府儀同三司諡忠肅)¶
　於琳(兩浙名賢録蕭山人為本州防城保甲建炎初/陳通叛琳從浙東安撫討賊戰敗被執賊欲刺)¶
　　(面强降之琳罵不屈賊衆攢/射矢著如蝟罵不絶口死之)¶
　豐治(萬厯上虞縣志禮部尚書清敏稷之孫建炎中/髙宗駐蹕淮揚金人入境時治監轉般倉死之)¶
　　(紹興十一年詔褒其/忠録子誼為將仕郎)¶
　唐𤦺(宋史本傳臨安本衞人建炎間髙宗航海𤦺病伏/留越州李鄴以城降金人巴哩巴守之𤦺袖石)¶
　　(道傍伺其出擊之不中被執巴哩巴詰之𤦺曰欲碎/爾首死為趙氏鬼耳巴哩巴曰使人人如此趙氏豈)¶
　　(至是哉又問李鄴為帥尚以城降汝何人敢爾琦/曰鄴為臣不忠吾恨不得手刄之乃顧鄴曰我月)¶
<pb:KR2k0044_WYG_163-24b>¶
　　(給才石五斗米不肯背其主爾享國厚恩乃若此不/豈復齒人𩔖哉詬罵不少屈巴哩巴趣殺之至死)¶
　　(絶口事聞詔為/立廟賜名旌忠)¶
　龔生(萬厯紹興府志上虞人慷慨有志畧建炎中金/兵渡浙江次上虞所至焚掠民皆竄山谷生獨)¶
　　(奮臂諭其里人曰敵將屠吾邑吾屬雖力不敵有/死不可去遂募民之果勇者得數百人迎縣令丞)¶
　　(依險自固分署隊伍整兵環向以待之敵至出其/不意驅衆先登嶺嶠投石擊之斬其將殺傷甚衆)¶
　　(生亦/戰死)¶
　張悐(兩浙名賢録一名景説字欽甫嵊人紹定四年/為定城縣尉攝麻城縣事適敵攻破沙&KR0810;關深)¶
　　(入麻城兵不支被執脅使降悐曰吾氣吞若曹/顧力屈耳豈從汝耶遂遇害事聞贈通直郎)¶
<pb:KR2k0044_WYG_163-25a>¶
　趙良坡(萬厯上虞縣志字深甫坦兄淳熙乙丑進士/守禦廣州為元兵生獲欲降之不屈元將義)¶
　　(之放歸踰年元將思其賢復索而得之欲薦於朝/良坡終不屈怒目詈罵元將令左右刄之良坡大)¶
　　(呼曰我得死所矣遂伸頸受戮其子友直同榜進/士聞難泣血冒刄歸櫬葬西溪湖眠牛山所居有)¶
　　(視清亭戒子/孫弗仕元)¶
　趙良坦(萬厯紹興府志字平甫良坡弟寶祐二年進/士知永嘉瑞安福清並以亷介名會吉廣二)¶
　　(王走閩中檄良坦以軍器監簿贊軍事於是募兵/守禦元兵南指力屈就擒脅降不屈繫獄中二年)¶
　　(作書付其家曰試令三載無愧於心守節二年不/屈於敵只因忠義二字累及老稚一門今惟死而)¶
　　(已後元帥詰其不屈狀對曰生/為宋臣死為宋鬼遂欣然就刑)¶
<pb:KR2k0044_WYG_163-25b>¶
　豐存芳(兩浙名賢録字公茂稷元孫為太平縣倅景/定元年元兵至知州孟知縉謀以城降存芳)¶
　　(諌不聽詈之知縉遂引元兵屠其家同死者十八/人卒方義竊其孤八歳禮長於民間傳至曾孫淳)¶
　　(甫洪武中以賢良/薦仕至監察御史)¶
　唐震(宋史陳元桂傳震字景實會稽人登第厯浙西/提刑嘗忤賈似道免官咸淳十年起知饒州元)¶
　　(兵至震發州民城守元兵使人入饒取降欵通判/萬道同諷震降震叱之曰我忍偷生負國耶城中)¶
　　(少年感震言殺使者明年元兵大至震出府中金/錢募能戰者衆懼不能遂潰震入府中玊芝堂有)¶
　　(頃兵入執牘鋪案上使震署降震擲筆於地不屈/死之兄椿與家人俱死震贈文華閣待制諡忠介)¶
　　(廟號褒忠/官其二子)¶
<pb:KR2k0044_WYG_163-26a>¶
　何雲(萬厯紹興府志字仕龍諸暨縣人徳祐間北兵/至傾貲倡義築栅率鄉人抵禦不支與其子嵩)¶
　　(並死/於難)¶
　呉觀　陳非熊(兩浙名賢録觀字叔大新昌人嘗為/稽山書院山長元兵入浙東恭帝北)¶
　　(轅檄報與邑人陳非熊協謀奉宋宗室趙節使圖/恢復集義勇千餘繕城固守力戰死非熊弟羆彪)¶
　　(虎子圭&KR2724;姪璠坑數十輩皆被害惟子壎留新昌/獲免痛父死難屏居讀書後至元十四年婺寇掠)¶
　　(新昌邀擊陳宣慰壎率宗人赴援聞宣慰被殺/憤激決戰皆歿於敗兵嶺可謂世濟忠烈云)¶
　朱光(萬厯紹興府志字吉父諸暨人元巴延下江南/遣禆將上官棊招撫浙東至縣光與同邑張軫)¶
　　(等率鄉民抵禦光被執口占曰生為大宋臣死為/大宋鬼一片忠義心明月照秋水賊怒以火然之)¶
<pb:KR2k0044_WYG_163-26b>¶
　　(三日始絶軫亦不屈而死/光嘗註西銘人多諷誦之)¶
　趙孟松(宋史劉士昭傳元兵駐紹興福王與芮從子/曰孟松謀舉兵事泄被執至臨安范文虎詰)¶
　　(其謀逆孟松詬曰賊臣負國厚恩共危社稷我帝/室之胄欲一刷宗廟之恥乃更以為逆乎文虎怒)¶
　　(驅出斬之/雷電畫晦)¶
　曾塤(江西通志紹興人開慶已未為瑞州録事參軍/以州命行各縣賑饑民值元兵至被擒主帥聞)¶
　　(其名誘之以利不從且詈之/遂死事聞贈秩官其一子)¶
　余廷簡(於越新編餘姚人咸淳進士/任溧水丞元兵至不屈死之)¶
　元¶
<pb:KR2k0044_WYG_163-27a>¶
　董旭(萬厯紹興府志新昌人公健之後少負英氣博/通羣書與台哈布哈最友善台哈欲興師討方)¶
　　(國珍臺臣怨其不禀命殺之旭遂歸𨼆山中已而/國珍據台慶欲羅致幕下旭拒不受乃作詩曰鬱)¶
　　(鬱芒碭雲未辨蛟龍形熒熒祥星光未燭夾馬營/君子慎其微草露不可行國珍强之終不屈遂遇)¶
　　(害/)¶
　顧生(徐一䕫顧君墓誌上虞人少負竒氣見義勇為/及壯有設施為鄉里所倚重時邊境驛騷方氏)¶
　　(據有温台鄞三郡且遣偏將侵餘姚上虞二邑而接/行樞宻院判達實特穆爾猶為元守越城兩兵相)¶
　　(生團結鄉兵以應里有邵某者素强暴嘗聚羣不/逞剽掠鄉里生用所團結兵殄之其人竄去為方)¶
　　(氏向導生復與戰於曹娥/江上衆寡不敵遂遇害)¶
<pb:KR2k0044_WYG_163-27b>¶
　胡善(輟耕録一名存道字師善諸暨人至正乙未為/松江儒學苗寇至欲毁孔子廟善坐經席罵寇)¶
　　(寇怒殺之而廟得免於災先是善題詩於壁曰領/檄來司教臨危要致身及死果不誣後教官貌其)¶
　　(像祀於/先賢堂)¶
　明¶
　王綱(分省人物考字徳常餘姚人洪武初以文學徵/拜兵部郎中潮民弗靖擢廣東參議往督兵餉)¶
　　(致書與家人訣攜子彥達俱往諭降之還至增城/為海寇曹真所得為壇坐綱上羅拜脅為謀主綱)¶
　　(罵之遂遇害彥達請代不得且哭且罵曰并殺我/其長曰父忠而子孝殺之不祥釋之乃綴羊革裹)¶
　　(綱屍以歸後立廟死所彥達子與準閉門/力學不求聞達有司以遺逸薦逃匿山中)¶
<pb:KR2k0044_WYG_163-28a>¶
　黄里(𢎞治紹興府志字徳鄰山陰人幼從王冕遊通/春秋尤工於詩洪武四年舉明經授雲南州同)¶
　　(知七年邊寇突入欲奪其印執弗與遂遇害弟亨/聞之率衆百餘與戰賊敵不支皆潰去亨亦傷左)¶
　　(目幾死抱里骨萬里/歸葬忠義萃於一門)¶
　董曾(萬厯紹興府志字貫道新昌人旭之弟師潘嚞/通經史善古文元末不求仕進方國珍欲官之)¶
　　(不受避居東陽山中太祖駐蹕金華以禮招致曾/往見授知無為州遇陳友諒寇城被執不屈死有)¶
　　(詩集天姥/山賦行世)¶
　蔣文旭(諸暨縣志字公旦洪武初由貢入大興薦舉/拜河南道御史與方孝孺友善陳時政十二)¶
　　(事以易儲忤㫖賜死於邸文旭北面拜曰茍/有禆於國臣敢偷生上尋悟赦至已無及矣)¶
<pb:KR2k0044_WYG_163-28b>¶
　陳性善(嘉靖浙江通志名復初以字行山陰人洪武/丁丑進士授行人司副遷翰林院檢討動止)¶
　　(安雅書法精妍上嘉悦之超拜禮部左侍郎皇太/孫在東宫時已聞性善名及即位召問以治道多)¶
　　(見信用靖難師起命監李景隆軍敗於白溝河與/同事者被執悉縱遣之性善獨朝服躍馬入河以)¶
　　(死/)¶
　宋味古(名山藏會稽民能詩建文亡味古夜從星月/下壘牀北向拜祭已慟哭如是者月餘為讐)¶
　　(家所告遂逮捕其/子某請代乃得釋)¶
　殷旦(萬厯紹興府志蕭山人永樂初進士為監察御/史敢言錦衣衞都指揮紀綱怙寵奢僭旦劾其)¶
　　(奸惡數十事綱遂棄市自是貴倖斂戢當時有殷/旦入朝百官失色之語拜交趾按察副使黎利叛)¶
<pb:KR2k0044_WYG_163-29a>¶
　　(安南復沒於交趾悉返朝廷命史易以所親獨留/旦欲用之旦不屈自經死交人義之具棺衾送其)¶
　　(妻出/界上)¶
　陳士淵(閩書紹興人永樂間巡檢邑民呉十師宼德/化諸縣士淵與耆父葉文慎等率衆捕之十)¶
　　(師就戮餘黨復起/勢張甚力戰死之)¶
　謝澤(萬厯會稽縣志上虞人永樂戊戌進士授刑部/主事累遷廣西右參政佐栁侯征夷招撫全活)¶
　　(者以萬計擢通政司正統十四年鑾輿北狩命提/督居庸白洋等關敵勢猖獗力不能支或請移軍)¶
　　(别屯澤厲聲曰吾受朝廷厚恩三十年此豈愉生/日耶率衆當敵而死其僮由吉抱澤屍匿亂屍中)¶
　　(始得歸詔賜葬祭録用其子儼大理評事/曾孫元順正德丁丑進士官刑部侍郎)¶
<pb:KR2k0044_WYG_163-29b>¶
　龔安全(𢎞治紹興府志字希寧其先蘭谿人從父可/平戍紹興遂為郡學生永樂甲辰進士授工)¶
　　(科給事中厯陞左通政使正統十四年扈蹕北征/没於王事景泰元年贈嘉議大夫通政使録其子)¶
　　(廷輝為刑/郡照磨)¶
　毛吉(湯斌毛吉傳字宗吉餘姚人景泰甲戍進士授/刑部廣東司主事故事十三司分理在京刑獄)¶
　　(而廣東司當治錦衣衞卒衛卒天子親軍主陰刺/百司事故虓横是時掌衛事門達尤縱惡雖大臣)¶
　　(稍失意輒搆以重法以故卒有犯下司悉好遣之/莫敢問至吉獨法治不少貸卒大憾羣詈吉曰毛)¶
　　(葛刺云吉嘗遇門達西街諸官引馬避去吉獨於/馬上舉鞭抗揖過達愕然顧左右曰誰也左右曰)¶
　　(是所謂毛葛刺者也達怒百計求吉過會吉以病/誤朝參下衞衞卒走白達曰毛葛刺至矣掄巨杖)¶
<pb:KR2k0044_WYG_163-30a>¶
　　(杖之骨見幾死既而復職即繩錦衣卒如故稍進/至郎中遷廣東按察司僉事分巡潮恵二府黜墨)¶
　　(吏除奸宄為民患者民大悦成化元年賊寇翁源/吉率官軍兼程進斬獲百餘級賊西奔既而新會)¶
　　(告急吉率都指揮焦用指揮閻華孫璧與戰賊敗/走乗勢追至雲岫山去賊營十里而舍分兵三道)¶
　　(期雞鳴蓐食進擊會夜晦失期賊覺走伏營後軍/士入空營賊擁衆馳下官軍大亂閻華馬躓見殺)¶
　　(衆皆潰吉仗劍大呼遮之不能止從吏廖振白吉/避去吉叱之且殿且戰賊合力趨吉吉猶斬數人)¶
　　(刄折遂遇害贈通議大夫廣東按察使/諡忠襄子科舉進士厯官雲南按察使)¶
　韓銑(萬厯上虞縣志字日章成化丙子舉人出守荆/門州陞韶州府同知當道委征連山等砦賊勢)¶
　　(猖獗竭力行間遂遇害/詔贈知府録子入監)¶
<pb:KR2k0044_WYG_163-30b>¶
　孫燧(紹興府志字徳成餘姚人𢎞治癸丑進士自刑/部郎厯藩臬並以亷幹著聲宸濠逆謀日露朝)¶
　　(議選才節大臣摧其機牙擢副都御史巡撫江西/燧聞命歎曰是投艱於我生死以之乃遣妻子還)¶
　　(鄉止攜二家僮赴任入南昌人情方洶洶諸奸黨/内外盤結燧宻為牽制計首城進賢又城南康城)¶
　　(瑞州請復饒撫兵備又請敕湖東道分巡兼理兵/備與饒相掎角九江當湖衝最要害請重兵備權)¶
　　(兼攝諸州郡便控制廣信横峯青山諸窯地僻人/悍請設通判駐弋陽兼統六縣恐濠起掠兵器假)¶
　　(討賊盡出之他郡宻疏白宸濠必反章七上輒為/濠黨邀匿不得達積憂勞數月髭髮盡白會御史)¶
　　(蕭淮發濠反狀朝廷遣重臣即訊濠懼將舉兵會/生辰宴官屬明日入謝濠匿兵幕中出立露臺宣)¶
　　(言曰太后宻㫖詔我監國衆相顧愕眙燧直前曰/安得此言果有詔請出示之濠曰不必多言我往)¶
<pb:KR2k0044_WYG_163-31a>¶
　　(南京汝當保駕燧張目厲聲曰天無二日我豈從/汝反者濠怒却入殿中易戎服出幕中兵皆出露)¶
　　(刃環立濠大呼罵曰我何負於汝汝奏我七本燧/曰朝廷何負於汝汝反耶濠喝武士縛燧燧奮臂)¶
　　(起縛者持銅錘擊折燧臂一時官屬咸股栗不敢/出聲獨副使許逵爭曰巡撫天子大臣汝曹安得)¶
　　(無禮因以身翼燧遂并縛逵曳出恵民門外同遇/害時日方烈忽陰霾黯慘狂風驟起數日居民無)¶
　　(大小皆流涕走收兩人屍蠅蚋無敢近者嘉靖元/年贈禮部尚書諡忠烈立祠祀南昌録其子堪世)¶
　　(襲錦衣/千戸)¶
　郁采(萬厯紹興府志字亮之山陰人正徳戊辰進士/授刑部主事不能阿順取容謫大名教授稍遷)¶
　　(裕州同知流賊起河北殘破州縣勢甚熾采身率/裕人繕城以待賊至裕守欲棄城走采曰無為民)¶
<pb:KR2k0044_WYG_163-31b>¶
　　(望乃身先登陴矢石四下賊避城而營則又遣人/潛俘其醜手刄之灑淚以激州人州人感泣人人)¶
　　(願效死賊稍引去采計其必復來益練兵為備以/妻女托其友莊士儁訣曰脱賊再至采必死所欲)¶
　　(以家累累君者恐重傷老母心也已而賊果至守/益怖欲走采曰毋恐西南城塹河也寇難近屬公)¶
　　(東北平淺易破有采在賊攻東郛不克守開西門/潛遁去賊乗之入采還救巷戰被執罵不休賊裂)¶
　　(其口輔殘其體而死賊據裕三旬乃退莊率其家/人於亂屍中辨其骸而斂之事聞詔贈光祿寺少)¶
　　(卿蔭一/子入監)¶
　沈鍊(徐渭沈錬傳字純甫會稽人嘉靖戊戌進士知/溧陽擢錦衣衞經厯庚戌寇入古北口時集羣)¶
　　(議於廷率媕婀不敢出一語錬厯階抵掌慷慨論/時事嚴氏黨執格之遂抗聲詆嚴氏父子又上疏)¶
<pb:KR2k0044_WYG_163-32a>¶
　　(請兵萬人欲出良涿以西䕶陵寢不報又上疏直/詆嚴氏十罪有詔廷杖五十削官徙保安為民是)¶
　　(時邊人苦殘掠而楊順者方握符鎮宣大割漢級/以寇首冒功錬飛札入轅門數順罪順忌之承嚴)¶
　　(氏㫖日夜搆錬鍊在邊募土人為城守保安饑又/市粟施粥僧舍活萬餘人順謂諸事非放逐臣所)¶
　　(宜遂與御史巡宣大者路楷會疏入告鍊叛狀嚴/父子從中下其事竟棄市連坐死者五人又捕其)¶
　　(長子襄械抵宣府杖繫幾死會給事中呉時來疏/上有詔逮順楷襄得免詔贈錬光祿少卿廕一子)¶
　沈束(分省人物考字宗安會稽人嘉靖癸夘鄉薦第/一甲辰成進士司理徽郡拜給事中會總兵周)¶
　　(尚文卒請䘏典嚴氏憾其素不附已報寢束抗疏/言尚文忠勇素著其死也邊人無不灑涕身後之)¶
　　(典格而不議何以示勸疏入嵩大恚條㫖杖闕下/尋繫詔獄垂絶者三四庚戌寇入犯闕京師戒嚴)¶
<pb:KR2k0044_WYG_163-32b>¶
　　(詔集廷議國子司業趙貞吉抗言曰釋沈束之囚/以求直言録周尚文之功以勵邊將敵可不戰而)¶
　　(退束在獄聞變請得精兵五十往來督戰以翼都/城且度寇飽而歸必道涿鹿出遼薊或衝突於宣)¶
　　(大𫝊檄諸路乗其惰歸設兵夾擊必大勝嵩見疏/曰囚安得與朝議屬加械手足賴徐階申救得免)¶
　　(後嚴氏敗詔釋放還在獄所著周易通解文言説/内外歸里著易圖洪範律吕諸説詩春秋周禮諸)¶
　　(解及潮候集/雜體詩稿)¶
　謝志望　胡夢雷　金應暘(萬厯紹興府志志望國/子生夢雷庠生並餘姚)¶
　　(人應𤾉山陰人賊自海上蔓延姚嵊志望等與知/事何常明分道率鄉兵禦之倉卒遇賊於四明之)¶
　　(巾嶺及三界五婆嶺諸所頗有斬獲後竟以矢盡/力竭並遇害事聞詔贈常明志望太僕寺丞夢雷)¶
<pb:KR2k0044_WYG_163-33a>¶
　　(應𤾉州/同知)¶
　姚長子(兩浙名賢録會稽人嘉靖乙夘倭自諸暨突/入郡境獲長子貫其肘使為導長子乃紿之)¶
　　(西而宻語鄉人曰俟我過某橋若等亟撤之我引/賊入絶地可悉就擒我死不恨已而果陷於化人)¶
　　(壇四面皆水我兵截其後賊知為所紿殺長子剉/其屍賊百三十餘人盡殲於此鄉人立祠祀長子)¶
　　(於死/所)¶
　祝國泰(廣東通志餘姚人武進士管潿州中軍萬厯/三十六年海寇掠欽州至龍門國泰領兵衝)¶
　　(之殺賊百計賊益衆來圍或以衆寡為言國泰厲/聲曰龍門乃欽之咽喉萬一有失不重誤欽人乎)¶
　　(寧死無退迎敵奮戰會潮淺船膠遂遇/害剖腹焚屍潿州游擊張某立廟祀之)¶
<pb:KR2k0044_WYG_163-33b>¶
　彭應時(萬厯紹興府志山陰人中武科為鎮撫被黜/久之都御史王忬鎮浙知其才檄使練士會)¶
　　(參將盧鏜自松江擊走蕭顯忬令應時截諸/海塘乍浦為賊所掩乃奮鬭被創墮馬死)¶
　丁乾學(舊浙江通志字天行號自菴山陰人萬厯己/未進士授庶常尋以檢討充經筵講官甲子)¶
　　(典試江西稱得人時魏忠賢竊柄乾學抗疏糾參/罹禍閣臣疏救降級調外忠賢銜恨指其試䇿謗)¶
　　(訕時政既削職復矯稱駕帖差緹騎逮訊乾學辨/論侃侃被拷掠尋斃崇禎初贈禮部尚書諡文忠)¶
　　(廕一子所著有擁/膝齋文集行世)¶
　陸夢龍(舊浙江通志字君啓山陰人萬厯庚戌進士/授刑部主事出為九江道調黔中累有戰功)¶
　　(粤帥附魏璫為建祠立碑潛列其名亟令剷之厯/兖東固原道時流寇自豫入秦犯固原擊之去又)¶
<pb:KR2k0044_WYG_163-34a>¶
　　(犯秦州馳救之人人靜寧州以兵堵𠞰及陷隆徳/隆徳本非所轄夢龍率賀竒勲石崇徳等禦敵偵)¶
　　(者妄𫝊賊不滿千而猝遇數萬於老虎溝計兵僅/三百人方欲倚山為勢以待援賊矢石如雨不可)¶
　　(支賀石兩將抱之泣夢龍曰何作婦孺態大呼而/出手刄數賊賊併力夾攻遂與賀石俱遇害贈太)¶
　　(僕寺卿/諡忠烈)¶
　單國祚(雲南通志會稽人崇禎末任通海縣典史管/本縣驛務值沙逆兵破縣城國祚坐堂上持)¶
　　(印罵賊被殺既死篆猶在手握/拳不開縣人葬於諸葛山下)¶
　黄尊素(紹興府志字真長餘姚人萬厯丙辰進士授/寧國府推官入為山東道御史時朝臣鄒元)¶
　　(標劉宗周相繼去位力請召還以襄國是京師地/震尊素上言魏忠賢客氏亂政實致天變有㫖廷)¶
<pb:KR2k0044_WYG_163-34b>¶
　　(杖閣臣韓爌力救得免及楊漣劾魏閹尊素言小/人為惡初猶畏主知畏人言至於形見勢窮復何)¶
　　(顧忌今臺諫折之不足後恐干戈取之亦難為力/矣部郎萬燝杖死尊素又言他日有秉董史之筆)¶
　　(者書某月某日部臣某以言事死可不為聖明之/累哉忠賢惡之削籍去又明年閹人李實以講學)¶
　　(劾之被逮而緹騎為呉人箠死尊素間道投獄與/同難諸公講道云破得生死關方是喻義實際閹)¶
　　(使許顯純誣贓拷掠尊素拷竟次及李應昇尊素/復就拷顯純詰之尊素曰吾忍見李公負病受楚)¶
　　(毒乎顯純為之動容被害時北向再拜謝君南向/再拜謝父母賦詩一章畢命後閹伏誅贈太僕寺)¶
　　(卿諡/忠端)¶
　王禹佐(嵊縣志字之益大啓元年領恩薦銓考第一/除判保定駐居庸關司昌平三區屯漕敘功)¶
<pb:KR2k0044_WYG_163-35a>¶
　　(加級署懐柔凡城守濠栅火器無不畢備移鎮昌/平烽火告急登陴固守督撫連檄調回關禹佐曰)¶
　　(關有重兵而昌無守備我為其易誰當其難羽書/再至不受内變突起遂嬰城不屈死子國宣同殉)¶
　　(事聞賜祭/葬諡忠襄)¶
　張名世(紹興府志字今我山陰人萬厯乙未武進士/授雲南都司苗長阿克擁兵陷武定府之一)¶
　　(州三縣名世擊之盡復其地忌者謂其多獲金寶/思重賂不得因誣為冒功入刑部獄督帥特疏出)¶
　　(之期以北邊立功時邊帥擁重兵者乗間遁歸名/世曰吾受國恩不能報國何用生為遂戰死陣中)¶
　　(贈中軍府都/督䕃一子)¶
　施邦曜(舊浙江通志字爾韜餘姚人萬厯己未進士/授工部主事遷屯田司郎中閹人凃文輔監)¶
<pb:KR2k0044_WYG_163-35b>¶
　　(督二部邦曜恥屈其下請降俸出知漳州李魁竒/亂或請撫之邦曜曰茍如是乂為閩疆一蠧也從)¶
　　(巡撫鄒維璉悉力定之劉香横海外乃縶其母且/録其徒衆使誘之香卒授首入為通政使尋罷職)¶
　　(再召為南京通政使陛辭言事當上意出都三日/即遣中使召還擢左副都御史流寇逼京畿邦曜)¶
　　(請飛檄勤王當事者泄泄邦曜憤切怒罵未幾京/師陷邦曜在東長安門望門投繯居人揮之出以)¶
(國朝砒霜投燒酒飲之流血而死/    追諡忠愍)¶
　劉宗周(傳詳/儒林)¶
　周崇禮(金光宸周崇禮傳字敬生山陰人任滎陽縣/典史崇禎八年正月流賊入境知縣楊節赴)¶
　　(省衆欲開城走崇禮拔刀勒衆曰城外徧地皆賊/出必死不如從我力守衆唯唯賊攻小西門崇禮)¶
<pb:KR2k0044_WYG_163-36a>¶
　　(率衆以飛石擲之有傅而登者輒斫死賊稍退復/駕樓車逼城崇禮與衆揮箭石如雨賊傷甚夥又)¶
　　(稍退六日乃佯攻小西門猝用大砲擊南門門破/崇禮急趨南門力戰殺賊無算賊將老回回恨甚)¶
　　(刀斧齊加猶罵不絶口死於南門下是日積屍塞/路大風連晝夜沙土蒙蔽骸不可認崇禮屍特挺)¶
　　(露面如生滎民環擁哭聲震天事/聞諭祭建捐軀報國坊祀名宦)¶
　顔日愉(陜西通志字華陽上虞人萬厯舉人令葉縣/多恵政擢知靜寧州玀賊亂馳請固鎮五道)¶
　　(兵而先率敢死士直陷賊營斬首數百五道兵繼/破之遷開封同知尋陞南陽知府賊陷城殉難贈)¶
　　(太僕/卿)¶
　俞志虞(毛竒齡俞志虞傳字際華新昌人崇禎進士/授四川順慶府推官流寇入成都道經順慶)¶
<pb:KR2k0044_WYG_163-36b>¶
　　(鄉官請集民堵禦志虞不可曰寇之深入必有大/兵追蹙之以民迎敵徒棄民耳吾堅守以待正恐)¶
　　(追軍之尾此當不逺也已而果然十五年行取召/對平臺親䇿安邊弭盜數事條對稱㫖授貴州道)¶
　　(御史復上緝盜練兵選將任賢屯田十餘疏遂奉/使巡山海居庸兩關十七年赴都將西出而闖賊)¶
　　(警至吏請行曰官出使則無與他事志虞叱之曰/人臣為王事死而借王事以生乎不行城陷志虞)¶
　　(將自縊其子泣曰未知駕在何所探而後殉未晚/也志虞唯唯然已不食坐露地梓宫出東華門志)¶
　　(虞匍匐往慟夜遂縊於新昌會館衣有紙云吾不/死於院而死於此者吾已在巡且恥院中有此官)¶
　　(也/)¶
　童維坤(紹興府志字載𢎞嵊人萬厯己未武進士厯/真定游擊崇禎癸酉𠞰寇大名府連戰皆捷)¶
<pb:KR2k0044_WYG_163-37a>¶
　　(赴援趙州追寇至内邱塞地勢漸險寇得所倚監/軍副使盧象昇急令轉戰至摩天嶺出山北迎敵)¶
　　(寇踞山南以髙擊下維坤/遂戰死事聞贈都督僉事)¶
　金應元(江南通志會稽人萬厯辛酉舉人知太湖縣/崇禎間流寇入潛山應元請兵不至越二日)¶
　　(賊長驅入境應元以死拒守賊執之加刄於項脅/令跪不屈賊怒殺之家人俱罹難贈太僕少卿廕)¶
　　(一/子)¶
　馬驄(紹興府志字最白會稽人萬厯武舉厯登州府/參將崇禎間兵變圍攻郡城驄堅守一月請援)¶
　　(不至潰圍出戰被創十有六乃被擒不屈死闔/門眷屬並死事聞賜祭廕一子錦衣衞小旗)¶
　陳孔教(紹興府志字魯生會稽人萬厯庚子舉人厯/工部郎中崇禎末出為四川僉事方涖任張)¶
<pb:KR2k0044_WYG_163-37b>¶
　　(獻忠破省城孔教以川南道督/所部守禦旋被執不屈而死)¶
　徐國泰(上虞縣志任保安守備崇禎七年城陷闔門/殉難事聞贈參將世襲總旗諭祭倪元璐節)¶
　　(義傳字心湯上虞黎嶴人起武試除保安守備保/安地支僻武事不備額戍四百復他調崇禎甲戌)¶
　　(七月敵數萬騎驟薄城國泰急呼居民入保初攻/北砲退之已攻西砲退之復攻東砲大退之火藥)¶
　　(絀乞之州伯閆生斗不應徬徨呼號聲如吞炭遂/大困敵附城蟻上猶率民巷戰扼使不得下敵伏)¶
　　(處城上昧爽始大集國泰知勢不可為驅其妻女/十三人皆入井已乃升屋騰躍赴鬭過夀亭侯祠)¶
　　(見學博馬承圖率諸生草降拉國泰俱國泰斥之/遂羣嗾焉乃拔刀自刎左右堅持之遽躍入井中)¶
　　(死事聞予䘏賜節義成雙之禊其入井十三人者/元配薛妾王弟履泰之室趙妾李外母劉暨三女)¶
<pb:KR2k0044_WYG_163-38a>¶
　　(三婢同時殉難者則參將江騰龍千戸徐文/魁署印靳國昌吏目王本立節推李師聖)¶
　倪元璐(紹興府志字玉汝上虞人年十六舉於鄉天/啓壬戌成進士授庶吉士時魏閹竊柄朝臣)¶
　　(多附之元璐介然獨立羣小忌正嫉賢梓有三朝/要典混淆是非崇禎改元元璐奏請焚之人疏糾)¶
　　(楊維垣等骨鯁大著厯侍讀學士充日講官陳十/六䇿率言制實制虚所以濟時上揭之御屏頻為)¶
　　(省覽時有忌而劾之者遂罷職壬午流寇日熾起/為兵部右侍郎閣臣陳演不欲元璐為本兵言於)¶
　　(上改戸部侍郎見額餉左支右絀日夜持籌朝議/欲開採力爭之中使分路出鬻浙直桑穰疏論其)¶
　　(害乃得撤未幾詔元璐仍供詞臣職甲申二月聞/寇將犯闕元璐請遣東宫急治金陵宫殿上猶豫)¶
　　(不果召勤王師無至者三月乙已寇圍京師越三/晝夜丁未城陷元璐整冠帶向北謝闕南向謝母)¶
<pb:KR2k0044_WYG_163-38b>¶
　　(出就㕔事題案云死吾分也慎勿棺衾以志吾痛/遂投繯死)¶
(國朝賜諡/    文正)¶
　朱邦聞(山陰縣志山陰人湖廣房縣主簿崇禎十二/年賊張獻忠羅汝才攻城城破被執遂遇害)¶
　　(贈鴻臚/寺寺丞)¶
　鄒光祚(山陰縣志山陰人河南商邱縣主簿崇禎十/四年闖賊李自成入寇光祚守西門城陷戰)¶
　　(死姪宗道/亦被殺)¶
　呉應科(河南通志蕭山人崇禎中任武安典/史流寇犯境赴敵死邑人建祠祀之)¶
　呉從義(陜西通志字裕强山陰人崇禎庚辰進士授/陜西長安令時闖賊自楚入豫軍興旁午從)¶
<pb:KR2k0044_WYG_163-39a>¶
　　(義悉以已資彌縫其缺又連值饑饉多方賑濟及/賊至勢蹶張不能復守從義仰天歎曰國破臣宜)¶
　　(死貪生應所羞引刀自刺不死遂投於/井賊將引出之輒大罵賊怒推石擊死)¶
　章尚絅(陜西通志字闇然會稽人由監生為秦王府/左長史崇禎癸未李賊陷城尚絅自縊於端)¶
　　(禮門贈按察司副使/予廕賜祭葬建祠)¶
　章贊元(紹興府志字素完會稽人由吏員授四川江/油縣典史縣治無城崇禎十六年流寇入境)¶
　　(縣尹避入山贊元以禮服坐縣廨家僮促之走乃/曰我食君祿守此土何偷生為賊向導至乃縣民)¶
　　(也素知贊元亷正不忍害勸使去不從賊大至/脅以降不屈遂奔浮橋躍水死民立廟祀之)¶
　趙嘉煒(毛竒齡趙嘉煒傳字景恩山陰人崇禎十七/年仕成都之郫縣郫有粉江可以注錦江而)¶
<pb:KR2k0044_WYG_163-39b>¶
　　(溉蜀田其堰在灌嘉煒甫受事即以司堰故入/灌而獻賊適至脅之降不屈因射死而沈於江)¶
　周鳳翔(舊浙江通志字儀伯號巢軒山陰人崇禎進/士選庶吉士授編修轉國子監司業時邊腹)¶
　　(交閧兵食兩絀鳳翔謂宜發内帑以收人心不宜/搜括民財以空國計無何寇逼畿甸蜂擁城下鳳)¶
　　(翔聞變號慟援筆為書三一奉父母一寄兩弟一/訓子玉忠遂囑姪國泰曰汝歸善慰我親吾死所)¶
　　(以報親也惟棺用黑勿衣錦藉汝歸吾骨吾目瞑/矣遂沐浴更衣再拜投繯而死其絶命詞有曰碧)¶
　　(血九天依聖主白頭二老泣孤臣所著有代言講/章奏牘詩雜文諸集)¶
(國朝順治九年追䘏諭祭贈/    禮部左侍郎諡文忠)¶
　陳三益(紹興府志字友芝山陰人崇禎間以太學生/授中牟丞河南旱蝗民飢三益盡發其資為)¶
<pb:KR2k0044_WYG_163-40a>¶
　　(糜賑之時闖寇滋蔓民聚為盜三益集丁壯築堡/立寨以支旦夕題授儀封令仍兼中牟甲申寇陷)¶
　　(都城偽使者以招撫至同官咸勸出迎/三益感憤引刀盡碎所佩印不屈而死)¶
　姜道元(紹興府志字敬勝餘姚人以順天副榜授山/東布政司理問攝臨清州篆歳旱漕河涸道)¶
　　(元禱之雨隨澍河流大增糧艘得行無何濟南被/圍職守北門道元以俸貲募丁壯相與戮力死守)¶
　　(數旬城陷被執脅降不從遂見殺妻來氏/自沈署後湖中子廷樑從之事聞予褒䘏)¶
　顧旦(上虞縣志字君輝上虞人授四川永川縣丞崇/禎甲申流寇蜂屯旦署篆永川倡義固守誓以)¶
　　(死殉生擒偽將何湛元等城賴以全敘功陞知銅/梁縣獻賊攻銅邑旦堅壘數月糧盡援絶城陷被)¶
　　(執不/屈死)¶
<pb:KR2k0044_WYG_163-40b>¶
　徐至美(上虞縣志字羽君崇禎甲戌武進士授杭州/欏木營大㕔守備陞湖廣操捕都司涖任甫)¶
　　(月張獻忠圍武昌至美分守黄鶴樓一帶賊/勢猖獗率敢死士晝夜力戰身被重創而死)¶
　汪登瑞(餘姚縣志字熙宇由武舉授大同總戎都督/僉事屢著戰功值魏忠賢逆燄告致回里甲)¶
　　(申聞變/絶食死)¶
　周卜年(毛竒齡周卜年傳字定夫山陰人弱冠通五/經子史甲申聞變痛哭狂走數日不進餐作)¶
　　(五絶命歌與弟卜厯書緘之潛詣白洋之濵遇漁/者授之曰我安昌周定夫也有蹟我者與之乃疾)¶
　　(馳磯畔兀立潮至躍入卜厯聞之號於海濵從漁/者得所寄書募&KR0224;撈之三日不獲忽屍從躍處浮)¶
　　(起顔色如生冠角弗折履韈未失觀者如市咸/驚歎乃殮而厝焉郡人立祠東郭門外渡東橋)¶
<pb:KR2k0044_WYG_163-41a>¶
　趙徳遴(公舉事實字公銓上虞人天啓舉人崇禎庚/辰任四川東鄉令邑𨽻䕫門為賊淵藪出没)¶
　　(無寧歳徳遴撫凋敝示民忠義殫力守禦賊圍城/徳遴連發砲弩中賊賊不敢攻潛穴地道入徳遴)¶
　　(知事不可為遂投井死家屬殉難者一十七人尉/王佐收其骸并獲佩刀衣玦為葬西郊元妙觀側)¶
　　(子振芳後為新都知縣奔奉/骸骨歸後陞建寧府同知)¶
　祁彪佳(舊浙江通志字世培山陰人天啓壬戍進士/以司李入為御史巡按三呉三呉多市魁積)¶
　　(蠧為强宗所庇彪佳悉捕至集其郡之士大夫問/可殺否皆曰可殺則立斃之温體仁當國不出者)¶
　　(八年從劉宗周講性命之學入掌京察復撫三呉/明亡至其讀書之所曰寓園因歎曰山川人物固)¶
　　(屬幻影而人生已一/世矣夜半自沈於水)¶
<pb:KR2k0044_WYG_163-41b>¶
　何𢎞仁(舊浙江通志字仲淵山陰人崇禎丁丑進士/知建平髙要二縣城建平隄端溪皆為百世)¶
　　(之利尋授御史兩京没投於台之白峯下死而復/甦有土人負入陶介山削髮苦行遺命暴骸三日)¶
　　(野火/焚之)¶
　傅日炯(舊浙江通志字中黄諸暨人為諸生與其叔/平公同師劉宗周明亡兩人相謂曰吾等義)¶
　　(固當死然俱有老母在亦惟白於母許死則死耳/平公白於母不許日炯白於母許之遂赴湄池死)¶
　　(平公乃養/炯母終身)¶
　張焜芳(舊浙江通志字九山會稽人崇禎戊辰進士/為戸科給事中請文震孟䘏典薦黄道周陳)¶
　　(子壯金光宸成勇當大用是時温體仁方摧折正/人自焜芳之論出而舉朝為之色壯降級歸尋起)¶
<pb:KR2k0044_WYG_163-42a>¶
　　(用至濟/寧死難)¶
　王毓蓍(舊浙江通志字元趾會稽諸生師事劉宗周/明亡草致命篇榜於宋衞士唐𤦺廟赴栁橋)¶
　　(自沈死留書上宗周曰毓蓍已得死/所願先生早自決毋為王炎午所弔)¶
　潘集(舊浙江通志字子翔會稽人王毓蓍死為文祭/之與友人痛飲約同死於是書几上曰昔年東)¶
　　(渡今復渡東水與月白吾骨/不黑袖石自沈渡東橋下)¶
　熊汝霖(舊浙江通志字雨殷餘姚人任給事中崇禎/時急於求才每為小人所乗汝霖言破格不)¶
　　(如循常聽聲不如採實又為上分别督撫優劣以/為多不可以備倉猝也知無不言言無不盡熊開)¶
　　(元姜埰之獄劉宗周金光宸之去悉/力廷諍降福建照磨明亡死於兵)¶
<pb:KR2k0044_WYG_163-42b>¶
　余煌(舊浙江通志字武貞會稽人天啓乙丑進士第/一授修撰遷左春坊會歳頻旱饑逋税久蠲有)¶
　　(司附徵如故於經筵中極言/之明亡自沈渡東橋下而死)¶
　嚴起恆(廣西通志山陰人崇禎辛未進士除刑部主/事厯員外郎中遷衡永兵備副使十六年張)¶
　　(獻忠躪湖南吏民悉逋竄起恆獨堅守永州為孫/可望將賀九儀所殺投屍於江屍流十餘里泊沙)¶
　　(渚間虎負之登/崖葬於山麓)¶
　朱瑋(舊浙江通志字鴻儒山陰人明亡人皆竄伏瑋/曰此日而生全歸之謂何乃書絶命詞二語於)¶
　　(几上潛往礁/石躍水死)¶
　潘大成(新昌縣志字魯生以明經授/金華訓導城陷父子死之)¶
<pb:KR2k0044_WYG_163-43a>¶
　倪文徵(舊浙江通志字舜平山陰人為䝉師自給兼/通醫術明亡市酒餚飲里中少年求辦一事)¶
　　(有諾之者偕至墓所命掘坎自瘞衆駭欲散文徵/曰此何事可誤我乎或尼之曰死義也今某某俱)¶
　　(不死汝何自苦文徴曰人各行其志惟諸公玉予/於成也人曰豈可使土侵膚乎以二缸贈之埋於)¶
　　(坎中文徴趺坐其内命覆之已而聞内叩聲衆曰/一時感興吾固知其欲出也發之文徴曰不然入)¶
　　(時不知方位耳北/向再拜復命覆之)¶
　陳惟孝(河南通志紹興人崇禎/間任郟縣主簿殉難)¶
　徐復儀(邵廷采徐復儀傳字漢官崇禎癸未進士明/亡哭泣奔蹲山頭夜不抵舍父恐其為豺虎)¶
　　(所食使人尋招不/獲竟投空谷以死)¶
<pb:KR2k0044_WYG_163-43b>¶
　章正宸(紹興府志字羽侯會稽人崇禎辛未進士入/庶常動以名節自砥遷禮科給事中疏劾宰)¶
　　(相王應熊不由枚卜非祖制忤㫖下獄廷臣交章/論救得釋歸里數年起原職陞吏科掌印劾樞臣)¶
　　(陳新甲奏革西厰大璫人呼為鐵漢既而羣小側/目潛行媒孽一日召對平臺上震怒同冢宰李日)¶
　　(宣等下獄賀逢聖疏救戍襄/陽尋祝髮為僧不知所終)¶
　章自孝(鄉賢留祀册山陰人華亭縣金山衞/巡檢海寇横刼率鄉勇拒之不克死)¶
國朝¶
　王之鼎(紹興府志字公調山陰人順治丁亥進士知/祁縣有善政戊子冬雲中姜瓖叛諸邑淪陷)¶
　　(之鼎曰祁為太原藩籬無祁則太原無犄角之勢/人心風鶴矣晝夜固守出竒奮擊擒賊將范計賊)¶
<pb:KR2k0044_WYG_163-44a>¶
　　(不能長驅犯會城者實祁挫其兇鋒也己丑三月/賊悉鋭攻祁援絶糧盡城陷被執罵不絶口遂遇)¶
(聞贈害家僕民壯皆不屈死事/    按察司僉事)¶
　酈引昌(紹興府志字叔典諸暨人山東沂州同知隨/征湖廣遷判永州府賊騎圍城城陷昌及妻)¶
(聞贈王氏子尚英皆死之事/    湖廣按察司僉事)¶
(賜祭葬廕/    一子)¶
　王明臣(舊浙江通志字枚仲山陰人順治初/為山東日照令四年土寇入城死之)¶
　呉錫綬(廣西通志字紫卿會稽人順治戊戌武進士/選羅定都司時平樂久為賊據錫綬率所部)¶
　　(從撫蠻將軍傅𢎞烈集兵恢復五戰五捷直抵平/樂賊呉世琮擁衆猝至決潯水以截援師錫綬飲)¶
<pb:KR2k0044_WYG_163-44b>¶
(聞贈血鏖戰糧盡矢絶自刎以殉從死者數百人事/    昭武將軍)¶
　趙一桂(湖廣通志餘姚人順治間為沔陽州同知殉/難康熙七年)¶
(詔贈沔陽州知州/    遣官致祭)¶
　章徳英(會㮷縣志任神木縣典史值寇亂殉城死順/治九年)¶
(賜祭一/    次)¶
　徐必遇(會稽縣志字杰吾順治初任泰興縣簿兵叛/率衆出禦戰歿事)¶
(聞贈徵仕郎/賜祭廕一子)¶
　王焜(會稽縣志字爾旭任廣西宜山縣令會尚藩叛/殉難)¶
<pb:KR2k0044_WYG_163-45a>¶
(詔贈按察司僉事/賜祭葬廕一子)¶
　成廷梴(會稽縣志字徳涵邑人蘇松提督前營參將/康熙甲寅會𠞰台州殉難)¶
(諭祭葬廕一/    子都司)¶
　錢志泗(贛州府志山陰人興國縣典史甲寅之變屯/弁石昭最先發六月䖍撫遣兵𠞰之志泗饋)¶
　　(餉行至江背峒寇猝至襲其後遂被殺是冬郡丞/顧岱來諭降始歸志泗首事)¶
(聞廕一子/    經厯)¶
　魯仁圻(陜西名宦册會稽人以守備署興鎮右營把/緫又署漢鳳營千總康熙十三年呉逆兵至)¶
(聞贈城陷不屈死之事/    威烈將軍)¶
<pb:KR2k0044_WYG_163-45b>¶
(賜祭葬廕/    一子)¶
　陸之蕃(西江志會稽人鄱陽縣丞康熙十四年耿逆/陷城殉難事)¶
(聞贈都司/    僉書)¶
　蔣鈖(會稽縣志隨父任江西順治丁酉武舉授衞千/總陞福建海澄鎮中營守備會耿鄭二逆之變)¶
(贈都陣亡書/    司僉)¶
(賜祭葬廕一/    子之濟)¶
　王質(四川通志山陰人康熙十八年任陜西髙陵縣/典史隨王進寶入川討逆以功陞渠縣知縣因)¶
　　(公赴省值餘孽復叛被執囚繫數月抗節不屈死/之)¶
<pb:KR2k0044_WYG_163-46a>¶
(贈四川按察司僉事給/    祭葬廕子嗣忠)¶
　呉師貞(山陰縣志字雨吉庠生值閩寇煽亂檄授守/備所遇獲㨗守要地適逆犯界師貞以數百)¶
　　(人敵千衆奮勇衝突中炮火死次子聞/父變率十餘騎衝殺覔父屍亦死之)¶
　薛人鳳(四川通志字仲輝會稽人康熙十九年任䕫/州府通判解餉赴榆州道經萬縣遭譚𢎞叛)¶
(贈僉刼於七里溝縛至天成山迫令降不從遂遇害/    事)¶
　諸士英(舊浙江通志會/稽人典史殉難)¶
　　(謹按士英不載何時殉難在何地方/但舊志既列忠節不敢泯沒故録入)¶
　蔡佳(舊浙江通志字麗菴蕭山人以甲/寅閩變隨征為偽將曾養性所害)¶
<pb:KR2k0044_WYG_163-46b>¶
　宣徳仁(鄉賢留祀册諸暨人中順治辛夘武鄉試授/蘇州衞尉厯陞湖廣都司康熙戊辰督標裁)¶
　　(兵據城鼓噪倉猝/莫禦徳仁死之)¶
　王龍光(公舉事實字幼譽會稽人為諸生數困舉場/年五十浙江巡撫范承謨延之課子承謨遷)¶
　　(福建總督邀同行甫半載而逆藩耿精忠亂作承/謨以罵賊不屈被囚逆圍署盡搜其男婦縶之龍)¶
　　(光與無錫嵇永仁同行逆卒猙獰窘辱之驅至積/屍間俄牽入授筆札令草安民檄啖以官二人不)¶
　　(可遂羈獄中困頓不可忍永仁厯敘諸境為百苦/吟龍光和之在獄三年康熙丙辰)¶
(王師破仙霞嶺精忠遂害承謨并龍光永仁等四十七/    年)¶
(贈修職郎國子監助/    教崇祀鄉賢)¶
<pb:KR2k0044_WYG_163-47a>¶
　章啓周(鄉賢留祀册會稽人湖廣巡檢性孝/善事繼母後死逆藩呉三桂之難)¶
　　(謹按啓周死節不詳地名無他書可考然現列/祀典又係忠節不敢泯没謹就鄉賢册録入)¶
　周中鋐(公舉事實字子振一字念吾山陰人性慷慨/重氣節能任事由崇明縣丞陞華亭知縣邑)¶
　　(舊多逋賦悉由吏胥侵蝕中鋐力行親催滚單法/課遂如額以詿誤落職)¶
(特㫖復原官旋陞松江府知府因兩任華亭周知民情/    土俗故在任多恵政雍正六年奉)¶
(㫖特興江南水利上官廉其才凡修渠築塘建壩置閘/    一以任之辦理悉協二月二十九日督濬呉淞江)¶
　　(築隄江口適暮夜合龍風急水溜中鋐親與夫役/協力索斷舟沈覆溺而死)¶
(諭㫖褒䘏贈太僕寺卿廕一子入監常州府通判有能/賜全葬與祭一次兄中鐸字儆我任)¶
<pb:KR2k0044_WYG_163-47b>¶
　　(聲/)¶
　陳天錫(禮部照會本姓龎會稽人任雲南烏䝉府司/獄雍正八年烏䝉土司叛天錫見鎭將不戰)¶
(㫖從先二日即手刄其妻自刎於官署奉並一次致祭/    優賜䘏贈知縣廕一子入監給全葬)¶
　　(妻張氏與天錫並祭/給銀建坊入節孝祠)¶
　葉祚徽(禮部照會山陰人任雲南濵州吏目調魯甸/司巡檢雍正八年烏蒙土司叛祚徽隨勦遇)¶
(㫖賜害奉縣主簿給全葬並一次致祭/    䘏贈)¶
　丁珏(禮部照會山陰人由吏員任雲南揚武壩巡檢/丁憂留滇委用署理青龍厰事務思普叛從勦)¶
(賜祭陣亡雍正十一年/    葬贈雲南縣主簿)¶
<pb:KR2k0044_WYG_163-48a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_163-48b>¶
　¶
　¶
　¶
　¶
　¶
　¶
　¶
　浙江通志卷一百六十四¶
