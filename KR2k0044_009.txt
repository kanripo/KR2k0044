# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.911327
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷九 
<pb:KR2k0044_WYG_009-1a>¶
欽定四庫全書¶
　浙江通志卷九¶
　　山川(一/)¶
　　自九土既敷而髙山大川以奠周秦而上呉越介¶
　　在荒服然會稽雄鎮於南具區滙流於北皆為禹¶
　　轍所經其間千巖萬壑競秀爭流乾坤竒偉清淑¶
　　之氣薈萃於斯於以降賢哲出雲雨表畛域阜財¶
　　用凡殽列於浙水東西者可按籍而稽焉志山川¶
<pb:KR2k0044_WYG_009-1b>¶
　　杭州府(錢塘仁和/二縣附郭)¶
　呉山　名勝志在府城内之南春秋時為呉南界以¶
　　别於越故曰呉山或曰以伍子胥訛伍為呉故郡¶
　　志又稱胥山凡城南隅諸山蔓衍相属總曰呉山¶
　　(西湖游覧志竒㟧危峰澄湖靚壑江介海門回環/拱固扶輿淑麗之氣鍾焉是以邑居叢集殆十餘)¶
　　(萬家聲甲寰宇恢然一大都㑹也陳允平吴山雪/霽詩九天宫闕春風滿陸地樓臺夜月寒鐡笛一)¶
　　(聲吹雁落片雲不到玉闌干楊載同平章庫庫子/山吴山晚眺詩山椒翬構四垂寛上相旌旗㑹覧)¶
　　(觀旁近江湖天廣大上連星斗地清寒龍宫永鎖/函書閟鳯嶺重嗟苑樹殘此際獨無雲蔽日正宜)¶
<pb:KR2k0044_WYG_009-2a>¶
　　(翹首望長安朱彜尊呉山望浙江詩一峯髙出萬/松寒磴道虚疑十八盤近海魚龍吹宿霧中天日)¶
　　(月轉浮瀾風帆岸壓眀珠舶仙樹花濃白/石壇舊是錦衣行樂地江山真作霸圖看)¶
　金地山　咸淳臨安志在城隍廟南¶
　寳月山　成化杭州府志在布政司對巷東接吳山與¶
　　蛾眉山並列¶
　石佛山　西湖㳺覧志西聫寳山南面瑞石舊有大¶
　　乗石佛寺宋大中祥符間改名積善海會寺¶
　寳蓮山　方輿勝覧在呉山之北¶
<pb:KR2k0044_WYG_009-2b>¶
　寳山　萬厯杭州府志在呉山之西南東接石佛山¶
　　(蘓軾同秦仲二子雨中游寳山詩平眀已報百吏/散半日來陪二子閑立鶴低昂烟雨裡行人出没)¶
　　(樹林/間)¶
　七寳山　西湖游覧志在白馬廟巷之西三茅觀在¶
　　其東北¶
　瑞石山　萬厯杭州府志在寳山南上有紫陽菴中¶
　　有瑞石泉槖駝峯此山秀石玲瓏巖竇&KR0772;窱湖山¶
　　奥區罕與倫比(薩天錫㳺呉山駝峯紫陽洞詩天/風吹我登駝峯大山小山石玲瓏)¶
<pb:KR2k0044_WYG_009-3a>¶
　　(赤霞日射紫瑪瑙白露夜滴青芙蓉飄飄雲氣穿/石屋石上凉風吹紫竹挂冠何日賦歸來煮石篝)¶
　　(燈洞/中宿)¶
　蛾眉山　成化杭州府志在布政司南東接呉山其¶
　　側有八眼井¶
　淺山　成化杭州府志在蛾眉山前其側有漾沙坑¶
　竹園山　成化杭州府志在呉山西相接一脉獨趨¶
　　而北隱隱隆起隂陽家謂為府治之主山宋臨安¶
　　尹趙與籌建閣其上扁曰竹山¶
<pb:KR2k0044_WYG_009-3b>¶
　清平山　成化杭州府志在呉山南鳯山門之北¶
　雲居山　舊浙江通志在城西南上有雲居寺面聖¶
　　湖接楓嶺頗稱佳境¶
　虎林山(一名武/林山)　名勝志在武林門内一里而近髙¶
　　可三丈舊名祖山(楊正質虎林山記錢氏有國時/山在城外異虎出焉故名虎林)¶
　　(音訛為武葉紹翁四朝聞見録謂虎林即靈隱山/因避唐諱改為武林者非漢志眀載武林山為武)¶
　　(林水所出安有避唐諱之説虎林/武林原有二山未可混為一也)¶
　紫坊嶺　萬厯杭州府志在豐寜坊漾沙坑側平為¶
<pb:KR2k0044_WYG_009-4a>¶
　　民居不存¶
　駱駝嶺　萬厯杭州府志在馨如坊三茅觀之麓¶
　鐵冶嶺　萬厯杭州府志在豐寜坊七寳山之西¶
　青衣洞　成化杭州府志在呉山重陽菴後故老相¶
　　傳昔人至洞口有青衣童子問之不應良乆入洞¶
　　逐之不見但聞風雨之聲毛髪悚慄而出有青衣¶
　　泉(西湖㳺覧志泉淅淅出石隙清鍳毛髪山頂巨/石墜下有石承之若餖飣然前有石門上横石)¶
　　(梁壁間皆細字水波文宋慶元間韓侂胄賜第寳/蓮山下建閲古堂砌瑪瑙石為池引泉注之名閲)¶
<pb:KR2k0044_WYG_009-4b>¶
　　(古/泉)¶
　紫陽洞　成化杭州府志在槖駝峯之側前有紫陽¶
　　菴(張寜㳺紫陽洞詩石級清懸絶薜蘿洞門深敞/野人過霜林葉盡羣峰出風岫烟開夕照多誰)¶
　　(躡白雲尋鶴蜕自摩蒼壁寫樵歌登/臨日少歸期促白髪青山奈老何)¶
　湧金池　萬厯杭州府志在今湧金門内呉越錢氏¶
　　時守將曹杲引西湖水為池呉越王元瓘刻石識¶
　　其旁(楊蟠湧金池詩湧金春色晚吹落/碧桃花一片何人得流經十萬家)¶
　白龜池　嘉靖仁和縣志在錢塘門裡舊錢塘治側¶
<pb:KR2k0044_WYG_009-5a>¶
　　此水不堪汲飲止資洗濯¶
　仁和倉池　成化杭州府志在倉之南相傳仁和倉¶
　　舊為縣基乃呉公子慶忌故居古有此池¶
　白洋池成化杭州府志在梅家橋東周三里宋淳¶
　　祐丁未夏旱湖水涸人爭汲此水至有以舟載賣¶
　　如湖水者一方賴之¶
　　(謹按白洋池一名南湖宋時張鎡功甫構園亭其/上號曰桂隱從捨為廣夀慧雲寺俗呼張家寺寺)¶
　　(碑有鎡捨宅發願文云秀踞南/湖之上幽當北郭之鄰是也)¶
<pb:KR2k0044_WYG_009-5b>¶
　大河　成化杭州府志舊為鹽橋運河南自錦雲橋¶
　　而北至通江橋與保安水門橋之河合又北過新¶
　　定橋稍西與鍾公橋小河合又北至梅家橋合西¶
　　河小河出武林水門又西一𣲖葛家橋由天水院¶
　　橋出武林水門¶
　小河杭州府志　舊為市河東自鍾公橋西轉北由¶
　　灌肺橋直至仁和倉橋之北轉東與梅家橋合出¶
　　武林水門又一𣲖自觀橋而西合清湖河北出武¶
<pb:KR2k0044_WYG_009-6a>¶
　　林水門¶
　西河　成化杭州府志舊為清湖河西南自府前宣¶
　　化橋東至戒子橋閘兒頭轉北至轉運橋與湧金¶
　　門河合流東與西㫁河合北合曲阜橋河至結縛¶
　　橋東由衆安橋與小河合出武林水門又一𣲖自¶
　　八字橋西清湖橋下分𣲖西行轉北至紀家橋車¶
　　橋達便橋出武林水門¶
　東運河成化杭州府志舊為菜市橋自東㫁河頭¶
<pb:KR2k0044_WYG_009-6b>¶
　　至章家橋北抵壩子橋出艮山水門與城外河合¶
　　(舊在城外/今在城内)¶
　呉山井　咸淳臨安志在呉山北錢氏時韶國師始¶
　　開此井品其水味為錢塘第一淳祐丁未大旱城¶
　　中諸水皆涸獨此井日下萬綆如常都人神之趙¶
　　安撫與籌奏立祠以旌異之又為亭覆井上(成化/杭州)¶
　　(府志洪武七年浙江參政立石表刻呉山第一泉/五字紀宋遺事於石表之隂復建亭井上屢燬里)¶
　　(人随復以恵/利在人深也)¶
<pb:KR2k0044_WYG_009-7a>¶
　相國井　萬厯杭州府志在甘泉坊側今井亭橋者¶
　　是也井上覆亭因以名橋¶
　西井　萬厯杭州府志在舊安國羅漢寺今鄴侯李¶
　　泌祠前者是也水口今為城基以井在相國寺西¶
　　故名¶
　方井　萬厯杭州府志俗呼四眼井舊富藏庫西水¶
　　口在舊玊蓮堂北¶
　金牛井　萬歴杭州府志即金牛池乆廢¶
<pb:KR2k0044_WYG_009-7b>¶
　小方井　萬厯杭州府志俗呼六眼井在錢塘門内¶
　　水口在菩提寺前今為城基¶
　　(謹按以上六井唐刺史李/泌所鑿白龜池亦其一也)¶
　　　錢塘縣(城外/山川)¶
　巨石山　萬厯杭州府志在西湖北磊磈巑岏負郭¶
　　挺立髙六十三丈周一十三里上有石甑山巍然¶
　　如甑浮圖七層髙出雲表曰保叔塔以僧保所建¶
　　也杭州府志一名寳石山山之勝曰石屏風獅子¶
<pb:KR2k0044_WYG_009-8a>¶
　　峯屯霞石下為寳稷山山下有乳泉佛足泉絶頂¶
　　為寳峯¶
　霍山　成化杭州府志在寳石山北於湖北諸山最¶
　　小山形多骨石笋鱗起瀕湖諸山至此為㫁壤矣¶
　孤山　咸淳臨安志在湖中稍西一嶼聳立旁無聫¶
　　附為湖山勝絶處(林逋孤山寫望詩水墨屏風狀/總非作詩除是謝元暉溪橋裊)¶
　　(裊穿黄落樵斧丁丁斫翠㣲返照未沉僧獨徃長/烟如淡鳥横飛南峰有客鋤園罷閒倚籬間忘却)¶
　　(歸張雨孤山晚歩詩瑪瑙坡前立荒陂接葑田試/從樵子徑徃覓僕夫泉衆草寒猶短羣峯晚更妍)¶
<pb:KR2k0044_WYG_009-8b>¶
　　(誰歟結真隱/共老太平年)¶
　石佛山　萬厯杭州府志即秦始皇䌫船石咸淳臨¶
　　安志相傳始皇東遊艤舟於此俗呼西石頭北關¶
　　僧思淨刻大石佛因名舊傳西湖本通海東至沙¶
　　河塘向南一岸皆大江也故始皇䌫舟於此¶
　仙姑山　咸淳臨安志在東山衖(西湖㳺覧志仙姑/山之西東山衖口)¶
　　(可通古蕩西溪靈隱山脉至此/少㫁若伏而連其旁有桃花衖)¶
　集慶山　萬厯杭州府志在仙姑之西南山前折而¶
<pb:KR2k0044_WYG_009-9a>¶
　　南曰飛來峯曰上中下三竺三面阻山中路直闢¶
　　若函谷然長松夾道唐刺史袁仁敬守杭植松以¶
　　達靈竺凡九里¶
　武林山(即靈/隱山)　漢書地理志錢塘西部都尉治武林¶
　　山武林水所出東入海行八百三十里(晏公類要/十三州記)¶
　　(曰錢塘武林山/泉錢源出焉)太平寰宇記靈隱山在縣西十五¶
　　里許由葛洪皆隱此山萬厯杭州府志亦曰靈苑¶
　　曰仙居曰武林俗稱西山其山起歙出睦跨富春¶
<pb:KR2k0044_WYG_009-9b>¶
　　控餘杭蜿蜒數百里結局於錢塘如引兩臂其南¶
　　澗之源出自白雲峯北澗之源出自西溪峰東注¶
　　經合澗橋又東二里過行春橋出靈隱浦入西湖¶
　　謂之錢源(雲麓漫鈔靈隱寺東西瀵二水東曰龍/溪横過寺前冷泉亭在其上西曰錢源)¶
　　(二水合出横坑橋方干登靈隱寺後峯詩絶頂無煩/暑登臨三伏中深蘿難透日喬木更含風山疊雲)¶
　　(霞際川傾世界東那知前夕興不與古人同葛天/民西湖泛舟入靈隱山詩晴嵐漠漠水溶溶落葉)¶
　　(遮船翠盖重秋色盡為漁者占山光多向道人濃/雲連合抱前村樹磵繞飛來小朶峯送罷夕陽迎)¶
　　(素月樓臺高/下自鳴鐘)¶
<pb:KR2k0044_WYG_009-10a>¶
　粟山　太平寰宇記在縣西十七里山下有石杵闊¶
　　二丈長一丈四尺呉大帝刻為黄武二年嵗在戊¶
　　午八月三日十二字㣲茫尚存太平御覧呉地記¶
　　云一名新石頭山上有城下有飛泉(成化杭州府/志山髙六十)¶
　　(二丈周回/十八里)¶
　南屏山　咸淳臨安志在興教寺後怪石聳秀中穿¶
　　一洞上有石壁若屏障然刻司馬溫公所書家人¶
　　卦樂記禮樂不可斯湏去身中庸道不逺人各一¶
<pb:KR2k0044_WYG_009-10b>¶
　　章(兩湖麈談杭有南屏山流俗相傳淨慈寺後山/為是余考武林舊事及西湖百咏集皆謂在淨)¶
　　(慈寺右興敎寺之後其山正對蘓隄與俗傳甚戾/心甚疑之己丑春客謂淨慈有支院請㳺焉直抵)¶
　　(山麓石壁離立試一登眺則司馬溫公𨽻書家人/卦米元章大書琴臺皆在焉乃知其地即興教遺)¶
　　(址山乃南屏也識之以袪羣疑僧祖銘南屏雨中/詩五月雨聲連六月南屏雲氣擁柴扉林巒有穴)¶
　　(山精出巖谷無人石燕飛詩句偶從行處得家鄉/多在夢中歸曉來杖䇿湖頭去春水溶溶没釣磯)¶
　　(王守仁春日南屏山詩溪風漠漠南屏路春服初/成病眼開花竹日新僧已老湖山如舊我重來層)¶
　　(樓雨急青林逈古殿雲晴碧嶂廻獨有幽禽觧相/信雙飛時下讀書臺孫一元卜居南屏山詩道人)¶
　　(占㫁南屛景十里青山帶郭斜對水柴門通鶴渚/隔林烟火是漁家嵒頭老檜占風雨石上菖陽閲)¶
<pb:KR2k0044_WYG_009-11a>¶
　　(嵗華粧㸃太平還著/我㯶鞵桐帽送生涯)¶
　花家山　咸淳臨安志在大麥嶺後一名蛇山(仇逺/蛇山)¶
　　(詩間尋石澗到雲扉樹影生凉怯苧衣静碧軒窗/聊寄傲軟紅塵土竟忘歸滿傾竹葉春霞滑輕摘)¶
　　(蕉花曉露稀禪意法乗俱/莫問且談舊事共依依)¶
　丁家山　錢塘縣志瀕湖水影山光上下相接¶
　赤山　名勝志在太子灣西厥土赤埴故名¶
　玊岑山　杭州府志在石屋嶺左夢粱録一峰聳出¶
　　衆山繚繞古木列垂森翠難描(徐集孫玉岑詩一/抹斜陽挂淺林細)¶
<pb:KR2k0044_WYG_009-11b>¶
　　(聴山鳥説春心千年古寺/多竒迹讀了豐碑看玉岑)¶
　雞籠山　咸淳臨安志在龍井風篁嶺側高而圓若¶
　　鷄籠然¶
　靈石山咸淳臨安志一名積慶山在西山放馬塲¶
　　側山石嘗見光怪故名(郭祥正靈石山詩靈石山/前路山深寺更深不知眀)¶
　　(月去空惜/白雲沉)¶
　大慈山　名勝志在縣西南十里有虎跑泉¶
　龍山　成化杭州府志在城南十里一名卧龍山¶
<pb:KR2k0044_WYG_009-12a>¶
　包家山　咸淳臨安志在城南¶
　秦望山　晏公類要在縣南秦始皇東遊登此山欲¶
　　度會稽(咸淳臨安志在縣南一十二里高一百六十/丈周回百歩後唐同光中錢氏于秦望建)¶
　　(上清宫有巨石二十餘株自然成行名金洞門有/羅刹石在山之東南横截江濤商船海舶經此多)¶
　　(為風浪掀覆因呼為羅刹五代開平中為潮沙漲/没薛據登泰望山詩南登秦望山極目大海空)¶
　　(朝陽半蕩漾晃若天水紅溪壑爭噴薄江湖遞交/通而多漁商客不悟嵗月窮振緡迎早潮弭棹候)¶
　　(長風余本萍泛者乘流任西東茫茫天際/㠶棲泊何時同將尋會稽跡從此訪任公)¶
　五雲山　萬厯杭州府志在縣治西南二十里髙千¶
<pb:KR2k0044_WYG_009-12b>¶
　　丈周回十五里山半有伏虎亭梯以石墄以便徃¶
　　來至巔平岡名月輪山江三折當其前有天井二¶
　　大旱不竭(錢惟善登五雲山詩普覺遺衣乆不傳/五雲山色尚蒼然㫁崖蘿薜三千丈喬)¶
　　(木風霜四百年龍井雨深泉獨厚漁村潮上/月初圓寳坊金碧紅塵聚何似兹山更絶縁)¶
　定山　萬厯杭州府志一名獅子山在縣治東南四¶
　　十里水經注錢塘縣東有定已(疑作/包)諸山皆西臨¶
　　浙江水流於兩山之間江水急迅兼濤水晝夜再¶
　　來至二月八月最髙峨峨二丈有餘呉越春秋以¶
<pb:KR2k0044_WYG_009-13a>¶
　　為子胥文種之神也上有可避濤處行者賴之云¶
　　是海神婦家(太平寰宇記定山突出浙江數百丈/郡國志云江濤至是輒抑過此便雷)¶
　　(吼霆怒沈約定山早發詩夙齡愛逺壑晚涖見竒/山標峯彩虹外置嶺白雲間傾壁忽斜竪絶頂復)¶
　　(孤圓歸海流漫漫出浦水濺濺野棠開未落山櫻/發欲然忘歸属蘭杜懐禄寄芳荃眷言采三秀徘)¶
　　(徊望/九仙)¶
　浮山　方輿勝覧在縣東南四十里蘓子瞻奏狀云¶
　　潮水東來勢若雷霆而浮山峙於江中犬牙錯入¶
　　以亂潮水¶
<pb:KR2k0044_WYG_009-13b>¶
　廟山　成化杭州府志在縣西南去城十五里突出¶
　　江心潮勢至此方殺¶
　秦亭山　萬厯杭州府志在縣治西北二十里高百¶
　　丈周三里¶
　　(謹按近人于青枝塢掘地得唐于府君墓志銘乃/貞元中人其銘有云大墓高岡新亭之陽杭志無)¶
　　(新亭山而青枝塢正當秦亭之南則秦亭唐時固/名新亭矣田汝成西湖志亦云秦亭俗又名蜻蜓)¶
　　(盖字以音訛非俗/稱也附此備攷)¶
　石壁山　龍駒山　法華山成化杭州府志並在¶
<pb:KR2k0044_WYG_009-14a>¶
　　欽賢鄉東抵西堰橋西與羣山連接¶
　鄭公央山　萬厯杭州府志在縣治西北三十五里¶
　　髙四百丈周回五里本靈鷲支山為鄭姓者所得¶
　　故名¶
　龍門山　成化杭州府志在西溪高峻上有龍池寺¶
　荆山　杭州府志在縣治西北四十五里高二百丈¶
　　周回五里¶
　焦山　萬厯杭州府志在縣治西南四十里高一千¶
<pb:KR2k0044_WYG_009-14b>¶
　　二百丈周回二十里境中諸山惟兹最高¶
　羅帶山　萬厯杭州府志在縣治西南七十里主山¶
　　高百丈周回二十里左右羣峯迤邐環繞若羅帶¶
　　然¶
　觀山　萬厯杭州府志在縣治西南四十五里高七¶
　　十丈周回六里¶
　黄梅山　杭州府志在縣治西南五十里高八百丈¶
　　周回十里¶
<pb:KR2k0044_WYG_009-15a>¶
　白巖山　萬厯杭州府志在縣治西南五十里高九¶
　　百二十丈周回十五里¶
　𤓰藤山　萬厯杭州府志在白巖東迤邐而來羣峰¶
　　起伏勢若𤓰藤高四十五丈¶
　西山　萬厯杭州府志在縣治西南六十里高七百¶
　　丈周回二十里¶
　九里暗山　萬厯杭州府志在縣治西六十里高百¶
　　丈周回二十里¶
<pb:KR2k0044_WYG_009-15b>¶
　唐墓山　成化杭州府志在孝女南鄉高十五丈周¶
　　八里唐馮孝女墓在焉¶
　黄杜山　了頭山　茆山　篠山　楊梅山　咸淳¶
　　臨安志在崇化鄉第七都衆山連接高一百五十¶
　　丈周三十五里¶
　界石山　元和郡縣志在州西南四十九里¶
　　(謹按唐沈仲昌狀江南詩云雷是樟亭浪苔/為界石錢即此山也今迷其舊名莫定何處)¶
　大遮山　烏尖山成化杭州府志並在縣西北孝¶
<pb:KR2k0044_WYG_009-16a>¶
　　女北鄉高三百丈¶
　西塢山　萬厯杭州府志在縣治西南六十里高二¶
　　百丈周回二十里¶
　神山　萬厯杭州府志在縣治西南六十里高四百¶
　　丈周回四里¶
　石和尚山　萬厯杭州府志在縣治西南六十五里¶
　　高六百丈周回十里山巔巨石如僧伽狀故名¶
　方山　成化杭州府志在縣西北崇化鄉高三十丈¶
<pb:KR2k0044_WYG_009-16b>¶
　大雄山　萬厯杭州府志在縣治北五十里高千丈¶
　　周回八里有大雄寺白龍潭在焉¶
　全山　萬厯杭州府志在縣北孝女鄉高千丈周回¶
　　四里¶
　窑山　萬厯杭州府志在縣治北七十里形如覆掌¶
　　窑屋繞山西半里即餘杭界¶
　萬松山　成化杭州府志在安溪北鄉與鳯泉山連¶
　　有石門嶺在山上過此即武康界故又名界山¶
<pb:KR2k0044_WYG_009-17a>¶
　　烏石峰　萬厯杭州府志在瑪瑙山後下有石洞高¶
　　　二丈即紫雲洞也¶
　　巾子峰　萬厯杭州府志在夀星石後形如巾幘¶
　　飛來峰　咸淳臨安志晉咸和元年西天僧慧理登¶
　　　兹山歎曰此是中天竺國靈鷲山之小嶺不知何年¶
　　　飛來佛在世日多為仙靈所隱今此亦復爾邪因¶
　　　挂錫造靈隱寺號其峰曰飛來(西湖游覧志界乎/靈隱天竺兩山之)¶
　　　(間盖支龍之秀演者高不踰數十丈而怪石森立/青蒼玉削衡從偃仰益玩益竒上多異木不假土)¶
<pb:KR2k0044_WYG_009-17b>¶
　　　(壤根生石外矯若龍蛇丹葩翠蕤蒙羃聨絡冬夏/常青林景熙飛來峯詩何年移竺國秀色發稜層)¶
　　　(清極不知夏虚中欲悟僧樹幽嵐氣重泉落乳花/凝猶憶烹茶處閑來話葛藤史鑑飛來峯詩文圖)¶
　　　(山澤㳺苦為風雨款驚雷破重隂及晨光已顯逶/迤入幽深厲揭渡清淺靈山傳飛來合澗互回轉)¶
　　　(蘿垂手可捫松高盖惟偃陽厓丹霞疑隂洞蒼雪/滿秀色如可攬絶巘竟誰棧衆竅因風號羣芳遲)¶
　　　(春衍追念平生歡厯厯猶在眼匪無新相知己少/舊逰伴老僧乆見招相攜集閒館觧衣任盤礴覧)¶
　　　(物適蕭散形忘慮則消情至心/莫展寄言同懐人對酒歌勿緩)¶
　國朝康熙三十八年¶
聖祖仁皇帝南巡幸雲林寺¶
<pb:KR2k0044_WYG_009-18a>¶
御書飛來峯三字勒石¶
御製再過鷲峯七言詩一首(恭紀/首卷)¶
　　卓筆峰(一名石/笋峰)　咸淳臨安志在靈隱無垢院有石¶
　　　筍形如卓筆¶
　　白猿峰　成化杭州府志西僧慧理蓄白猿於此峯¶
　　靈鷲峰　成化杭州府志在下天竺寺後¶
　　稽留峰　杭州府志在下天竺寺西太平寰宇記許¶
　　　由葛洪皆隱此山忘返因號稽留(名勝志稽留峰/者相傳堯時許)¶
<pb:KR2k0044_WYG_009-18b>¶
　　　(由隱居兹山遂名許由峯訛為稽留水經注云昔/有道士入此不返因以稽留為山號未嘗顓指許)¶
　　　(由/也)¶
　　月桂峯　成化杭州府志在下天竺寺前天聖中天¶
　　　降靈實于此山狀如珠璣識者曰此月中桂子也¶
　　蓮花峰　成化杭州府志在下天竺寺西峯頂水經¶
　　　注靈隱山有孤石可四十圍頂上開散狀似蓮花¶
　　北高峯　錢塘縣志在郡城西北十三里石磴數百¶
　　　級曲折三十六灣羣山拱立雲光倒垂望長江如¶
<pb:KR2k0044_WYG_009-19a>¶
　　匹練上有塔唐天寳間建咸淳中止存三級(郭祥/正北)¶
　　(高峯詩翠出諸峯上湖邉正北看夜深雲霧散獨/挂斗杓寒鄧林登北高峯詩捫蘿百折上嶙峋世)¶
　　(界仙凢到此分小朶岳蓮來異域孤撑天柱入層/雲江湖俯看杯中瀉鐘磬廻從地底聞借問湏彌)¶
　　(在何處老僧/留客且論文)¶
　慧日峯　咸淳臨安志在淨慈寺後有慧曰閣¶
　雷峰　名勝志在淨慈寺前昔有雷就者居之故名¶
　　穹窿廻映亦名中峰(林逋中峯詩中峯一徑分盤/折上幽雲夕照前村見秋濤)¶
　　(隔岸聞長松標右翠衰藥動微/薰自愛蘇門嘯懐賢事不羣)¶
<pb:KR2k0044_WYG_009-19b>¶
　南高峰　西湖㳺覧志在南北諸峯之界羊腸詰屈¶
　　松篁蔥蒨塔居峰頂晉天福間建宋崇寜乾道兩¶
　　度崇修元季燬舊七級今存五級(王世貞㳺南高/峯詩從㳺指㸃)¶
　　(南高勝躡屩攀蘿興不賖畫裡餘杭人賣酒鏡中/湖曲櫂穿花千巖半出分秋雨一徑㣲眀逗晚霞)¶
　　(最是夜歸幽絶處/疎林燈火傍漁家)¶
　虎頭巖　咸淳臨安志在錢塘門外界於寳嚴定業¶
　　二寺後山巖石突出如虎頭故名呉越王納土後¶
　　望氣者云杭州西湖有虎頭山形勝命鑿之¶
<pb:KR2k0044_WYG_009-20a>¶
　青林巖　咸淳臨安志顧夷吾山川記曰靈隱山有¶
　　青林巖其上皆櫧桂凌冬不凋故其林常青(郭祥/正青)¶
　　(林巖詩青帝留行跡巖前春不/歸儘從霜與雪君看碧依依)¶
　理公巖　咸淳臨安志在天竺山靈鷲院之右陸羽¶
　　記云昔慧理宴息于下後有僧於巖上周回鐫小¶
　　羅漢佛菩薩像¶
　玉女巖　咸淳臨安志在靈隱山南一石似人形兩¶
　　髻分眀俗謂之女兒山¶
<pb:KR2k0044_WYG_009-20b>¶
　佛手巖　萬厯杭州府志在烟霞洞上竒石玲瓏下¶
　　垂其尤異者有石筍五支如手節下指故名其旁¶
　　多宋人留題¶
　落石巖　萬厯杭州府志在佛手巖右狀如星隕故¶
　　名其下兩石壁立夾持如含珠然¶
　葛嶺　咸淳臨安志在西湖之西葛仙翁煉丹於此¶
　棲霞嶺　萬厯杭州府志在葛嶺西嶺上桃開時爛¶
　　燦如霞有水一道名桃溪¶
<pb:KR2k0044_WYG_009-21a>¶
　石人嶺　咸淳臨安志在靈隱寺西極高峻有石人¶
　　卧路旁故名¶
　黄泥嶺　萬厯杭州府志在行春橋水竹塢南¶
　大小二麥嶺　舊浙江通志在西山界乎南北二山¶
　　之間舊多種麥因名¶
　駝巘嶺　咸淳臨安志在九里松之東乾道志作駝¶
　　苑嶺(西湖㳺覧志今/俗稱桃源嶺)¶
　臙脂嶺　咸淳臨安志在九里松麴院路之西土色¶
<pb:KR2k0044_WYG_009-21b>¶
　　獨紅因名¶
　郎當嶺　咸淳臨安志在大青嶺之南¶
　風篁嶺　咸淳臨安志路通龍井嶺最髙峻修篁怪¶
　　石風韻蕭爽因名(朱彞尊風篁嶺詩㫁崖横一嶺/穉竹何娟娟時有山禽拂新粉)¶
　　(堕我前欲尋崖下/寺揮我風中絃)¶
　八蟠嶺　萬厯杭州府志在大麥嶺後¶
　慈雲嶺　萬厯杭州府志在方家峪(郭祥正慈雲嶺/詩峻極分南北)¶
　　(見湖仍見江㳺人倦/登陟飛鳥自雙雙)¶
<pb:KR2k0044_WYG_009-22a>¶
　梯雲嶺　萬厯杭州府志在慈雲嶺之西¶
　樵歌嶺　萬厯杭州府志在大慈山塢¶
　五嶺　萬厯杭州府志在龍山之北¶
　白塔嶺　萬厯杭州府志在龍山之東¶
　徐村嶺　礌馬嶺　牛坊嶺　咸淳臨安志並在定¶
　　山北鄉¶
　青木嶺　咸淳臨安志在縣治西四十里¶
　姜釵嶺　萬厯杭州府志在縣西南二十里路登五¶
<pb:KR2k0044_WYG_009-22b>¶
　　雲山¶
　長嶺　萬厯杭州府志在五雲山東北三里通九溪¶
　　十八澗¶
　白巖嶺　萬厯杭州府志在白巖山南¶
　鷺鷥嶺　杭州府志在白巖山北高二十丈長五里¶
　龍門嶺　萬厯杭州府志在縣治西南四十里西達¶
　　餘杭縣界¶
　黄山大嶺　杭州府志在黄山左平坦如掌北達西¶
<pb:KR2k0044_WYG_009-23a>¶
　　溪南通長江¶
　鮑家嶺　萬厯杭州府志在縣治西南五十里東達¶
　　官路至富陽¶
　小嶺　萬厯杭州府志在壜山北東達定南公館¶
　滕村嶺　咸淳臨安志在縣治西南五十里¶
　分金嶺　咸淳臨安志在縣治西南六十里¶
　荆山嶺　萬厯杭州府志在縣治西北四十里西¶
　　達餘杭界¶
<pb:KR2k0044_WYG_009-23b>¶
　石嶺　萬厯杭州府志在神山東峻極人不易登南¶
　　通上埠¶
　銀子嶺　萬厯杭州府志在縣治北六十里西北達¶
　　餘杭界¶
　蛾墅嶺　萬厯杭州府志在大遮山¶
　太平嶺　杭州府志在白雲嶺西¶
　金龍嶺　萬厯杭州府志在金龍山西¶
　石門嶺　萬厯杭州府志在唐山西南有唐家陡門¶
<pb:KR2k0044_WYG_009-24a>¶
　　關蓄安溪苕溪諸水雖亢旱可灌田數千頃東達¶
　　仁和界¶
　界山嶺　杭州府志在縣治北七十里¶
　瑪瑙坡　萬厯杭州府志　在寳勝寺有碎石如瑪瑙¶
　　故名舊有瑪瑙院¶
　棲霞洞　咸淳臨安志在棲霞嶺巔妙智寺側其地¶
　　多巖石蔽翳蓁莽中入其中穹然如夏屋雙巨石¶
　　相倚為閈閎每風從南來穿谽谺而出輒凄神寒¶
<pb:KR2k0044_WYG_009-24b>¶
　　骨不可乆立故暑遊最勝¶
　紫雲洞　西湖㳺覧志在棲霞嶺巔去妙智菴數百¶
　　歩許倚空如懸隂凉徹骨¶
　龍泓洞　咸淳臨安志在靈隱山下呉赤烏二年葛¶
　　仙翁于此得道有石洞徹浙江下過蕭山有采石乳¶
　　者入洞聞波浪聲舊有人就洞兩邉鑿羅漢十六¶
　　尊(貝瓊龍泓洞詩逺通羅利國近接梵王臺海客/然犀入山人采乳回林間無日月地底有風雷)¶
　　(聞道蜿蜒入/寒潮自徃來)¶
<pb:KR2k0044_WYG_009-25a>¶
　呼猿洞　高僧傳宋僧智一居錢塘靈隱寺半峰善¶
　　嘯有哀松之韻常養猿于山間臨澗長嘯衆猿畢¶
　　集人謂之猿父有飯猿臺(張履信呼猿洞詩飛來/何處峯木杪夜千尺愁)¶
　　(猿喚不應月/色同一白)¶
　華津洞　萬厯杭州府志在方家峪巖户靚深石色¶
　　秀異如翠螺蒼玊清氣沁人雖夏月登臨寒砭肌¶
　　骨¶
　水樂洞　咸淳臨安志在南山烟霞嶺下舊為錢氏¶
<pb:KR2k0044_WYG_009-25b>¶
　　西關淨化院宋淳熙六年以其地賜李隶仍建佛¶
　　宇巖石磻峙有洞虚㘭泉味清甘聲如金石熙寜¶
　　二年守鄭獬名曰水樂西湖游覧志嘉㤗以來洞¶
　　為楊郡王别墅年乆蕪穢水樂絶響賈似道得之¶
　　俯睨旁聴悠然有契曰谷虚而後能應水激而後¶
　　有聲今水瀦其中土壅其外欲其振響得乎亟命¶
　　疏導有聲從洞間出節奏自然勝概始復(徐集孫/水樂洞)¶
　　(詩路穿巖竇折羊腸處處亭臺御墨香流水不随/人事去尚餘絲竹舊宫商楊載水樂洞詩石林)¶
<pb:KR2k0044_WYG_009-26a>¶
　　(求路轉聲牙來訪香嚴大士家雨過門前生薤葉/風行隴上落松花懸崖滴水鳴金磬激澗流泉走)¶
　　(玉沙欲適山林去城/市久知寂寞勝紛華)¶
　石屋洞　咸淳臨安志在烟霞塢南山大仁院洞高¶
　　敞如屋周圍鐫羅漢及諸佛像極底有泉(仇逺㳺/石屋洞)¶
　　(詩誰擘空青露石㘭㳺龍伸臂下南高鬼神穿鑿/地脉碎風雨支撑天柱牢峭壁蒼苔侵佛髻懸崖)¶
　　(滴乳濕僧袍伽藍聞是香/山叟燈暗荒祠没野蒿)¶
　烟霞洞　咸淳臨安志在縣舊治之西一十六里晉¶
　　開運元年有僧彌洪結菴洞口遇神人指山後有勝¶
<pb:KR2k0044_WYG_009-26b>¶
　　蹟何不顯之洪尋見一洞内有石刻羅漢六尊洪¶
　　既卒呉越王錢氏夢僧告云吾有兄弟一十八人¶
　　今方有六王可聚之夢覺訪得烟霞洞有六羅漢¶
　　遂别刻一十二尊以符所夢其洞極大乃諸洞之¶
　　首旁有巖名曰佛手巖象鼻巖(蔡襄㳺烟霞洞詩/新晴特地入烟霞)¶
　　(道並南山轉更賒幽磬過鄰溪口寺衆雞鳴午野/人家洞深垂溜先如雨石古籠藤亂放花潘岳小)¶
　　(園猶作賦輕軒/選勝樂無涯)¶
　天池洞　萬厯杭州府志在南髙峯之南山半石筍¶
<pb:KR2k0044_WYG_009-27a>¶
　　躍起架虚壁立其上有穴蓄水旱潦不加盈涸天¶
　　然之竒池下即洞深䆳莫測¶
　䕶國仁王院洞　咸淳臨安志在錢塘門埽帚塢有¶
　　泉出洞中旱禱而雨(西湖㳺覽志故老相傳曩夏/時常有神物蜿蜒卧松上)¶
　　(其氣茀然而黄盖黄龍也故世號/黄龍洞孟珙建仁王寺并作龍祠)¶
　千人洞　萬厯杭州府志在天池洞右山洞僅六尺¶
　　許漸進漸廣殆可容千人相傳昔有冦難里人多¶
　　避於此今瓶竈陶器尚存時有樵人取石墜下不¶
<pb:KR2k0044_WYG_009-27b>¶
　　聞其聲¶
　無門洞　萬厯杭州府志在千人洞上百歩峭石巉¶
　　巖壁立數仞可視不可登洞深丈餘左右鐫羅漢¶
　　十六平坡石磴可坐十餘人視下如在浮雲中¶
　鐵窗櫺洞　咸淳臨安志在赤山殿司左軍寨内尼¶
　　庵之側洞口髙數尺舊有蛟龍出入居民鑄鐵窗¶
　　櫺嵌於石槽以拒之水自窗櫺中出六月如氷¶
　風水洞　咸淳臨安志在楊村慈巖院舊名恩徳有¶
<pb:KR2k0044_WYG_009-28a>¶
　　洞極大流水不竭頂上又一洞立夏清風自生立¶
　　秋則止故名中多石子紅㸃如丹持出即隱置于¶
　　内如故(趙抃㳺風水洞詩風穴有聲連水洞聴風/看水暫閒身杭州未入從容甚且與南山)¶
　　(作主人蘓軾風水洞和李節推詩風轉鳴空穴泉/幽瀉石門虚心聞地籟妄意覓桃源過客詩難好)¶
　　(居僧語不繁歸瓶得/氷靈清冷慰文園)¶
　靈化洞　咸淳臨安志在郊臺天真院山頂深百餘¶
　　歩直下闊十餘丈有和靖東坡題名刻于石¶
　白龍洞　咸淳臨安志在崇化鄉大雄山嘉定八年¶
<pb:KR2k0044_WYG_009-28b>¶
　　趙安撫時侃以旱禱雨随至奏封顯靈孚應侯賜¶
　　廟額曰敏應¶
　葛塢　咸淳臨安志在靈隱山呉方士葛孝先所居¶
　　也晉葛洪亦隱于此¶
　石人塢　咸淳臨安志在靈隱寺西石人嶺下¶
　水竹塢　咸淳臨安志在九里松行春橋南舊有水¶
　　竹之勝¶
　青芝塢(咸淳臨安/志作青枝)　萬厯杭州府志在九里松石板巷¶
<pb:KR2k0044_WYG_009-29a>¶
　　玉泉後山巷南渡駐蹕繞湖皆巷市故有石板巷¶
　　之名¶
　龍駒塢　萬厯杭州府志在西溪¶
　東墓塢　成化杭州府志在靈隱寺西¶
　法華塢　咸淳臨安志在西溪中有東嶽祠¶
　楓木塢　咸淳臨安志在中下天竺之間舊多楓木¶
　　故名¶
　錦塢　咸淳臨安志在錢塘門外上智果寺前寳雲¶
<pb:KR2k0044_WYG_009-29b>¶
　　菴下舊多花卉故名¶
　楊梅塢　咸淳臨安志古蹟事實云在南山近瑞峰¶
　　石塢内有一老嫗姓金其家楊梅甚盛俗稱楊梅¶
　　塢¶
　靈石塢　萬厯杭州府志在楊梅塢後山¶
　方家峪　成化杭州府志在清波門外路通慈雲嶺¶
　　梯雲嶺¶
　冷水峪　成化杭州府志在包家山多桃花中有流¶
<pb:KR2k0044_WYG_009-30a>¶
　　水為城南勝槩(黄順之冷水峪桃花詩石家歩障/乆成塵移作包山一叚春惆悵日)¶
　　(斜原上路年年/紅雨打行人)¶
　夀星石(舊名落/星石)　成化杭州府志在錢塘門外巨石山¶
　　南嶺謂之青山頂有二圓石湖中望之若星墜焉¶
　三生石　成化杭州府志在下天竺寺後山唐李源¶
　　與僧圓澤為友同至三峽期後世見於杭州葛洪¶
　　川畔後十二年如期至忽聞牧童隔水呼源歌曰¶
　　三生石上舊精魂賞月吟風不要論慚愧情人逺¶
<pb:KR2k0044_WYG_009-30b>¶
　　相訪此身雖異性常存歌畢拂袖而去石之中峰¶
　　有篆刻三生石三字旁石題名甚多¶
　神運石　萬厯杭州府志在龍井高可六尺許竒怪¶
　　突兀特立簷下有木香一架穿繞竅竇宛若蛇蟠¶
　　眀正統十三年中貴李徳駐龍井属旱令力士淘¶
　　之得兹石上有神運二字不知何代所鐫¶
　一片雲石　杭州府志在風篁嶺上髙可丈許青潤¶
　　玲瓏巧若鏤刻¶
<pb:KR2k0044_WYG_009-31a>¶
　赤山歩　萬厯杭州府志俗稱曰埠在赤山路口¶
　法公歩　萬厯杭州府志在茅家歩南¶
　茅家歩　萬厯杭州府志在飲馬橋北(按輟耕録/作毛家歩)¶
　西湖(一名眀/聖湖)　水經注錢塘縣南江側有眀聖湖父¶
　　老傳言湖有金牛古見之神化不測湖取名焉宋¶
　　史河渠志西湖周廻三十里源出武林泉西湖㳺¶
　　覧志本名錢塘湖以在郡西故名西湖三靣環山¶
　　溪谷縷注下有淵泉百道瀦而為湖諸山之脉皆¶
<pb:KR2k0044_WYG_009-31b>¶
　　宗天目蜿蟺東來若翔若舞萃于錢塘南北諸山¶
　　崢嶸廻繞洩惡停深若練若鏡形勝關乎郡城餘¶
　　波潤于下邑方輿勝覧西湖十題有平湖秋月蘓¶
　　堤春曉㫁橋殘雪雷峰落照南屏晚鐘麯院風荷¶
　　花港觀魚柳浪聞鶯三潭映月兩峯插雲(白居易/錢塘湖)¶
　　(春行詩孤山寺北賈亭西水面初平雲脚低㡬處/早鶯爭暖樹誰家新燕啄春泥亂花漸欲迷人眼)¶
　　(淺草纔能没馬蹄最愛湖東行不足緑楊隂裡白/沙堤林逋西湖詩混元神巧本無形匠出西湖作)¶
　　(畫屏春水淨于僧眼碧晚山濃似佛頭青欒櫨粉堵/搖魚影蘭杜烟叢閣鷺翎徃徃鳴榔與横笛斜風)¶
<pb:KR2k0044_WYG_009-32a>¶
　　　(細雨不堪聴蘇軾飲湖上初晴後雨詩朝曦迎客/豔重岡晚雨留人入醉鄉此意自佳君不會一杯)¶
　　　(當属水仙王水光瀲灩晴方好山色空濛雨亦竒/欲把西湖比西子淡粧濃抹総相宜范成大會客)¶
　　　(湖上詩西湖冰泮緑生鱗料峭春風欲中人花片/不禁寒食雨鬢絲猶帶湧金春江山契闊詩情在)¶
　　　(京洛追随客夢新喚取歌聲觧愁思為君吹水飲/杯頻張翥春日泛湖詩春來渾不到湖邉偶逐東)¶
　　　(風上畫船花氣暖薫黄鳥岸水光晴展白鷗天綠放/尊興劇頻呼酒銀管聲髙幾輥絃我比放翁應更)¶
　　　(看花不獨海棠顛鍾禧泛西湖詩萬頃西湖水貼/天芙蓉楊柳亂秋烟湖邉為問山多少每個峯頭)¶
　　　(住一/年)¶
　國朝康熙三十八年¶
<pb:KR2k0044_WYG_009-32b>¶
聖祖仁皇帝南巡駐蹕西湖¶
御書十景建亭勒石雍正二年以西湖有闗東南水利¶
　特命督撫㑹勘重加疏濬(詳見/水利)¶
　　西溪　萬厯杭州府志在武林山之西北欽賢鄉宋¶
　　　高宗欲都其地後得鳯凰山乃云西溪且留下俗¶
　　　稱留下云(葉紹翁西溪詩一條横木過前溪村女/齊登采葉梯獨立衡門春雨細白雞飛)¶
　　　(上樹/梢啼)¶
　　九溪　咸淳臨安志在赤山烟霞嶺西南通徐村出¶
<pb:KR2k0044_WYG_009-33a>¶
　　大江北達龍井¶
　凌溪　咸淳臨安志在長夀鄉¶
　安溪　咸淳臨安志在縣北五十里溪上大遮山有¶
　　龍王穴舟人相傳風雨之夕龍吐珠有光¶
　鳯口溪　咸淳臨安志在安溪之北十八里¶
　十八澗　萬厯杭州府志在龍井之西路通六和塔¶
　金沙澗　萬厯杭州府志在靈隱寺側自合澗橋繞¶
　　靈隱寺山一帶唐家衕石橋過行春橋由麴院流入¶
<pb:KR2k0044_WYG_009-33b>¶
　　湖¶
　碧沼　夢粱録在湖州市左八郎廟巷池廣三畆水¶
　　清甘有扁曰碧沼¶
　如意池　萬厯杭州府志在上天竺甃以青石方丈¶
　　面鏤如意文曲折回繞可以流觴¶
　金沙池　銀沙池　萬厯杭州府志並對呼猿洞¶
　萬工池　萬厯杭州府志在淨慈寺門外宋建炎已¶
　　前寺屢遭回禄鞠為荆墟淳熙間有善青烏之術¶
<pb:KR2k0044_WYG_009-34a>¶
　　　者云湏鑿池以禳之寺僧宗本乃募化開池與力¶
　　　者萬人故名¶
　　太子灣　萬厯杭州府志在九曜山之西宋時莊文¶
　　　景獻二太子欑園¶
　　枯樹灣　萬厯杭州府志東通徳勝橋¶
　　渟泉　在孤山之麓聖因寺内寒碧一泓澄澈可鑒¶
　國朝康熙四十六年¶
聖祖仁皇帝南巡駐蹕¶
<pb:KR2k0044_WYG_009-34b>¶
御書渟泉二字勒於崖石¶
御製五言詩一首(㳟紀/首卷)¶
　　沁雪泉　西湖㳺覧志在大佛身右壁棠陵方思道¶
　　　題¶
　　後僕夫泉　萬厯杭州府志元僧方洲所鑿也先是¶
　　　智圓居孤山有僕夫藝竹得泉遂號僕夫泉後徙¶
　　　寺兹山藉葛井以汲寺僧艱之方洲鑿地得此遂¶
　　　名¶
<pb:KR2k0044_WYG_009-35a>¶
　參寥泉　成化杭州府志在智果寺蘓軾應夢記云¶
　　僕在黄州參寥子自呉中來訪一夕夢參寥子賦¶
　　詩覺而記兩句寒食清眀都過了石泉槐火一時¶
　　新後七年僕守錢塘而參寥子始卜居西湖智果¶
　　院有泉出石縫間甘冷宜茶寒食之眀日僕與客¶
　　泛湖自孤山來謁參寥子汲泉鑽火烹黄蘖茶忽¶
　　憶夢兆於七年之前衆客皆歎傳記所載非虚語¶
　　也¶
<pb:KR2k0044_WYG_009-35b>¶
　六一泉　萬厯杭州府志在孤山後巖東坡守杭時¶
　　泉出有懐六一翁因名乃叙而銘之乆廢成化丙¶
　　申南京大理寺卿夏時正間訪得蓁穢中命掃薙¶
　　而濬發之泓然故物也(蘓軾六一泉銘并序歐陽/文忠公將老自謂六一居)¶
　　(士予昔通守錢塘見公于汝隂而南公曰西湖僧/慧勤甚文而長于詩吾昔為山中樂三章以贈之)¶
　　(子閒于民事求人于湖山間而不可得則徃從勤/乎予到官三日訪勤于孤山之下抵掌而論人物)¶
　　(曰公天人也人見其暫寓人間而不知其乗雲馭/風厯五岳而跨滄海也此邦之人以公不一來為)¶
　　(恨公麾斥八極何所不至雖江山之勝莫適為主/而竒麗秀絶之氣常為能文者用故吾以謂西湖)¶
<pb:KR2k0044_WYG_009-36a>¶
　　(盖公几案間一物耳勤語雖幻怪而理有實然者/眀年公薨予哭于勤舎又十八年予為錢塘守則)¶
　　(勤亦化去乆矣訪其舊居則弟子二仲在焉畫公/與勤之像事之如生舎下舊無泉予未至數月泉)¶
　　(出講堂之後孤山之趾汪然溢流甚白而甘即其/地鑿巖架石為室二仲謂予師聞公來出泉以相)¶
　　(勞苦公可無言乎乃取勤舊語推本其意名之曰/六一泉且銘之曰泉之出也去公數千里後公之)¶
　　(没十有八年而名之曰六一不㡬其誕乎曰君子/之澤豈獨五世而已盖得其人則可至于百傳嘗)¶
　　(試與子登孤山而望呉越歌山中之樂而飲/此水則公之遺風餘烈亦或見于斯泉也)¶
　玊泉　夢粱録在錢塘九里松北淨空院南齊末有¶
　　靈悟大師曇超開山説法龍君來聴撫掌出泉有¶
<pb:KR2k0044_WYG_009-36b>¶
　　小池水清可鑒異魚㳺泳其中萬厯杭州府志宋¶
　　淳祐八年趙與籌甃治龍潭増築為二池元末寺¶
　　燬而泉如舊至嘉靖間郡守陳仕賢為亭其上寺¶
　　後有細雨泉(周紫芝題淨空泉詩誰穿巨石貯清/泉不見超公舊講筵龍伴白雲歸寳)¶
　　(藏魚随流/水下春田)¶
國朝雍正六年總督(臣/)李衛復于泉上建亭曰洗心¶
　冷泉　萬厯杭州府志在靈隱寺外飛來峯即石門¶
　　澗水浦(陸垕冷泉看放水詩泉聲飛出閘委折緑/隂間此地原無著多時不入山草欹疑石)¶
<pb:KR2k0044_WYG_009-37a>¶
　　(墜水定見魚還難得同龜鶴㳺吟半日閒周紫芝/冷泉放閘詩呼猿洞口水潺潺忽卷奔流下九天)¶
　　(乞得少陵三峽句/為君題作倒流泉)¶
　煖泉　咸淳臨安志一名渦渚在東嶼見陸羽二寺¶
　　記¶
　茯苓泉　咸淳臨安志在靈隱無垢院半山古松婆¶
　　娑下有甘泉博物志云松脂入地千年為茯苓因¶
　　名¶
　白沙泉　成化杭州府志在靈隱西菩院方丈西有¶
<pb:KR2k0044_WYG_009-37b>¶
　　泉從白沙中流出¶
　武林泉　咸淳臨安志西漢及晉地理志云錢唐有¶
　　武林山武林水所出東入于海晏元獻輿地志云¶
　　武林山錢唐泉所出顧夷吾山川記自南徂東臨¶
　　浙江一𣲖謂之靈隱浦¶
　月桂泉　伏犀泉　永清泉　丹井　偃松泉¶
　聰眀泉　倚錫泉　萬厯杭州府志皆出天竺¶
　玉液泉　萬厯杭州府志在永清塢心菴後白雲巖¶
<pb:KR2k0044_WYG_009-38a>¶
　　下¶
　定光泉　成化杭州府志在西山長耳相院西定光¶
　　庵側山腰有泉盤廻飛流濺沫可愛淳祐丁未亢¶
　　旱此泉不竭寺僧用筧引泉供庖¶
　真珠泉　萬厯杭州府志在集慶寺内周顯徳間泉¶
　　自地迸出寺僧因甃為方池聞剝啄聲則泉益涌¶
　　纍纍如貫珠宋景祐中官家取以釀酒遂以名酒¶
　　雷峰路口亦有真珠泉¶
<pb:KR2k0044_WYG_009-38b>¶
　筲箕泉　萬厯杭州府志在赤山之隂合於恵因澗¶
　　元黄子乆號大癡卜居泉上¶
　劉公泉　萬厯杭州府志在南高峰下出石竇間清¶
　　澈可玩宋常平劉寛甃池因篆書劉公泉三字於¶
　　石¶
　蓮花泉　萬厯杭州府志在飛來峰頂石巖無土清¶
　　而可啜¶
　虎跑泉　舊浙江通志在城西南十里大慈山上咸¶
<pb:KR2k0044_WYG_009-39a>¶
　　　淳臨安志舊傳性空禪師常居大慈山無水忽有¶
　　　神人告之曰眀日當有水矣是夜二虎跑地作穴¶
　　　泉涌出因名(蘓軾虎跑泉詩亭亭石塔東峰上此/老初來百神仰虎移泉眼趂行脚龍)¶
　　　(作浪花供撫掌至今㳺人盥濯罷卧聴空階/環玦響信知此老如此泉莫作人間去來想)¶
　國朝康熙三十八年¶
聖祖仁皇帝南巡臨幸¶
御製七言詩一首(㳟紀/首卷)¶
　　儀和泉　胡引嘉儀和泉記在錢塘大雄山麓方廣¶
<pb:KR2k0044_WYG_009-39b>¶
　　　可八九尺甃石圍砌清水湛然㫁碣隱隱草際字¶
　　　畫磨滅洗而讀之曰儀和泉淳熙三年三月十日¶
　　　呉興沈彦重立共二十四字餘七字漫不可讀¶
　　涌泉　萬厯杭州府志在霍山清心院前山坡上宋¶
　　　紹興間高宗日遣人取之瀹茗寺僧䕶以朱欄泉¶
　　　從石罅中流出廟前折入黄山橋小河味極清甘¶
　　　亢旱不竭¶
　　恵泉　咸淳臨安志在長夀鄉大老山泉自地涌出¶
<pb:KR2k0044_WYG_009-40a>¶
　　亢旱不竭有寺以泉為名¶
　渦水　西溪梵隱志在西溪東北本南漳湖宋百詠¶
　　題曰蒹葭深處俗呼河水亦名渦水一望沙汀水¶
　　瀨秋時荻花如雪¶
　方井　咸淳臨安志在西溪有亭扁曰方井米芾書¶
　龍井　武林舊事呉赤烏中葛稚川常煉丹于此在¶
　　風篁嶺上巖壑林樾幽古石竇一泓清澈翠寒甘¶
　　美可愛雖乆旱不涸石上流水處其色如丹遊者¶
<pb:KR2k0044_WYG_009-40b>¶
　　視乆水輒溢人去即減其西深不可測相傳與江¶
　　海通有龍居之每禱必應或見小蟹斑魚蜥蜴之¶
　　類井旁有恵濟龍王祠(秦觀龍井記龍井舊名龍/泓距錢塘十里呉赤烏中)¶
　　(方士葛洪常煉丹于此事見圖記其地當西湖之/西浙江之北風篁嶺之上寔深山亂石中之泉也)¶
　　(每嵗旱禱雨于他祠不獲則禱于此有禱輒應故/老相傳以為有龍居之然泉者山之精氣所發也)¶
　　(西湖深靚空闊納光景而含烟霏菱芡荷花之所/附麗龜魚鳥虫之所依憑漫衍而不廹紆餘以成)¶
　　(文隂晴之中各有竒態而不可以言盡也故岸湖/之山多為所誘而不克以為泉浙江介于呉越之)¶
　　(間一晝一夜濤聲自海而上者再疾撃而逺馳兕/虎駭而風雨怒過者摧當者壊乘高而望之使人)¶
<pb:KR2k0044_WYG_009-41a>¶
　　(毛髪盡立心掉而不禁故岸江之山多為所脅而/不暇以為泉惟此地蟠幽而踞阻内無靡麗之誘)¶
　　(以散越其精外無豪悍之脅以虧疎其氣故嶺之/左右大率多泉龍井其尤者也夫蓄之深者發之)¶
　　(逺其養也不茍則其施也無窮龍井之徳盖有至/於是者則其為神物之托也亦奚疑哉葉紹翁秋)¶
　　(日㳺龍井詩引道煩雙鶴攜囊倩一童竹光杯影/裏人語水聲中不雨雲常濕無霜葉自紅我來何)¶
　　(所事端為聴松風葛天民龍井詩龍䕶深潭草木/昏㫁碑元祐典型存蜀仙已去呉僧少嶺上松篁)¶
　　(亦㫁/魂)¶
　錢塘江　萬厯錢塘縣志在縣東南本名浙江虞喜¶
　　志林云潮水投浙山下折而曲一云江有反濤水¶
<pb:KR2k0044_WYG_009-41b>¶
　　勢折歸故云浙江一名浙河山海經云禹治水至¶
　　於浙河(説文云江水東至會稽山隂為浙江又漸/水出丹陽黟中東入海今錢塘浙江是也)¶
　　(秦始皇渡浙江至㑹稽則浙名舊矣桑欽載漸水/所經入正今浙江而不名為浙漸字近浙而相變)¶
　　(如邾鄒則浙之得名既以先秦而桑欽更以/為漸許氏漸水浙水又復兩出皆不可曉)又名¶
　　曲江枚乗七發曰觀濤于廣陵之曲江(一名羅刹/江取風濤)¶
　　(險惡/意)今名錢塘江其源發黟縣曲折而東以入於¶
　　海潮水晝夜再上奔騰衝激聲撼地軸郡人以八¶
　　月十八日傾城觀潮為樂昔有善泅者泝濤出没¶
<pb:KR2k0044_WYG_009-42a>¶
　　謂之弄潮徃徃没溺厲禁乃止其沿江之塘自唐¶
　　宋來代有修築錢武肅王所謂射潮捍塘處(任昉/濟浙)¶
　　(江詩昧旦乘輕風江潮忽來徃或與歸波送乍逐/翻流上近岸無遐月逺峯更興想緑樹懸宿根丹)¶
　　(崖頽乆壤喻坦之發浙江詩島嶼遍含烟烟中濟/大川山城猶轉漏沙浦已搖船海曙霞浮日江遥)¶
　　(水合天此時空闊思翻想渉窮邉白居易看潮詩/早潮纔落晚潮來一月周流六十回不獨光隂朝)¶
　　(復暮杭州老去被潮催羅隱錢塘江潮詩濤聲&KR0837;/洶勢悠悠羅刹江邉地欲浮漫道徃來存大信也)¶
　　(知反覆向平流任抛巨浸疑無底猛過西陵似有/頭至竟朝昏誰主掌好騎赬鯉問陽侯蘓軾中秋)¶
　　(看潮詩定知玉兎十分圓已作霜風九月寒寄語/重門休上鑰夜潮留向月中看萬人鼓噪懾呉儂)¶
<pb:KR2k0044_WYG_009-42b>¶
　　(猶似浮江老阿童欲識潮頭髙㡬許越山渾在浪花/中江神河伯兩醢雞海若東來氣吐霓安得夫差)¶
　　(水犀手三千强弩射潮低仇逺觀潮詩一痕纔見/海門生頃刻長驅作怒聲萬馬突圍天鼓碎六鰲)¶
　　(翻背雪山傾逺朝魏闕心猶壯直上嚴灘氣/始平寄語呉兒休踏浪天呉罔象正縱横)¶
　餘杭塘河　萬厯杭州府志在武林門外自江漲橋¶
　　四十五里至餘杭縣北通新開運河(詳見/水利)¶
　龍山河　萬厯杭州府志自鳯山水門至龍山閘舊¶
　　有河計一十二里置閘以限潮水嵗乆壅塞元延¶
　　祐三年行省丞相托克托命民開浚造石橋立二閘¶
<pb:KR2k0044_WYG_009-43a>¶
　　洪武七年行省叅政徐本拓廣浚深舟楫始便(詳/見)¶
　　(水/利)¶
　下湖河　萬厯杭州府志在溜水橋沿東西馬塍羊¶
　　角埂上泥橋至賣魚橋西合餘杭塘河一𣲖入左¶
　　家橋河入江漲橋河¶
　沙河塘　唐書地理志錢塘南五里有沙河塘咸通¶
　　二年刺史崔彦曽開¶
　眀珠浦　晏公類要　在縣西¶
<pb:KR2k0044_WYG_009-43b>¶
　　　仁和縣(城外/山川)¶
　鳯凰山　萬厯杭州府志在城南十里有金星洞郭¶
　　公泉出焉西岡石筍林立名排衙石形家謂一郡¶
　　旺氣藉此左瞰大江直望海門山下唐以來肇造¶
　　州治五季末錢鏐旋加崇闢南宋建都遂環入禁¶
　　苑(劉過同郭殿帥㳺鳯凰山詩㢘纎小雨乆于梅/喜得新晴亦快哉五色波光麗鳷鵲十分雲氣)¶
　　(近蓬萊旌旗側畔宫牆轉戈㦸叢中武庫/回走馬看花生怕晚果然桃李一山開)名勝志¶
　　舊在城内元末張士誠築城截之於外今沿城南¶
<pb:KR2k0044_WYG_009-44a>¶
　巧山　萬厯杭州府志在縣治北四十里名勝志俗¶
　　傳錢王七夕登山乞巧於此又名珠山¶
　三峯山萬厯杭州府志鄉人呼為西南山在縣治¶
　　北六十里三山形如品字皆相去半里¶
　獨山　仁和縣志又名金鰲山在縣北三十里聳出¶
　　一方傍無别山故名¶
　𤓰山　萬厯杭州府志在縣東北二十五里高㡬一¶
　　仞周三百歩¶
<pb:KR2k0044_WYG_009-44b>¶
　望洛山　名勝志一名落山在縣北六十里昔有髙¶
　　士自洛陽來隱於此常登巔望洛故名¶
　臯亭山　咸淳臨安志在縣治東北二十里髙百餘¶
　　丈有崇善靈恵王祠名半山廟旁有水甕及桃花¶
　　塢(釋宗乗發率亭詩曉發凌蒼苔徘徊谷中歩松/門磬已㣲空翠驚相顧澗聲雜幽禽巖花落深)¶
　　(樹孤懐當何如/復此春向暮)¶
　青龍山　成化杭州府志在臯亭山東約髙七十餘¶
　　丈山脊蒼翠偃曲如龍¶
<pb:KR2k0044_WYG_009-45a>¶
　母山　咸淳臨安志在臯亭山東北高一百餘丈張¶
　　翼左右如母顧子因名¶
　桐扣山　咸淳臨安志在臨平山之西異苑晉武帝¶
　　時呉郡臨平岸圯出一石鼓打之無聲以問張華¶
　　華曰可取蜀中桐材刻作魚形扣之則鳴矣於是¶
　　如言肇聞數十里¶
　黄鶴山　咸淳臨安志在縣治東北三十八里佛日¶
　　山之北高百餘丈巔有龍池一名渥洼山腰有黄¶
<pb:KR2k0044_WYG_009-45b>¶
　　鶴仙洞¶
　佛日山　成化杭州府志在母山東北髙六十餘丈¶
　　有佛日淨慧寺(司馬槱入佛日山詩水冷苔生暈/風髙竹度凉道人何處去春色半)¶
　　(滄浪秦觀佛日山同作五里喬松徑千/年古道塲泉聲與嵐影收拾入僧房)¶
　臨平山　成化杭州府志在縣治東北五十四里周¶
　　十八里高五十三丈上有龍洞天井旱未嘗涸下¶
　　有東嶽廟景靈觀又下有臨平湖(僧道潛過臨平/詩風蒲獵獵弄)¶
　　(輕柔欲立蜻蜓不自由五月臨平山下路藕花無/數滿汀洲高翥過臨平詩風㠶一似白鷗輕起揭)¶
<pb:KR2k0044_WYG_009-46a>¶
　　(篷窓香曉晴梅子著花霜壓岸自披風㡌過臨平/張昱過臨平詩船過臨平欲住難藕花紅白水雲)¶
　　(間只因一霎溟濛雨/不得分眀看好山)¶
　超山　咸淳臨安志在縣治東北六十里高三十七¶
　　丈周二十里¶
　黄山　萬厯杭州府志在縣治東北五十里高五十¶
　　丈周回五里北一里為横山名東西二横山皆相¶
　　連絡¶
　大旗山　咸淳臨安志在黄鶴山北高五十餘丈有¶
<pb:KR2k0044_WYG_009-46b>¶
　　青草塢居民可二百家名大旗村¶
　南山　咸淳臨安志在大旗山北高十餘丈¶
　烏頭山　咸淳臨安志在肇元鄉峰鋭而秀高八十¶
　　餘丈¶
　石姥山　咸淳臨安志在烏頭山東高五十餘丈有¶
　　嶺南接運河塘赤岸嶺西有真珠塢¶
　東山　萬厯杭州府志城西北五十一里高二十六¶
　　丈周回七百九十三丈¶
<pb:KR2k0044_WYG_009-47a>¶
　石膏山　成化杭州府志去城西北五十七里出石¶
　　膏如雪一名稽留山無毒獸惡䖝通典錢塘有石¶
　　膏山敷用為最¶
　馬嘷山　咸淳臨安志郡國志呉伐越至此遇大風¶
　　雨軍敗騎兵有馬嘷呼求其主遂名¶
　亭市山　咸淳臨安志在餘石鄉亭市村(萬厯杭州/府志石膏)¶
　　(馬嘷亭市皆舊志所有於/今無考姑録之以備叅訪)¶
　艮山　嘉靖仁和縣志在城東北隅一小土阜(西湖/㳺覧)¶
<pb:KR2k0044_WYG_009-47b>¶
　　(志艮山南山之盡脉也高不踰尋文沿城五六里/漫為平原土沃疇腴禾菽芃茂盖餘氣之散衍耳)¶
　　(嵗寒堂集艮山相傳為/南渡宸㳺看新緑之處)¶
　萬松嶺　成化杭州府志在鳯山門外西嶺上舊夾¶
　　嶺栽松唐白樂天詩云萬株松樹青山上十里沙¶
　　隄明月中在南宋時密邇大内第宅民居高下櫛¶
　　比後為空山曠嶺而松亦無㡬¶
國朝雍正八年總督臣李衛補植萬株¶
　黄犢嶺　萬厯杭州府志在城東北六十里安隱寺¶
<pb:KR2k0044_WYG_009-48a>¶
　　後　咸淳臨安志安隱院後有黄犢嶺唐邱隱士每¶
　　乗黄犢采藥故名(吕紘黄犢嶺詩疇昔聞高隱紅/塵隔逺林閑乘黄犢出踏破白)¶
　　(雲/深)¶
　月巖　七修類稿江干鳯凰山有石如片雲㧞地數¶
　　丈有一竅尺餘名曰月巖惟中秋之月穿竅而出¶
　　餘月則斜¶
　金星洞　萬厯杭州府志　在鳯凰山介亭下生金星¶
　　草因名¶
<pb:KR2k0044_WYG_009-48b>¶
　細礪洞　咸淳臨安志　在臨平山深十餘丈高一丈¶
　　五尺出礪石¶
　龍洞　咸淳臨安志　在臨平山水深不可測祈禱多¶
　　應¶
　海雲洞　咸淳臨安志　在超山上有乾濕二洞黒龍¶
　　王祠¶
　臨平湖　咸淳臨安志在縣東長樂鄉周回十里湖¶
　　中有白龍潭赤烏二年寳鼎見舊名鼎湖(三國呉/志歸命)¶
<pb:KR2k0044_WYG_009-49a>¶
　　(侯皓天璽元年呉郡上言臨平湖自漢末草穢壅/塞今更除平故老相傳此湖開天下平又于湖邉)¶
　　(得石函中有小石青色長四寸廣二尺餘刻上作/皇帝字俄而晉武帝平呉張祜過臨平湖詩三月)¶
　　(平湖草欲齊緑楊分映入長隄田家起處烏尨吠/酒客醒時謝豹啼山檻正當蓮葉渚水塍新築稻)¶
　　(秧畦人間漫說多岐/路咫尺神仙路欲迷)¶
　御息湖(一名詔/息湖)　咸淳臨安志在縣東北一十八里¶
　　相傳秦始皇東㳺暫憩於此水經注浙江北合詔¶
　　息湖本名阼湖¶
　像光湖　咸淳臨安志在縣治東長樂鄉唐神龍元¶
<pb:KR2k0044_WYG_009-49b>¶
　　年湖有五色光眀掘地得石佛像因立佛刹而名¶
　　其湖曰像光¶
　石鼓湖　咸淳臨安志在桐扣山下¶
　渥洼池　鮮于樞臯亭山遊記淨慧寺循東廡下入¶
　　庫堂觀渥洼池池泉玉色出東北山麓有石坡陀¶
　　半在水中因蘓公句遂名(蘓軾佛日山榮長老方/丈詩東麓雲根露角牙)¶
　　(細泉幽咽走金沙不堪土肉/埋山骨未放蒼龍浴渥洼)¶
　洗馬池　萬厯杭州府志在城南二里鳯山右翼下¶
<pb:KR2k0044_WYG_009-50a>¶
　　宋有馬廐於此¶
　龍池　萬厯杭州府志在城東北四十里黄鶴山下¶
　磨劍池　咸淳臨安志在臨平山下有片石俗傳錢¶
　　王磨劍於此¶
　浴龍池　思古堂集臯亭山崇光寺有浴龍池宋高¶
　　宗嘗洗手因名¶
　龍游潭　咸淳臨安志在臯亭山時有蜿蜒出没其¶
　　間鄉人稱為水甕旱禱必雨¶
<pb:KR2k0044_WYG_009-50b>¶
　金沙泉　萬厯杭州府志在永和鄉¶
　周公恵泉　咸淳臨安志在湖墅下閘宋乾道三年¶
　　周安撫淙重修邦人徳之故名¶
　安平泉　咸淳臨安志在安仁西鄉安隱寺有池名¶
　　安平泉(蘓軾題安平泉詩策杖徐徐歩此山撥雲/尋徑興飄然鑿開海眼知何代種出菱花)¶
　　(不記年烹茗僧誇甌汎雪煉丹人化骨成/仙當年陸羽空収拾遺却安平一片泉)¶
　噴玊泉　桐溪草堂集在臯亭崇光寺後味清甘石¶
　　壁舊鐫噴玉二字¶
<pb:KR2k0044_WYG_009-51a>¶
　横溪　萬厯杭州府志在城北二十五里獨山之北¶
　　傍皆藕蕩菱灘紅碧相間人家隱約于廻洲合浦¶
　　之間舟船出没烟波𣺌瀰儼如畫境¶
　外沙河　成化杭州府志自永昌門北繞城東過永¶
　　昌壩螺螄橋東至蔡湖橋北達慶春門外河相合¶
　　沿城轉西至㑹安壩下艮山河西入泛洋湖轉北¶
　　至徳勝橋東與上塘運河合¶
　前沙河　成化杭州府志在菜市門東太平橋外沙¶
<pb:KR2k0044_WYG_009-51b>¶
　　河北水陸寺前入港可通湯鎮赭山仁和鹽塲¶
　後沙河　成化杭州府志在艮山門外壩子橋北¶
　上下塘河　成化杭州府志自武林水門接城内大¶
　　河西河過呉山水驛達清湖上中下三閘至徳勝¶
　　橋東與外沙河菜市河泛洋湖合分為兩𣲖一𣲖¶
　　由東北上塘至舊東倉新橋入運河至長安壩曰¶
　　上塘河一𣲖由西北過徳勝橋至江漲橋與子塘¶
　　河合流至北新橋西北入湖州界曰下塘河北接¶
<pb:KR2k0044_WYG_009-52a>¶
　　新開運河(高翥下塘詩河水新添三尺高河邉蘆/葦有龜巢波流夜夜漂魚箔空㸃籃燈)¶
　　(照樹梢日出移船又日斜蘆根時復見人/家水鄉占得秋多少岸岸紅雲是蓼花)¶
　新開運河　成化杭州府志在武林門外北新橋之¶
　　北通蘓湖常秀潤等河凢諸路綱運及商販客舟¶
　　皆由此達於城¶
　柳浦　神州古史考在鳯凰山下宋書孔顗傳云呉¶
　　喜至錢塘進軍柳浦舊唐書云隋自餘杭徙州理¶
　　錢塘又徙州於柳浦是也呉越王後築宫堙塞多¶
<pb:KR2k0044_WYG_009-52b>¶
　　不可考¶
　鐵幢浦　成化杭州府志在候潮門外呉越錢武肅¶
　　王射潮築塘箭所至處立幢識之因以得名宋淳¶
　　祐戊申趙與籌置亭其上¶
　藕花洲　萬厯杭州府志在城東北六十里臨平安¶
　　隱寺前(按洲以參寥/子詩句得名)¶
　海門　咸淳臨安志在縣東北六十五里有山曰赭¶
　　山與龕山(𨽻紹/興府)對峙潮水出其間郭璞地記所謂¶
<pb:KR2k0044_WYG_009-53a>¶
　　海門一㸃巽山起又曰海門筆架峰巒起皆指此¶
　¶
　¶
　¶
　¶
　¶
　¶
　¶
<pb:KR2k0044_WYG_009-53b>¶
　¶
　¶
　¶
　¶
　¶
　¶
　¶
　浙江通志卷九¶
