# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.350246
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR2k0044_WYG_235-1a>¶
欽定四庫全書¶
　浙江通志卷二百三十五¶
　　陵墓(一/)¶
　　禹志傳於㑹稽厯代皆崇禋祀其他王侯将相衣¶
　　冠劍履之所藏雖厯年寖遠而遺蹟猶存¶
聖朝澤被幽明於先代帝王陵寢暨名賢墟墓時飭有¶
　　司修葺而且採樵有禁侵軼有防著為令甲懐古¶
　　之士能不徘徊而生敬慕乎志陵墓¶
<pb:KR2k0044_WYG_235-1b>¶
　　杭州府¶
　　　錢塘縣¶
　晉抱朴子墓　成化杭州府志在葛嶺寳雲寺(𫝊詳/仙釋)¶
　　(吴萊登初陽臺謁抱朴子墓詩人生擾擾間頗覺/天地窄我憶抱朴子髙堂睨空碧初陽出山上照)¶
　　(破萬古石丹光動鼎鑪霧氣浮冠舄遺書上下卷/道妙或黄白老衰及病瘦辛苦為形役豈伊鸞鳳)¶
　　(姿終以狐兎宅尸解本無形空飛寧復蹟鄭君曽/有傳勾漏恍所厯降子儻可問稚川特未隔幽林)¶
　　(來魉魉缺井守蜥蜴神仙果何人海嶽長獻劇世/傳老𣆀死吾謂方朔謫虚墳誰所為怪樹獨悲激)¶
　　(滿前湖與山秋色落几席/因兹些爾魂目送天邊翮)¶
<pb:KR2k0044_WYG_235-2a>¶
　　(謹按陵墓所載大概本省人物居多而名宦寓賢/亦間有之其分見於各門者已録專傳或誌銘中)¶
　　(辭意與本傳相仿者概不重載其有語渉葬地及/葬後有興廢者存之至若封公贈公以及姓氏未)¶
　　(列人物者則從墓碑行狀中間棌/入爵里事蹟使後之人有考焉)¶
　晉杜子恭墓　萬厯杭州府志在縣北郭(傳詳仙釋/南齊書孔)¶
　　(稚珪傳孔靈産東出過錢塘/北郭輒於舟中遥拜子恭墓)¶
　隋眞觀法師墓　杭州府志在天竺東岡開皇十五¶
　　年師居天竺手標葬處久廢不治宋天禧間王欽¶
　　若判杭州時訪得之甓甃甚工¶
<pb:KR2k0044_WYG_235-2b>¶
　唐馮孝女墓　萬厯杭州府志在孝女北鄉報恩寺¶
　　後山古城頭(傳詳/列女)¶
　唐孝女醜娘墓　咸淳臨安志在孝女南鄉(傳詳/列女)¶
　吳越國文穆王墓　吳越備史王諱元瓘諡文穆葬¶
　　龍山之南原(傳詳武功和凝文穆王神道碑雲起/龍驤化為侯王鴻騫鳳翥鶚立鷹揚)¶
　　(凜然勍氣綽爾䧺鋩大名之後五世其昌武肅開/基奄有呉越恩洽百城名馳雙闕既委招懐復專)¶
　　(征伐燾土苴茅秉麾仗鉞尚父棄代元帥承家傳/榮襲慶奕葉重葩有典有則去甚去奢威名烜赫)¶
　　(事望光華譚藪縱横詞泉浩渺曹植思遲崔瑗書/少月夕花朝猿巖雁沼筆落綵牋風生緑篠神傳)¶
<pb:KR2k0044_WYG_235-3a>¶
　　(射訣天富兵鈐龜文月角燕頷虬髯威能伏獸名/可愈痁撫衆以惠待士持謙事必有恒政皆求理)¶
　　(扶弱遏强先人後已但見偃風莫聞狎水阜康蒸/黎廓清邊鄙量陂素廣徳岳彌高禮延耆碩令肅)¶
　　(權豪庭趨忠烈府集英髦講論韜畧奬勸勲勞自/靖稱藩益勤述職䖍布詔命動遵楷式每陳貢輸)¶
　　(常踰萬億表率方隅匡扶社稷功庸罕對渥澤無/倫禮優伯舅位極人臣鎔金鏤玉龜紐龍綸永承)¶
　　(當代莫繼芳塵禁暴戢兵取威定覇方賴控臨忽/聞薨謝雲慘長空星沈永夜號動軍民涕泗華夏)¶
　　(初聞訃奏尋輟視朝深嗟旦奭不及松喬倍加贈/襚久罷簫韶君臣分至水陸程遥間傑淪亡英賢)¶
　　(繼襲擗踊悲摧無所迨及益務撫循加之周給人/情既安兵威自戢一方肅静三世輝榮朝宗事大)¶
　　(誓志傾城欲光家世上奉聖明願書貞石用顯聲/名金玉令人鼓旗良帥徳盛功崇文經武緯述之)¶
<pb:KR2k0044_WYG_235-3b>¶
　　(莫窮言之無愧庶幾乎百/世千秋人見之而墮淚)¶
　吳越國忠獻王墓　十國春秋王名𢎞佐諡忠獻太¶
　　常卿張昭撰神道碑文葬於龍山之西南原(傳詳/武功)¶
　吳越孝獻世子墓　咸淳臨安志在天竺前山(吴越/備史)¶
　　(𢎞僔文穆王第五子母魯國夫人鄜氏時王年將/四十冡嗣未建及生特加鍾愛累奏授兩浙副大)¶
　　(使果州團練使國建立為/世子年十六薨追諡孝獻)¶
　吳越王妃仰氏墓　咸淳臨安志在龍井山放馬場¶
　　按表忠觀碑載錢氏墓在錢塘者二十有六在臨¶
<pb:KR2k0044_WYG_235-4a>¶
　　安十有一今不可悉考(十國春秋元妃仰氏湖州/人父仁詮以牙將事文穆)¶
　　(王有功積官至寧國軍節度使/天福八年冬忠獻王納為元妃)¶
　吳越忠懿王妃孫氏墓　十國春秋妃名太眞錢塘¶
　　人泰寧節度使承祐之姊周勅封吳越國賢徳夫¶
　　人宋開寳元年王與妃及世子惟濬入覲加封吳¶
　　越國王妃是嵗歸國薨葬石人嶺下¶
　吳越太尉開府儀同三司諡貞顯薛居正墓　咸淳¶
　　臨安志在靈石山塜前生紫藤遍繞三峰之上其¶
<pb:KR2k0044_WYG_235-4b>¶
　　三世孫昂仕至尚書左丞葬天竺山妙法院¶
　吳越給事羅隠墓　成化杭州府志在定山鄉居山¶
　　里(傳詳/文苑)¶
　　(謹按研北雜志云謝皇父常至新城故老言羅隠/給事塜在縣界徐村之水塢冡碣猶存梁開平四)¶
　　(年沈崧志又紹興府志云隠寓居蕭山卒墓在許/賢鄉明一統志云隠墓在涇縣東七十里江西通)¶
　　(志云羅隠墳在樂安縣羅家潭其說/不同未知孰是今仍舊志存以俟考)¶
　宋郭皇后夏皇后李皇后韓皇后攢宫　成化杭州¶
　　府志並在錢湖門外三里南山之修吉寺每嵗春¶
<pb:KR2k0044_WYG_235-5a>¶
　　秋太常卿朝獻官吏職掌兵士守衛皆如㑹稽攢¶
　　陵之儀(宋史新編郭皇后開封人奉直大夫直卿/之女孝宗為普安郡王娶焉生莊文太子)¶
　　(魏惠憲王諡恭懐後改安穆又改成穆夏皇后宜/春人普安郡王夫人郭氏薨憲聖太后以夏氏賜)¶
　　(王即位立為皇后諡安恭寧宗時改成恭李皇后/安陽人節度使道之女髙宗聘為恭王妃生嘉王)¶
　　(即位冊為皇后諡慈懿韓皇后相州人忠/獻王𤦺六世孫寜宗立為皇后諡恭淑)¶
　宋莊文太子攢園　成化杭州府志在錢湖門外又¶
　　莊文園右法因院為景獻太子攢園¶
　宋貴妃劉氏攢所　武林舊事在鳳凰山奉華寺西¶
<pb:KR2k0044_WYG_235-5b>¶
　　湖游覽志貴妃臨安人父懋獻錢二萬緡助軍費¶
　　髙宗嘉之令建寺以為功徳¶
　宋貴妃黄氏攢所　成化杭州府志在西蓮瑞相院¶
　　(宋史新編光宗貴妃/為李后所妬暴卒)¶
　宋貴妃賈氏攢所　武林舊事在崇恩演福教寺(宋/史)¶
　　(新編賈渉之女紹/定五年封貴妃)¶
　宋知杭州府加兵部侍郎胡則墓咸淳臨安志在¶
　　西湖龍井廣福院之麓(傳詳名臣范仲淹胡侍郎/墓誌銘皇考諱彭王考諱)¶
<pb:KR2k0044_WYG_235-6a>¶
　　(濲皆隠於唐季考諱承師以積善稱公少而倜儻/負氣格累官工部侍郎集賢院學士進刑部并牧)¶
　　(餘杭郡踐更中外凡四十七年加兵部侍郎致仕/朝廷命長子通判錢塘以就養享齡七十有七夫)¶
　　(人潁川郡君先以壽終子四楷湘桂淮銘曰進以/功退以夀義可書石不朽百年之為兮千載後)¶
　宋直秘閣錢龢墓　杭州府志在靈隱天竺兩山之¶
　　間¶
　宋和靖處士林逋墓　萬厯杭州府志在孤山之隂¶
　　元至元間儒學提舉余謙修葺植梅數百本構亭¶
　　於下明成化十年郡守李端重修邑人于冕沈恒¶
<pb:KR2k0044_WYG_235-6b>¶
　　於墓上重種梅樹(傳詳隠逸西湖遊覽志餘初逋/客臨江李諮始舉進士逋謂人)¶
　　(曰此公輔之器逋卒而諮適知杭州為製緦麻服/與其門人哭而葬之刻其臨終詩納之壙中葉森)¶
　　(修葺和靖先生墓堂記和靖先生墓在孤山宋紹/興間建四聖延祥觀詔勿徙墓後賈似道葺祠宇)¶
　　(命金華王庭書和靖先生墓五字表墓道林泳為/記至元己卯江浙儒學提舉余謙徳撝命森修葺)¶
　　(之始於是年四月廿三日成於五月十三日祀以/少牢名其軒曰鶴軒植梅數百本於山之上徳撝)¶
　　(命森書石焉林景熙過林墓詩回首咸平夢清風/自滿湖乾坤一士隠身世此山孤鶴去空秋影梅)¶
　　(開尚舊株耳孫今白髪持酒酹寒蕪髙翥拜林和/靖墓詩玉涵香骨老雲根占斷孤山水月村薦菊)¶
　　(泉清涵竹影種梅地冷帶苔痕生前已自全名節/身後從誰問子孫惟是年年寒食日遊人來與酹)¶
<pb:KR2k0044_WYG_235-7a>¶
　　(清尊錢思復拜和靖墓詩梅花岡上酹先生詩句/猶同水石清僧飯林鐘時復叩客來野鶴不能鳴)¶
　　(百年榛莽餘瀛嶼九月芙蓉似錦城/更約雪晴湖上宿笛聲留向夜深横)¶
國朝雍正九年糧儲道朱倫瀚重修¶
　宋浮梁尉吳天秩墓　杭州府志在龍井(傳詳/文苑)¶
　宋司徒章得象墓　萬厯杭州府志在棲真院側(傳/詳)¶
　　(名/臣)¶
　宋都尉周邠待制周邦墓　杭州府志俱在南蕩山¶
　宋少師元絳墓　成化杭州府志在南蕩山(傳詳/文苑)¶
<pb:KR2k0044_WYG_235-7b>¶
　宋徐申墓　萬厯杭州府志在南山棲真院(武林舊/事申字)¶
　　(幹臣號/青山翁)¶
　宋冲晦先生徐奭墓　靈隠寺志在靈鷲山(傳詳/隠逸)¶
　宋祠部員外郎强至墓　武林舊事在小麥嶺今石¶
　　羊虎猶存子文憲公淵明墓在西溪(傳詳/文苑)¶
　宋樞密章楶墓　夢梁録在寳石山(萬厯杭州府志/楶建州浦城人)¶
　　(厯官同知樞宻院事授資政殿學士中太一宮使/卒賜䘏甚厚命其壻劉何使兩浙共葬事贈太師)¶
　　(諡莊/敏)¶
<pb:KR2k0044_WYG_235-8a>¶
　宋儀王仲湜墓　成化杭州府志在西湖顯明寺(咸/淳)¶
　　(臨安志仲湜生有紫光照室靖康間六軍欲推王/立之王仗劍以却曰自有真主其徒猶未退欲伏)¶
　　(劍死六軍遂與王約以逾月而真主不出則王當/即大位王陽許之未幾髙宗即位於應天王間闗)¶
　　(而南上屢嘉嘆之主祭濮王子孫/視諸邸為蕃衍盖為善之報云)¶
　宋尉曹將金勝祝威墓　杭州府志在雲陽洞右(詳/見)¶
　　(祠/祀)¶
　宋贈直龍圖閣浙西提刑周格墓　咸淳臨安志在¶
　　獨角門歩司前軍寨(萬厯杭州府志格子肇丕俱/死節贈官勅葬其子祔焉格)¶
<pb:KR2k0044_WYG_235-8b>¶
　　(弟把墓在錢塘縣九里松木岡塢建炎二年把知/常州值苗劉之變倡義勤王以功除右文殿修撰)¶
　　(卒/)¶
　宋祕閣朱弁墓　萬厯杭州府志在智果院後尤文¶
　　簡公袤作銘(宋史本傳字少章徽州婺源人建炎/初議遣使問安兩宫詔補修武郎為)¶
　　(通問副使至雲中見尼瑪哈尼瑪哈邀説甚切不聽使/就館守之以兵紹興十三年和議成得歸入見便)¶
　　(殿賜金帛甚厚秦檜惡其言敵情僅轉奉議郎十/四年卒成化杭州府志弁卒於臨安府白龜池之)¶
　　(寓舍遺命歸葬不果權厝西湖智果院後四十年/其從孫熹官浙中卜葬錢塘縣積善峰下熹六世)¶
　　(孫慶元路學録圭/作永思堂於其側)¶
<pb:KR2k0044_WYG_235-9a>¶
　宋太府寺丞知安遠縣陳剛中墓　夢梁録在龍井¶
　　嶺上沙盆塢(咸淳臨安志剛中福清人建炎二年/登第任太府寺丞應詔上封事主議)¶
　　(恢復忤秦檜意謫知安遠縣適有嶺㓂之擾究/心招撫感瘴而殁其妻子扶柩抵臨安葬焉)¶
　宋贈太師諡武僖封鄜王劉光世墓　萬厯杭州府志¶
　　在定山北鄉(傳詳/名宦)¶
　　(謹按咸淳臨安志成化杭州府志皆作鄜王劉𤦺/墓考宋史本傳劉𤦺之卒贈開府儀同三司並未)¶
　　(封王爵也光世於孝宗朝追封安成郡王寧/宗時追封鄜王故從萬厯府志作劉光世墓)¶
　宋殿歩帥諡襄恪趙密墓　咸淳臨安志在西溪欽¶
<pb:KR2k0044_WYG_235-9b>¶
　　賢鄉中興以戰功顯嘗為殿歩帥¶
　宋都運趙鞏墓　杭州府志在徐范村之間¶
　宋忠武王岳飛墓　輟耕録在棲霞嶺王子雲旁祔¶
　　焉萬厯杭州府志初飛潜瘞九曲叢祠孝宗時改¶
　　葬是處墓木皆南向明景泰間同知馬偉修葺取¶
　　檜析幹為二植墓前名分屍檜正徳八年都指揮¶
　　李隆範銅為檜檜妻王氏万俟卨三像反接跪墓¶
　　前嘉靖十四年廵按御史張景刻盡忠報國四大¶
<pb:KR2k0044_WYG_235-10a>¶
　　字於石樹墓之南(詳見祠祀徐階岳王墓記宋鄂/國岳武穆王故有祠在墓所嘉)¶
　　(靖乙未春廵按浙江侍御張公慕王之烈率諸吏/士造而謁焉既乃觀王遺像讀所作滿江紅詞送)¶
　　(張紫巖北伐詩慨然想見王之為人又退而論王/之世至所謂以背示何鑄有盡忠報國四大字深)¶
　　(入膚裏者於是礱石謂㕘政洪君珠曰為書之謂/階曰為紀之階昔讀明道先生書有言曰天下之)¶
　　(事須才與至誠合一方能有濟才而不誠雖有忠/義功業亦出於事為浮氣幾何時而不盡竊嘗執)¶
　　(是評古之人物至武穆王事未始不嘆王之才與/誠非尋常號有忠義功業者所能擬也王始起徒)¶
　　(歩在諸將中位最卑年最少然而百戰百勝為功/最多郾城之捷廬州之援其才大𩔖𩔖漢淮隂侯)¶
　　(髙宗之始用王有精忠之褒有中興之委其為知/遇亦大率𩔖漢高之於信然信困楚之績拒徹之)¶
<pb:KR2k0044_WYG_235-10b>¶
　　(言雖有可稱而怏怏之私率不免萌於奪爵之非/其罪惟王自破劉豫唐州之後銳意欲取中原於)¶
　　(時髙宗方惑於奸檜以節制光州則不果以諫阻/和議則不納以親灑掃諸陵則不從盖髙宗之用)¶
　　(王者已大異於初而王援鞏亳畧汝鄭經營潁蔡/為之益力比進軍朱仙恢復之功且垂成矣而班)¶
　　(師之詔遽下未幾王亦身及於戮以忠受禍至今/論者猶寃之而王怡然就死畧無憤懟不平之意)¶
　　(其視信失王則不赴討狶之徴臨刑追咎拒徹之/誤者固未可同年而語也然則王忠義功業非激)¶
　　(於髙宗之知遇如信解衣推食之云非懾於天下/之議已如信悖人不祥之說特其狥國之心真切)¶
　　(懇至意以為幸不死於戰即歸死於獄茍初心之/不違斯隨遇而安耳非誠之至也奚能為之故語)¶
　　(王之純節惟漢諸葛忠武侯唐郭汾陽王可為儔/匹而汾陽之才又似不及王盖三代以降才與至)¶
<pb:KR2k0044_WYG_235-11a>¶
　　(誠合一卓然炳然者王及諸葛兩人而已方今天/下承平士幸生其時如王之忠義功業固無由自)¶
　　(見然而有官守言責者體王之心以修其職以盡/其忠則豈有異道乎階故不辭而記之碑為石四)¶
　　(以是嵗八月望日立於墓之南趙孟𩔖岳墓詩岳/王墳上草離離秋日荒涼石獸危南渡君臣輕社)¶
　　(稷中原父老望旌旗英雄已死嗟何及天下中分/遂不支莫向西湖歌此曲水光山色不勝悲林清)¶
　　(源岳墓詩誰收將骨葬西湖已卜他年必沼吳孤/冡有人來下馬六陵無樹可棲烏廟堂計短慚嫠)¶
　　(婦宇宙惟公是丈夫徃事重/觀如敗局一龕燈火屬浮屠)¶
國朝雍正七年總督(臣/)李衛飭屬員重修祠墓錢塘縣¶
　　知縣李惺重鑄鐡人立碣為記¶
<pb:KR2k0044_WYG_235-11b>¶
　宋烈文侯張憲墓　成化杭州府志在東山衖口元¶
　　總管夏思忠為立表識(詳見/祠祀)¶
　宋輔文侯牛臯墓　名勝志棲霞嶺北有古劍闗宋¶
　　時牛臯墓在焉(西湖遊覽志臯字伯遠汝州魯山/人為武穆部將累轉寧國軍承宣)¶
　　(使紹興十七年都統制田師中大㑹諸將臯遇毒/卒或言檜使師中毒臯云景定初追封輔文侯)¶
　宋少保忠勇李寳墓　在定香橋(傳詳/名宦)¶
　宋尚書省員外郎董京墓　成化杭州府志在棲霞¶
　　嶺埽帚塢子樞密院都承㫖必先墓祔¶
<pb:KR2k0044_WYG_235-12a>¶
　宋武信軍節度使諡忠毅畢再遇墓　夢梁録在西¶
　　溪(傳詳/武功)¶
　宋濟王竑墓　成化杭州府志在駞巘嶺下(厯代山/陵考王)¶
　　(寧宗長子也史彌遠與王有隙寜宗崩彌遠立理/宗王出居湖州太湖賊潘壬潘丙刼王謀立之王)¶
　　(不從率州兵擊賊彌遠稱詔殺王人多/寃之景定五年詔復王爵増修其墓)¶
　宋趙師秀墓　咸淳臨安志在葛嶺寳巖院(𫝊詳文/苑劉克)¶
　　(莊弔紫芝墓詩奪到斯人處詞林亦可悲世間空/有集天下便無詩盡出香分妓惟留硯付兒傷心)¶
　　(湖上塚誰葬復誰碑徐集孫趙紫芝墓詩晚唐吟/派續於誰一脉纔昌復已而對月難招青塜魄見)¶
<pb:KR2k0044_WYG_235-12b>¶
　　(梅如挹紫芝眉四靈人物嗟寥落千古風騷/憶俊竒公去遥遥誰可法少陵終始是吾師)¶
　宋淳古先生宋斌墓　咸淳臨安志在西湖資國寺¶
　　之右(傳詳/寓賢)¶
　宋髙翥墓　武林舊事葬孤山後談家山¶
　宋施岳墓　萬厯杭州府志在虎頭巖楊守齋植梅¶
　　作宇以葬薛梯飇為誌李篔房書周草窗題盖(傳/詳)¶
　　(寓/賢)¶
　宋孫惟信墓　咸淳臨安志在水仙廟側惟信字季¶
<pb:KR2k0044_WYG_235-13a>¶
　　蕃始居婺棄官隠湖山間號花翁工為長短句趙¶
　　安撫與&KR0696;葬之劉克莊誌其墓(仇遠孫花翁墓詩/水仙分地葬詩人)¶
　　(一片荒山野火焚薦菊有亭今作圃掃松無子漫/留墳蝸牛負殻粘碑石老鶴携雛入隴雲欲把管)¶
　　(絃歌楚些却慚/度曲不如君)¶
　宋贈祕閣修撰徐應鑣墓　萬厯杭州府志在方家¶
　　峪明正徳元年被命表識(傳詳/忠臣)¶
　宋叅知政事陳文龍墓　萬厯杭州府志在智果寺¶
　　旁葬之次日墓即生竹竹俱有刺人不能登衆謂¶
<pb:KR2k0044_WYG_235-13b>¶
　　忠義所感(三栁軒雜識文龍字志忠興化人度宗/朝廷試第一人徳祐末北兵入閩不屈)¶
　　(生縛之至杭病/卒於苗兒橋巷)¶
　宋少師葉仲愈墓　成化杭州府志在大慈鄉赤山¶
　元國子監丞陳旅墓　成化杭州府志在西湖北太¶
　　學山¶
　元禮部員外郎程文墓　萬厯杭州府志在石人嶺¶
　　下文徽州人有集行世¶
　元行省員外郎張光弼墓　萬厯杭州府志在棲霞¶
<pb:KR2k0044_WYG_235-14a>¶
　　嶺光弼嘗曰我死得埋骨西湖題曰詩人張員外¶
　　墓足矣比卒竟如其言(傳詳/寓賢)¶
　元江浙儒學提舉葉廣居墓　杭州府志在赤山(傳/詳)¶
　　(文/苑)¶
　元處士吾衍墓　杭州府志在多寳山(傳詳/隠逸)¶
　元處士仇遠墓　成化杭州府志在棲霞嶺(傳詳文/苑張翥)¶
　　(謁仇遠墓詩前輩凋零盡南陽有古阡詩應傳四/海酒不到重泉槐國真成夢桃源亦是仙松根一)¶
　　(掬淚慘淡/墮風烟)¶
<pb:KR2k0044_WYG_235-14b>¶
　元處士鄭徳峻墓　成化杭州府志在西湖玉泉山¶
　　碧梧原左丞周伯琦題曰有元竹隠鄭處士墓¶
　元高士丁鶴年墓　萬厯錢塘縣志在清波門外(傳/詳)¶
　　(寓賢列朝詩集傳鶴年西域人曽祖阿爾丹從元/世祖狥地西土論功父以世䕃為武昌尹鶴年避)¶
　　(兵錢塘生母馮氏阻絶他所病死痛哭求母夢母/具告以所齧血沁骨殮而葬焉晚屏絶酒肉廬於)¶
　　(父墓以終其/身卒葬其旁)¶
　元道士張雨墓　成化杭州府志在西湖靈石山玉¶
　　鉤橋(傳詳仙釋西湖遊覽志墓近玉鉤橋伯雨賣/玉鉤所建也墓久頽廢成化間嘉興姚綬葺)¶
<pb:KR2k0044_WYG_235-15a>¶
　　(之既為立傳復為之銘曰嗚呼此句曲外史居貞/先生張公墓也南屏之右西湖之陽梁題玉鈎澗)¶
　　(渡靈石路披篠樹塢帶烟霞石室藏書碑文紀事/其形雖逝其神則存翰墨在人文章垂世儼然生)¶
　　(氣之張皇謦欬無聲周旋㓕影穆若太虛而示寂/開元精舍久無繼續之賢勾曲居貞全乏訪求之)¶
　　(彦遂使墓門荒翳兆址崩奔松柏摧為薪莫設時/樵之禁身世是何物曽罹夜客之侵痛兹劍躍龍)¶
　　(津慨爾硯離王匣既往何咎將來可圖/曠世而黙契予心尚友而景行先哲)¶
　明將軍嚴徳墓　西湖遊覽志在靈隠寺西(傳詳/名宦)¶
　明禮部侍郎蔣驥墓　萬厯杭州府志在尉司里仙¶
　　芝山(萬厯錢塘縣志驥字良夫洪武庚/辰進士官禮部侍郎宣徳中賜葬)¶
<pb:KR2k0044_WYG_235-15b>¶
　明兵部尚書柴車墓　成化杭州府志在大遮山之¶
　　西原(傳詳名臣萬厯錢塘縣志車累官兵/部尚書卒於京賜祭葬給驛歸其䘮)¶
　明兵部尚書方賓墓　成化杭州府志在南山法公¶
　　埠¶
　明湖廣叅議周文墓　杭州府志在高麗寺(傳詳/循吏)¶
　明周府長史瞿佑墓　萬厯杭州府志在甘溪(傳詳/文苑)¶
　明尚書徐𤦺墓　成化杭州府志在積慶山之原(傳/詳)¶
　　(介/節)¶
<pb:KR2k0044_WYG_235-16a>¶
　明禮部主事王洪墓　成化杭州府志在尉司下扇¶
　　(傳詳/文苑)¶
　明南京太僕卿王榮墓　杭州府志在石屋嶺¶
　明按察僉事王𤦺墓　成化杭州府志在仙芝嶺(傳/詳)¶
　　(介/節)¶
　明布政使夏時墓　成化杭州府志在武林山之西¶
　　石人嶺(傳詳/名臣)¶
　明兵部尚書贈太傅諡忠肅于謙墓　錢塘縣志在¶
<pb:KR2k0044_WYG_235-16b>¶
　　三台山麓明成化二年諭祭(傳詳忠臣明憲宗諭/祭文卿以俊偉之器)¶
　　(經濟之才厯事先朝茂著勞績當國家之多難保/社稷以無虞惟公道以自持為權奸之所害在先)¶
　　(帝已知其枉而朕心實憫其忠故復卿子官遣人/諭祭嗚呼哀其死而表其生一順乎天理屈於前)¶
　　(而伸於後允愜乎人心用昭百世之名/式合九泉之意靈爽如在尚其鑒之)¶
國朝康熙三十一年杭州知府李鐸修葺雍正七年總¶
　　督(臣/)李衛飭屬員重修祠墓¶
　明吏部郎中張信墓　成化杭州府志在西湖南山¶
　　飲馬橋子瑛太僕丞祔¶
<pb:KR2k0044_WYG_235-17a>¶
　明太常少卿陳贄墓　成化杭州府志在風篁嶺龍¶
　　井山之原子右通政嘉猷祔(傳詳/文苑)¶
　明禮部主事陳鏞墓　杭州府志在石屋嶺西(傳詳/忠臣)¶
　明布政使武逹墓　杭州府志在洪度山之陽¶
　明尚書倪謙墓　杭州府志在南屛山麓¶
　明左府都督僉事許亨墓　萬厯杭州府志在天竺¶
　　山後(傳詳/名宦)¶
　明眞人周思徳墓　杭州府志在八盤嶺景泰間諭¶
<pb:KR2k0044_WYG_235-17b>¶
　　葬(傳詳/仙釋)¶
　明布政使沈敬墓　萬厯杭州府志在丁家山成化¶
　　中諭葬¶
　明左府都督僉事張眞墓　錢塘縣志在小麥嶺成¶
　　化七年諭葬(周忱張真墓誌字以誠錢塘人太宗/入靖内難扈駕先驅以功擢指揮同)¶
　　(知陞徐州衛指揮使移鎮浙之臨山衛築城濬濠/信賞必罰旋陞浙江都指揮使僉事正統戊辰盗)¶
　　(起金華陞左軍都督僉事仍掌都司事鎮/守兩浙激勵士卒所向克㨗民賴以安)¶
　明太僕少卿吳謙墓　萬厯杭州府志在茅家埠成¶
<pb:KR2k0044_WYG_235-18a>¶
　　化二十年諭葬¶
　明副都御史吳誠墓　杭州府志在五子嶺成化二¶
　　十三年諭葬(傳詳/介節)¶
　明贈禮部侍郎翰林學士王獻墓　杭州府志在玉¶
　　岑山下成化二十三年諭葬¶
　明刑部郎中項麒墓　萬厯杭州府志在積慶山馬¶
　　坡嶺下(傳詳/介節)¶
　明都御史李昂墓　杭州府志在風篁嶺下¶
<pb:KR2k0044_WYG_235-18b>¶
　明贈禮部尚書汪諧墓　杭州府志在龍井𢎞治十¶
　　三年諭葬子太常卿舉祔嘉靖六年諭葬¶
　明都御史錢鉞墓　杭州府志在佛牙塢(傳詳/循吏)¶
　明刑部侍郎沈銳墓　萬厯杭州府志在龍井(傳詳/名臣)¶
　明都御史張本墓　杭州府志在鳳凰山報國寺旁¶
　明兵部侍郎何琮墓　舊浙江通志在方家峪明𢎞¶
　　治二年諭葬(傳詳/名臣)¶
　明禮部尚書諡文昭江瀾墓　萬厯杭州府志在妙¶
<pb:KR2k0044_WYG_235-19a>¶
　　因山之原正徳六年諭祭子工部尚書曉墓在仙¶
　　芝嶺之陽隆慶二年諭葬(傳詳/名臣)¶
　明吏部侍郎李旻墓　萬厯錢塘縣志在八盤嶺正¶
　　徳九年諭祭(傳詳/名臣)¶
　明刑部尚書諡襄惠洪鐘墓　萬厯杭州府志在定¶
　　北東穆塢蓮花山嘉靖四年諭葬錢塘縣志曾孫¶
　　都御史瞻祖祔王守仁撰墓誌(傳詳/武功)¶
　明應天府尹陳良器墓　萬厯杭州府志在甘溪¶
<pb:KR2k0044_WYG_235-19b>¶
　明都御史錢宏墓　杭州府志在玊泉寺右(傳詳/名臣)¶
　明兵部尚書胡世寧墓　西湖游覽志在排山塢嘉¶
　　靖十年勅葬於此(傳詳名臣聶心湯胡公墓碑胡/端敏公以忠謀遠慮消國家外)¶
　　(瞷内訌金甌大業至今賴之直與忠烈文成比烈/曾未數十年而松檟不保僅存封鬛祠宇數椽悉)¶
　　(為鬻貨盖匪躬者不遑恤其後而憑弔者能無惻/於心是邦三事大夫合謀修葺醵金百餘卑於司)¶
　　(事而向來收買祠宇者亦議需百金乃/建崇墉而構堂廉春秋祀事因條於石)¶
　明後府都督同知張奎墓　杭州府志在飛來峰石¶
　　人塢嘉靖十四年諭葬¶
<pb:KR2k0044_WYG_235-20a>¶
　明昌化伯邵林墓　萬厯杭州府志在九曜山之陽¶
　　(詳見封爵西湖游覽志昌化伯邵林孝/惠太皇太后父也嘉靖十九年勅葬)¶
　明中書洪澄墓　西溪志在西溪阮家山(葛寅亮中/書洪澄傳)¶
　　(澄字静先别號西溪太保鍾子正徳庚午舉人官/内閣制勅中書歸築别業於西湖之孤山著有西)¶
　　(溪集以孫瞻祖貴贈/都察院右都御史)¶
　明大理卿陳𤦺墓　萬厯杭州府志在龍井嘉靖十¶
　　一年諭葬(傳詳/名臣)¶
　明邵武同知諸燮墓　舊浙江通志在白鶴峰下(傳/詳)¶
<pb:KR2k0044_WYG_235-20b>¶
　　(文/苑)¶
　明吏部侍郎茅瓚墓　萬厯杭州府志在磐龍山花¶
　　家園嘉靖四十五年諭葬(傳詳/文苑)¶
　明順天府尹查秉彞墓　萬厯杭州府志在五雲山¶
　　南桐樹塢嘉靖四十年諭葬(傳詳名臣杭州府志/翰林學士李春芳撰)¶
　　(銘武英殿大學士/徐階撰神道碑)¶
　明右府都督同知牛桓墓　萬厯錢塘縣志在靈鷲¶
　　山之原嘉靖二十六年諭葬¶
<pb:KR2k0044_WYG_235-21a>¶
　明文淵閣大學士諡文端髙儀墓　萬厯杭州府志¶
　　在南屏山中峰之原萬厯二年諭葬遣官營墓(傳/詳)¶
　　(名臣杭州府志萬厯二年諭葬武英殿大學士吕/調陽撰銘徐林鴻謁髙文端墓詩雷峰隠隠藕花)¶
　　(莊湖水清蒼半夕陽墓下踈花吹燕雀城邊哀角/散牛羊兩朝雨露遲仙馭三殿風雲引御床辛苦)¶
　　(受遺髙相國手/持丹詔出明光)¶
　明都督萬表墓　杭州府志在月桂峰歐家山子指¶
　　揮使逹甫墓在西溪(傳詳/武功)¶
　明清江知縣沈儀墓　杭州府志在桃源嶺下子贈¶
<pb:KR2k0044_WYG_235-21b>¶
　　行人司副恩卿祔(傳詳/循吏)¶
　明兵部侍郎江鐸墓　杭州府志在仙芝嶺萬厯二¶
　　十三年諭葬(傳詳/武功)¶
　明處士吳博墓　萬厯錢塘縣志在玊岑山髙麗寺¶
　　西南子棠孫範金範型祔宫詹太冲之髙祖原籍¶
　　海鹽遷武林由處士始¶
　明吏部尚書張瀚墓　錢塘縣志在三台山明萬厯¶
　　間諭葬(傳詳/名臣)¶
<pb:KR2k0044_WYG_235-22a>¶
　明僉都御史張濓墓　杭州府志在靈鷲山(傳詳/介節)¶
　明布政使陳善墓　杭州府志在積慶山¶
　明叅議孫枝墓　錢塘縣志在南屏山(傳詳/名臣)¶
　明刑部員外郎邵經邦墓　杭州府志在玉泉山(傳/詳)¶
　　(名/臣)¶
　明副都御史陳洪濛墓　錢塘縣志在荆山明萬厯¶
　　間諭葬(傳詳/武功)¶
　明御史木訥墓　杭州府志在學士港口¶
<pb:KR2k0044_WYG_235-22b>¶
　明兵部侍郎經畧宋應昌墓　杭州府志在北髙峰¶
　　下(傳詳/武功)¶
　明祭酒馮夢禎墓　杭州府志在西溪梅塢¶
　明僉都御史許子良墓　舊浙江通志在三台山明¶
　　萬厯三十二年諭葬子叅政聨樞祔(傳詳/名臣)¶
　明湖廣副使許文岐墓　杭州府志在中台山(傳詳/忠臣)¶
　明知府翁汝遇叅議翁汝進墓　錢塘縣志俱在六¶
　　和塔右(傳詳/循吏)¶
<pb:KR2k0044_WYG_235-23a>¶
　明四川按察僉事沈瑞臨墓　杭州府志在龍井劉¶
　　安山(傳詳/儒林)¶
　明叅議黄汝亨墓　杭州府志在花園橋(傳詳/文苑)¶
　明吏部員外郎虞淳熙墓　錢塘縣志在雷峰下(傳/詳)¶
　　(文/苑)¶
　明副使柴祥墓　錢塘縣志在孤山¶
　明太常卿葛寅亮墓　杭州府志在三台山¶
　明贈刑部尚書陳禹謨墓　舊浙江通志在茅家埠¶
<pb:KR2k0044_WYG_235-23b>¶
　　明天啓間諭葬(傳詳/名臣)¶
　明李元昭墓　西湖遊覽志在靈隠寺旁年五十六¶
　　即為墓裹足不出山八十五預示逝期無疾卒乃¶
　　葬焉(傳詳/隠逸)¶
　明府尹沈光祚墓　杭州府志在縣西二啚明天啓¶
　　間諭葬(傳詳/名臣)¶
　明河南叅政查志立墓　在馬坡嶺(字敬峯嘉靖丙/辰進士秉彞第)¶
　　(三/子)¶
<pb:KR2k0044_WYG_235-24a>¶
　明提學道查允元墓　在大慈山(傳詳/循吏)¶
　明禮部主事傅巖墓　錢塘縣志在慈雲嶺下施家¶
　　山子齡法齡熙祔(傳詳/忠臣)¶
　明長史俞起蛟墓　舊浙江通志在雁臺鄉(傳詳/忠臣)¶
　明知縣陸運昌墓　杭州府志在青龍山(傳詳/循吏)¶
　明行人陸培墓　杭州府志在靈鷲山(傳詳/忠臣)¶
　明御史陳潛夫墓　錢塘縣志在西溪荆山(傳詳/忠臣)¶
　明御史姚竒引墓　杭州府志在穎秀山¶
<pb:KR2k0044_WYG_235-24b>¶
　明孝童郭金科墓　明孝友𫝊科年十五入火救母¶
　　焚死御史聞之葬於孤山表曰郭孝童墓(傳詳/孝友)¶
　明孝子孫宗黻墓　杭州府志在樂慶園子贈給事¶
　　中揚墓在八盤嶺(傳詳/孝友)¶
　明五節婦墓　錢塘縣志在西山玉泉傍葬陳氏許¶
　　氏童氏孫氏查氏一門四世苦節人稱毛氏五節¶
　　(傳詳/列女)¶
　明孝亷汪渢墓　杭州府志在青芝塢(傳詳/隠逸)¶
<pb:KR2k0044_WYG_235-25a>¶
國朝¶
　贈按察使僉事髙咸臨墓　在玊泉山(傳詳/名臣)順治四¶
　　年¶
賜祭葬¶
　文華殿大學士諡文僖黄機墓　在靈鷲山(傳詳/名臣)康¶
　　熙年間¶
賜祭葬¶
　戸部侍郎嚴沆墓　杭州府志在西山(傳詳/名臣)康熙年¶
<pb:KR2k0044_WYG_235-25b>¶
　　間¶
賜祭葬¶
　處士應撝謙墓　在孝女北鄉甪頭灣石嶺(傳詳/儒林)¶
　工部尚書諡文和陳敳永墓　舊浙江通志在八卦¶
　　田¶
　兵部右侍郎項景襄墓　錢塘縣志在北髙峰下(傳/詳)¶
　　(名/臣)¶
　吏部尚書徐潮墓　在小和山(傳詳/名臣)康熙年間¶
<pb:KR2k0044_WYG_235-26a>¶
賜祭葬¶
　懐遠將軍霍時御墓　杭州府志在靈隠龍門山¶
　烈女孫秀姑墓　在棲霞嶺(傳詳/列女)¶
　御史顧豹文墓　錢塘縣志在吳家山(傳詳/文苑)¶
　贈翰林學士邵泰卿墓　杭州府志在神霄雷院西¶
　　瑞雲山下¶
　贈工部侍郎趙汝楫墓　在南山¶
　少詹事邵遠平墓　錢塘縣志在雷院(傳詳/文苑)¶
<pb:KR2k0044_WYG_235-26b>¶
　贈江南布政使龔勤庶墓　錢塘縣志在虎跑¶
　庶吉士潘沐墓　在雲林寺之東五寺橋¶
　明經章士斐墓　杭州府志在青龍山(傳詳/文苑)¶
　處士陳廷會墓　杭州府志在桃花嶺(傳詳/文苑)¶
　孝子金世臣墓　錢塘縣志在中台山上扇二啚¶
　贈侍郎宋富宋儒墓　錢塘縣志在大桐塢¶
　贈工科給事中孫揚墓　錢塘縣志在八盤嶺¶
　封副都御史陳肇墓　錢塘縣志在丁家山¶
<pb:KR2k0044_WYG_235-27a>¶
　處士陳祚明墓　錢塘縣志在西溪鮮于山(傳詳/文苑)¶
　贈江南布政使龔景鵬墓　錢塘縣志在白巖山¶
　監察御史龔翔麟墓　在白巖山(傳詳/文苑)¶
　翰林院庶吉士陳成永墓　錢塘縣志在蕊珠山¶
　封布政叅議沈瀚墓　錢塘縣志在桃源嶺下¶
　河南把縣知縣王典墓　在丁家山(傳詳/循吏)¶
　主事許田墓　在石屋嶺筲箕灣(萬經許田墓誌字/莘野錢塘人康熙)¶
　　(癸未進士授四川高縣令縣接壤烏蒙鎮雄兩土/府民獠雜居素稱難治田撫馭有方修治橋梁道)¶
<pb:KR2k0044_WYG_235-27b>¶
　　(路建立義學士民頌之行取入京以五部主事用/未授而卒所著有屛山詩鈔燕邸西征等集水痕)¶
　　(詞春夢/詞行世)¶
　贈侍讀學士陳履升墓　在桃源嶺下¶
　廣東提學僉事翁嵩年墓　在雲林寺東五寺橋(傳/詳)¶
　　(文/苑)¶
　知縣沈名蓀墓　在大慈山(湯右曽沈名蓀墓誌字/磵房錢塘人博學工詩)¶
　　(康熙庚午舉順天鄉試居京師名公卿争禮之著/有梵夾集蛾術堂稿南北史臠讀書考要冰脂集)¶
　　(行/世)¶
<pb:KR2k0044_WYG_235-28a>¶
　中書周崧墓　在横春橋(莊楷周崧墓誌字層巖錢/塘人年十四補博士弟子)¶
　　(貢入太學康熙丙子中順天鄉試副榜授中書科/中書卒崧事母至孝生平重氣誼不茍然諾以故)¶
　　(海内之士無不/樂與之交者)¶
　副使王靄妻方氏墓　在西湖法公埠(批詳事實靄/字介菴錢塘)¶
　　(人厯宰祁陽靈邱二邑擢淮安船政同知轉山清/外河同知建髙堰横塘埂議改石壩以資宣洩工)¶
　　(成調黄河同知遷登州知府多惠政秩滿陞副使/未任卒妻方氏相夫服官多内助之力雍正七年)¶
　　(卒以子/璣貴)¶
(誥贈太夫人/諭祭一次)¶
<pb:KR2k0044_WYG_235-28b>¶
　　　仁和縣¶
　漢桃俊墓　眞誥在臨平山墳壇厯然苖裔猶存鄉¶
　　間時聞鼙角之響故人不敢侵毁皆呼為桃司命¶
　　冢¶
　晉丁母塜　杭州府志在丁橋姥山之東¶
　宋木娘墓　杭州府志在太平鄉蔡官塘東¶
　陳亞父塜　咸淳臨安志在臯亭山(萬厯杭州府志/亞夫陳時重生)¶
　　(有神異夀百餘而終/顯靈其地有禱皆應)¶
<pb:KR2k0044_WYG_235-29a>¶
　唐贈禮部尚書諡文褚無量墓　神州古史考在臨¶
　　平山(傳詳儒林蘇頲贈禮部尚書褚公神道碑公/先邑河南之陽翟十一代祖盛後漢時居海)¶
　　(鹽長子孫遂為吳郡海鹽人五代祖陽嗣錢塘侯/公薨於長安崇仁里之賜第歸祔於錢塘臨平山)¶
　　(之舊/域)¶
　唐司勲員外郎杜牧墓　咸淳臨安志在南山東南¶
　　(夢梁錄與佛日山/夾境名杜牧塢)¶
　　(謹按杜牧自撰墓銘終於安仁里葬於少陵司馬/村先塋是墓在西京矣所傳杜牧塢疑其出牧睦)¶
　　(州及為湖州刺史時或至其地遂/以名塢後人因而傅㑹亦未可知)¶
<pb:KR2k0044_WYG_235-29b>¶
　唐民部尚書吳公約墓　萬厯杭州府志在桐扣山¶
　　(傳詳武功羅隠吴公約神道碑黄巢之將叛也天/下騷動杭之豪傑舉挺以衛鄉里者八人故立八)¶
　　(都之號其間王公節將派有分者一十三都君居/其一焉君諱公約字處仁餘杭人以膽畧為郡邑)¶
　　(推應募西討授西佳鎮遏使其後從董太尉禦巢/加御史中丞奏置都頭改硤石為郡邑之所於是)¶
　　(摧鋒破銳勲業愈盛由冬卿改秋曹民部二尚書/為將三十年家無長物出則督勵士卒入則訓導)¶
　　(子弟斯亦名將之高節也乾寜四年夏六月二十/有一日啓手足於硤石之第享年五十八以明年)¶
　　(正月十五日卜宅於錢塘之新亭鄉桐扣山之原/禮也君嗣子以隠鄉里之舊請銘其墓而復以詩)¶
　　(一章文其美於道之隅曰吴山蒼蒼吳水泱泱降/生英靈為公為王以嚴師旅以奠封疆派有别者)¶
<pb:KR2k0044_WYG_235-30a>¶
　　(我亦應揚取直之功捍巢之績雖從本軍實展良/畫踐履禁旅光揚事迹乃自西佳遷於硤石上君)¶
　　(東伐諸將西征賈以餘勇資其銳兵嵇山霧廓京/口波清再從貂冕始拜冬卿吴㑹紛紜淮右奔競)¶
　　(驅其凍餒犯我疆境躬勵精卒恭奉上命雪霽松/貞風中草勁元戎承制聖主酬勞大起名重司元)¶
　　(望髙優游渥澤出入官曹所謂鷄省全資豹韜㳟/仰府城載崇吾圍惟力是助厥功以舉雲矗千堵)¶
　　(土攢萬杵率以資産役以軍旅乃頒異寵乃正華/資大國綱紀雄藩羽儀床間牛鬬桮裏蛇疑天胡)¶
　　(可測神亦難知有裨於時有功於物一代殊勲二/品清秩不謂不達何獲何失瑞馬神羊金箱玉室)¶
　宋太師劉𤦺墓　仁和縣志在太師塢今謂劉坟村¶
　宋少宰劉正夫墓　杭州府志在石姥山嶺之西北¶
<pb:KR2k0044_WYG_235-30b>¶
　　眞珠塢¶
　明太常寺少卿鄭環墓　仁和縣志在石壁山禮部¶
　　侍郎謝一夔撰誌銘(傳詳/介節)¶
　明山東右叅政江玭墓　仁和縣志在妙因山少師¶
　　李東陽撰誌銘(傳詳/名臣)¶
　明太僕卿邵銳墓　仁和縣志在超山唐龍撰墓誌¶
　　銘(傳詳/儒林)¶
　明廣西南寧府知府汪獻墓　仁和縣志在臯亭山¶
<pb:KR2k0044_WYG_235-31a>¶
　　獻字惟賢𢎞治壬戌進士¶
　明徴士陳雍墓　杭州府志在獨山¶
　明保安知州傅潤墓　杭州府志在焦家橋¶
　明副都御史贈尚書陳祖苞墓　杭州府志在黄鶴¶
　　山¶
國朝¶
　左都御史吳涵墓　在臯亭山之佛日塢(傳詳/名臣)¶
　處士沈蘭先墓　杭州府志在臯亭山(傳詳/儒林)¶
<pb:KR2k0044_WYG_235-31b>¶
　孝子查魏旭墓　在臯亭山麓(傳詳/孝友)¶
　　　海寧縣¶
　古三女堆　成化杭州府志在縣北二十五里長安¶
　　鎮覺王寺後或云三女乃孫權第三女也(吴本泰/三女堆)¶
　　(詩二首梵宫鴟尾揷層霄荒塜纍纍草色嬌幾朶/白雲松下起老僧趺坐話前朝春游歇馬弔香魂)¶
　　(緑酒頻澆青草根酩酊放歌/人去後鶴歸松頂又黄昏)¶
　宋太守沈景墓　杭州府志在硤石東山南麓(海寧/縣志)¶
　　(景官臨海南陽二郡守卒葬於/此因名沈山俗云審食其者悞)¶
<pb:KR2k0044_WYG_235-32a>¶
　唐睢陽太守許遠墓　成化杭州府志在縣東北楊¶
　　園村其二子玫現葬天竺莊鷄籠墩(海寧縣志大/厯二年長子)¶
　　(玫招魂歸故土合葬栁氏靈徳慈儀郡君於讀書/林側栁憚許公神道碑公生景龍己酉四月十八)¶
　　(日卒於至徳丁酉十月十六日夀四十九為南陽/公敬宗曽孫太子中舍彦伯子也配栁氏慈儀郡)¶
　　(太君二子玫現司馬金吾士林顯族云杜確許公/墓銘睢陽太守靈徳太君死國曰忠死家曰貞夫)¶
　　(婦雙節萬古芳名天子錫葬崇榮厚死骸莫同封/神妥於此鬱鬱洛塘龍蟠鳳翔巍乎泰峙地久天)¶
　　(長羽林繁祉/其福無疆)¶
　唐左果毅張希超墓　海寧縣志在黄岡(海寧縣志/康熙十一)¶
<pb:KR2k0044_WYG_235-32b>¶
　　(年十一月土人掘地得壙石有唐故秦州成紀府/左果毅張公墓誌銘云公諱希超字少逸其先清)¶
　　(江人漢末避地過江遂居於杭州鹽官縣祖楷陳/王府諮議父徴隠遁邱園髙尚不仕公即徴之次)¶
　　(子也性實惠和才兼文武行必由本言皆中規以/貞元元年五月五日寢疾終於袁花里之私第享)¶
　　(年五十有七即以其年十月十一日遷窆於黄堽/村禮也公有一子曰灞少習典墳游心文囿銜悲)¶
　　(泣血願有誌焉其詞曰高岸為谷/深谷為陵千年百嵗惟斯可憑)¶
　唐馬湘墓　成化杭州府志在縣西九里(傳詳/仙釋)¶
　宋太師諡文忠張九成墓　萬厯杭州府志在縣西¶
　　五里(傳詳名臣于有成横浦家傳先生墳墓在鹽/官縣淨居院之側淳熙間邑宰陳恕被史越)¶
<pb:KR2k0044_WYG_235-33a>¶
　　(王之命奉祝辭祭先生迄今詞板尚榜庭楣/紹定間邑令趙汝艁重建墓亭粉飾詞板)¶
　宋戸部侍郎蘇衡墓　海寧縣志衡字平仲號白山¶
　　崇寧進士靖康末除戸部侍郎紹興辛亥駐節鹽¶
　　官以疾卒葬郭溪¶
　宋尚書左丞許景衡墓　海寧縣志在許村景衡瑞¶
　　安人賜葬鹽官安義里(傳詳/名臣)¶
　元戸部尚書貢師泰墓　萬厯杭州府志在黄岡之¶
　　湖塘里師泰卒於門人朱鐩家鐩割地以葬捐田¶
<pb:KR2k0044_WYG_235-33b>¶
　　贍祭(傳詳名宦王琥謁貢師泰墓詩宦海由來風/浪惡月明何處駐仙艖人間洞府桃源□夢)¶
　　(裏關河梓里賖碑碣空題元戸部墓田猶寄/魯朱家殘春下馬尋遺蹟千古文章野草花)¶
　元祭酒榮肇墓　成化杭州府志在縣東北五十里¶
　明太僕少卿沈升墓　海寧縣志在横塘(傳詳名臣/明英宗諭)¶
　　(祭文卿在先朝簡自科目厯官中外勤慎可稱兹/以老年終於卿佐爰用賜祭以示恩榮卿其有知)¶
　　(歸安/泉壤)¶
　明處士蘇正墓　杭州府志在木場橋左(傳詳/文苑)¶
　明叅政祝萃墓　杭州府志在妙果山(傳詳/循吏)¶
<pb:KR2k0044_WYG_235-34a>¶
　明副都御史查約墓　萬厯杭州府志在袁花里道¶
　　人塘之北偏嘉靖九年諭葬(傳詳/忠臣)¶
　明禮科給事中許相卿墓杭州府志在妙果山(傳/詳)¶
　　(名臣吴遵挽許雲村先生詩金門早掛冠孤迥隔/塵寰光景千年氣東南萬仭山忽驚流水逝應逐)¶
　　(白雲還矯矯臨風/屐斜陽紫翠間)¶
　明工部侍郎祝以豳墓　杭州府志在袁花塘北明¶
　　崇禎八年諭葬(傳詳/名臣)¶
　明淮安知府許令典墓　海寧縣志在菩提山(傳詳/介節)¶
<pb:KR2k0044_WYG_235-34b>¶
　明吏部尚書徐石麒墓　海寧縣志在妙果山隂(傳/詳)¶
　　(忠/臣)¶
　明烈女吳慶真墓　杭州府志在靈泉鄉墓有連理¶
　　木至今存(傳詳/列女)¶
國朝¶
　贈光禄大夫陳元成墓　在海寧縣東轉塘(蔣廷錫/陳無為)¶
　　(墓誌浙之海寧陳氏樂善好施罄家以周人急終/身不倦名曰風山先生風山次子與相官叅政叅)¶
　　(政之子季曰元成字無為醇謹退讓好行其徳論/者以為有風山先生之節槩叅政公引年歸里凡)¶
<pb:KR2k0044_WYG_235-35a>¶
　　(所以娱親之具纎悉俱備叅政公既没經理䘮葬/竭誠盡慎又捐己田為先世各墓祭産曰先大夫)¶
　　(志也元配顔夫人佐公殫孝養綜家政三黨稱之/以孫詵元龍貴累贈光禄大夫公之没也丁明季)¶
　　(喪亂孤子之問等乃奉公柩權厝於叅政丙舍之/西楹雍正九年培土成塋以狀屬廷錫為之誌廷)¶
　　(錫念公以高門華冑子孫繁衍貴盛辭世幾及百/年展轉卜地未有當者今仍依叅政公之墓側以)¶
　　(公孝行推之意魂魄殆有不忍離此他適者故使/遲之又乆以待今日之改厝為葬以從卜也没猶)¶
　　(依親是/為純孝)¶
　贈禮部尚書陳之問墓　在太岳橋東(傳詳/文苑)¶
　贈大學士陳之闇墓　在禄歩墩(傳詳/義行)¶
<pb:KR2k0044_WYG_235-35b>¶
　兵部侍郎楊雍建墓　在鳳凰橋(傳詳/名臣)康熙四十六¶
　　年¶
賜祭葬¶
　河南河道楊守知墓　在湯家澗(陳勲楊守知墓誌/字次也號致軒海)¶
　　(寧人中訥子康熙庚辰進士官平凉知府厯署河/南河道工詩出入三唐兩宋間尤得力范石湖至)¶
　　(咏物則謝宗可不是過也海寧詩派自陸辛齋朱/岷左父子查韜荒為國初眉目至初白查浦兄弟)¶
　　(出並以五七字冠冕一時致軒從諸君子游雖别/自成家其淵源固可考而知也同時又有葛向高)¶
　　(日讀徑寸書縱筆為古今文歌詞騷賦日不下數/千言皆精思力索所不能到年未三十棄妻子逃)¶
<pb:KR2k0044_WYG_235-36a>¶
　　(去不知/所終)¶
　　　富陽縣¶
　漢孫鍾墓　成化杭州府志在陽平山孫堅之祖(咸/淳)¶
　　(臨安志鍾性至孝種𤓰為業忽有三少年詣鍾乞/𤓰謂鍾曰此山下作冢當出天子君下山百歩許)¶
　　(顧見我去即可葬也鍾去三十歩便反顧見三人/並成白鶴飛去鍾死即葬其地冢上數有雲氣五)¶
　　(色上燭天里人由是知孫氏必興孫氏墳墓在富/陽者又有孫賁孫皓墓在縣西南皓子希祖墓在)¶
　　(縣/南)¶
　吳富春侯郭成墓　咸淳臨安志在樟巖¶
<pb:KR2k0044_WYG_235-36b>¶
　吳中郎將郭據墓　杭州府志在華盖山¶
　晉處士孫晷墓　宣徳富陽縣志在慶善鳳凰山(傳/詳)¶
　　(孝/友)¶
　宋太子賓客謝濤墓　萬厯杭州府志在春明之原¶
　　歐陽修撰墓誌(傳詳/循吏)¶
　宋少師諡文清李宗勉墓　成化杭州府志在小隠¶
　　山(傳詳/名臣)¶
　元尚書左丞諡文簡葉李墓　杭州府志在石碑灣¶
<pb:KR2k0044_WYG_235-37a>¶
　　(傳詳/名臣)¶
　元處士黄公望墓　杭州府志在廟山(傳詳/寓賢)¶
　明吏部尚書趙新墓　成化杭州府志在靈峰漁嶺¶
　　(傳詳/名臣)¶
　明福建布政使姚肇墓　萬厯杭州府志在禮山¶
　明監察御史周文墓　富陽縣志在鹿山觀塢(傳詳/名臣)¶
　明檢討夏賚墓　富陽縣志在漁山西塢¶
　　　餘杭縣¶
<pb:KR2k0044_WYG_235-37b>¶
　漢太守諸葛琮墓　成化杭州府志在禪山之旁(餘/杭)¶
　　(縣志琮後漢時為河/間太守以賢徳稱)¶
　吳選曹尚書暨豔墓　咸淳臨安志在由拳山之東¶
　　(吴志張温傳豔/字子休吳郡人)¶
　吳給事驍騎大將軍新豐侯暨惠景墓　咸淳臨安¶
　　志在董舍村¶
　吳偏將軍凌統墓　成化杭州府志在浮里界(傳詳/武功)¶
　吳歩兵校尉諸葛起墓　杭州府志在岑山旁(傳詳/隠逸)¶
<pb:KR2k0044_WYG_235-38a>¶
　晉常山太守俞歸墓　咸淳臨安志在縣西北三十¶
　　五里地聨舟枕山¶
　晉隠士郭文墓　元豐九域志在縣西南十五里(傳/詳)¶
　　(隠逸郭墓碑文髙山岑㟧濬瀨潺湲飈/生林下雲興巖端先生存没安於此山)¶
　晉晉陽太守嚴昆墓　萬厯杭州府志在仇山嘗有¶
　　白鹿夾墓之異¶
　宋晉陵侯吳喜墓　咸淳臨安志在縣東二十五里¶
　宋侍中王裕之墓　咸淳臨安志在縣東二十五里¶
<pb:KR2k0044_WYG_235-38b>¶
　　裕之字敬𢎞瑯琊臨沂人嘗為吳興太守居餘杭¶
　　縣没於所居之舍亭山¶
　梁疆陵侯陳法明墓　咸淳臨安志在唐苑山中(陳/氏)¶
　　(家傳法明字允明幼好學/後察舉孝廉遷桂陽太守)¶
　唐宗元先生吳筠墓　成化杭州府志在天柱山西¶
　　麓¶
　唐沖素先生鄭章墓　成化杭州府志在天柱山(神/州)¶
　　(古史考章字博文幼號神童十五嵗辭親學/道居天柱山精思院卒葬本山號沖素先生)¶
<pb:KR2k0044_WYG_235-39a>¶
　唐白元鑑墓　神州古史考在大滌洞東北¶
　宋潘閬墓　杭州府志在洞霄宫方丈西廡後(傳詳/寓賢)¶
　宋太子太傅盛度墓　餘杭縣前志在黄山(傳詳/文苑)¶
　宋少師王彦洪墓　萬厯杭州府志在同化鄉仙澤¶
　　界前峰山彦洪越人家於此卒葬焉¶
　宋金紫光祿大夫趙善墓　成化杭州府志在常熟¶
　　鄉東林西扇宋宗室從高宗南渡卒葬於此¶
　宋昭慶軍承宣使趙不&KR1418;墓　葉適趙公行狀在同¶
<pb:KR2k0044_WYG_235-39b>¶
　　化鄉裏山宋宣之原太宗六世孫(傳詳/名宦)¶
　宋丞相史玊墓　杭州府志在東林東扇道明寺墓¶
　　遺址存焉¶
　宋洞霄道士常中行墓　餘杭縣志在天柱峰下¶
　明少詹事諡文敏鄒濟墓　明一統志在縣東南五¶
　　里洪熙初勅葬(明仁宗諭祭文惟卿資禀和易襟/懐坦直才徳兼有學問博通誦法)¶
　　(孔子兼精𤣥釋文章豐瞻援筆立成事朕春宫多/厯年所朝夕左右勤慎小心知無不言愜契朕意)¶
　　(啓沃匡輔資益良多今朕君臨天下卿已先逝追/維舊徳夙夜不忘兹特贈爾為太子少保賜諡文)¶
<pb:KR2k0044_WYG_235-40a>¶
　　(敏仍勅有司營建享堂設置墳户嵗時致祭著為/常典用報卿平日相從之厚九原有靈尚其歆鑒)¶
　　餘杭縣志禮部尚書諡康靖鄒幹墓從父文敏公¶
　　兆(傳詳/名臣)¶
　明少詹事吳太沖墓　舊浙江通志在簫臺(傳詳/名臣)¶
　　　臨安縣¶
　吳越國錢武肅王墓　咸淳臨安志在縣城北二十¶
　　三歩(傳詳武功十國春秋後唐長興三年詔曰天/下兵馬大元帥尚書令吳越王本朝元老當)¶
　　(代勲賢位已極於人臣名素髙於簡冊贈典既符/其官爵易名宜示其優崇即令所司定諡曰武肅)¶
<pb:KR2k0044_WYG_235-40b>¶
　　(仍以王禮葬詔工部侍郎楊彪式為碑文廣/順元年春正月壬午葬衣錦鄉茅山之原)萬厯¶
　　杭州府志正徳間浙江按察僉事許讚復墓側侵¶
　　没山田入租為祭費邑長春秋祭墓知縣廖瑜建¶
　　外門三楹¶
　吳越恭穆夫人馬氏墓　十國春秋馬氏安國縣人¶
　　父綽雄武軍節度使女為文穆王夫人初封越國¶
　　加封吳越國莊穆夫人諡恭穆葬衣錦軍之慶僊¶
　　鄉良山下¶
<pb:KR2k0044_WYG_235-41a>¶
　宋四川總領李景翺墓　成化杭州府志在靈鳳鄉¶
　　東子山景翺丞相邦彦之孫兩淮制置曾伯之父¶
　宋吏部侍郎俞烈墓　萬厯杭州府志在土橋¶
　宋懐遠大將軍前衡州路總管劉琮墓　萬厯杭州¶
　　府志在五栁塘灣¶
　宋蟾華子喻天時墓　臨安縣志在大滌山棲真洞¶
　　側¶
　元𤣥素先生王朴墓　臨安縣志在石室之麓¶
<pb:KR2k0044_WYG_235-41b>¶
　明知縣俞益墓　成化杭州府志在靈鳳莊上山之¶
　　原侍郎王直銘其墓(傳詳/循吏)¶
　明工部尚書俞琳墓　臨安縣志在琴山嘉靖十年¶
　　諭葬(傳詳/名臣)¶
　　　於潛縣¶
　漢牧亭侯何騰墓　咸淳臨安志在獨角山(於潛縣/志騰字)¶
　　(叔翔靈帝中平元年從破黄巾賊舉家渡江至於/潛牧亭村居焉詔封牧亭侯後葬於村之溪西)¶
　晉叅軍趙悌墓　名勝志塜記云墓在縣東十二里¶
<pb:KR2k0044_WYG_235-42a>¶
　　舊有墟塚二十五古溝通人往來泉流不竭石獸¶
　　之𩔖皆頽仆草莽後人於其地得陶磚二有咸和¶
　　二年九月叅軍趙悌建立塚功十四字¶
　晉何史君墓　杭州府志宋淳熙八年駱忠翊嗣業¶
　　創祠山别廟於於?縣東一里南陽山獲古塜陶¶
　　磚有太康五年甲辰何史君墓十字¶
　唐山南東道從事章成𬗟墓　咸淳臨安志在長安¶
　　鄉兌口村(傳詳/孝友)¶
<pb:KR2k0044_WYG_235-42b>¶
　吳越太師吳敬忠墓　咸淳臨安志在豐國鄉東村¶
　　(傳詳/武功)¶
　宋端明殿學士洪咨夔墓　杭州府志在嘉前鄉(傳/詳)¶
　　(名/臣)¶
　宋禮部侍郎趙景緯墓　於潛縣志在棠公山西坂¶
　　(傳詳/名臣)¶
　明松溪知縣張紳墓　於潛縣志在西郭門内¶
　明刑科給事中阮子孝墓　杭州府志在嘉前鄉西¶
<pb:KR2k0044_WYG_235-43a>¶
　　　新城縣¶
　唐金部侍郎徐凝墓　成化杭州府志在寧善鄉桐¶
　　峴村¶
　吳越和州刺史杜稜墓　咸淳臨安志在縣北五里¶
　　官塘子太師建徽墓在縣西十里袁村(傳詳/武功)¶
　吳越贈工部尚書孫陟墓　萬厯杭州府志在百丈¶
　　村西¶
　宋孝子周雄墓　新城縣志在太平鄉(傳詳/孝友)¶
<pb:KR2k0044_WYG_235-43b>¶
　明工部侍郎方廉墓　杭州府志在七賢鄉天柱山¶
　　下(傳詳/名臣)¶
　　　昌化縣¶
　唐羅公墓　成化杭州府志在澞溪之陽村吳越給¶
　　事羅隠祖墓也¶
　梁太保饒京墓　咸淳臨安志在金山鄉首源林木¶
　　蓊鬱百尺合抱有犯者必為異物所怖(傳詳/名宦)¶
　　(謹按京十國/春秋作景)¶
<pb:KR2k0044_WYG_235-44a>¶
　宋福建路轉運使章鑄墓　成化杭州府志在洪山¶
　　今猶存石人石馬¶
　宋蘄王韓世忠墓　杭州府志在縣西四十里義于¶
　　山(傳詳/名宦)¶
　宋監察御史陳成墓　昌化縣志在蜃溪排山¶
　宋襲開國男章祖義墓　昌化縣志在覽川梯雲橋¶
　　(章祖義自撰墓銘山盤盤兮竹樹蕭森溪澄澄兮/白鷗浮沉顧瞻中邱兮宛其幽深曰惟吾之藏兮)¶
　　(傃陽負隂訊來/世兮誰其知心)¶
<pb:KR2k0044_WYG_235-44b>¶
　元孝子陳斗龍墓　萬厯杭州府志在義于山(傳詳/孝友)¶
　明御史余敏墓　杭州府志在東章村¶
　明御史趙礪墓　昌化縣志在鳳凰嶺¶
　¶
　¶
　¶
　¶
　浙江通志卷二百三十五¶
