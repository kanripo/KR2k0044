# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.768387
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十五
<pb:KR2k0044_WYG_277-1a>¶
欽定四庫全書¶
　浙江通志卷二百七十五¶
　藝文(十七/)¶
　詩　　七言律¶
　　西塞山下迴舟作　　　　　　(唐/)陶　峴¶
匡廬舊業是誰主吴越新居安此身白髮數莖歸未得¶
青山一望計還成鴉翻楓葉夕陽動鷺立蘆花秋水明¶
從此舍舟何所詣酒旗歌扇正相迎¶
<pb:KR2k0044_WYG_277-1b>¶
　　送靈澈上人還越州　　　　　(唐/)劉長卿¶
禪客無心杖錫還沃洲深處草堂閒身随敝屨經殘雪¶
手綻寒衣入舊山獨向青溪依樹下空留白日在人間¶
那堪别後長相憶雲木蒼蒼但閉闗¶
　　餞王相公出牧括州　　　　　(唐/)劉長卿¶
縉雲詎比長沙逺出牧猶承明主恩城對寒山開畫㦸¶
路飛秋葉轉朱轓江潮淼淼連天望旌斾悠悠上嶺翻¶
蕭索庭槐空閉閤舊人誰到翟公門¶
<pb:KR2k0044_WYG_277-2a>¶
　　送惠法師遊天台山因懷智大師故居¶
　　　　　　　　　　　　　　　(唐/)劉長卿¶
翠屏瀑水知何在鳥道猿啼過幾重落日獨摇金䇿去¶
深山誰向石橋逢定攀巖下叢生桂欲買雲中若箇峰¶
憶想東林禪誦處寂寥惟聴舊時鐘¶
　　送台州李使君兼寄題國清寺　(唐/)劉長卿¶
露冕新承明主恩山城别是武陵源花間五馬時行縣¶
山外千峰常在門晴江洲渚帶春草古寺杉松深暮猿¶
<pb:KR2k0044_WYG_277-2b>¶
知到應真飛錫處因君一想已忘言¶
　　奉和劉採芳縉雲南嶺作　　　(唐/)庾光先¶
百越城池枕海圻永嘉山水復相依懸蘿弱篠垂清淺¶
宿雨朝暾和翠㣲鳥訝山經傳不盡花随月令數仍稀¶
幸陪謝客題詩句誰與王孫此地歸¶
　　送賀監歸四明應制　　　　　(唐/)李　白¶
久辭榮祿遂初衣曽向長生説息機真訣自從茅氏得¶
恩波寧阻洞庭歸瑶臺含霧星辰滿仙嶠浮空島嶼㣲¶
<pb:KR2k0044_WYG_277-3a>¶
借問欲棲珠樹鶴何年却向帝城飛¶
　　九日宴浙江西亭　　　　　　(唐/)錢　起¶
詩人九日憐芳菊延客髙齋宴浙江漁浦浪花摇素壁¶
西陵樹色入秋窗禾奴向熟懸金實桑落新開㵼玉缸¶
四子醉時争&KR0688;習笑論黄霸舊為邦¶
　　送王少府歸杭州　　　　　　(唐/)韓　翃¶
歸舟一路轉青蘋更欲随潮向富春吴郡陸機稱地主¶
錢塘蘇小是鄉親葛花滿把能消酒梔子同心好贈人¶
<pb:KR2k0044_WYG_277-3b>¶
早晩重過漁浦宿遥憐佳句篋中新¶
　　酬諸公宿鏡水宅　　　　　　(唐/)嚴　維¶
幸免低頭向府中貴將藜藿與君同陽雁呌霜來枕上¶
寒山映月在湖中詩書何徳名夫子草木推年長數公¶
問道漢家偏尚少此身那比訪芝翁¶
　　送崔峒使往睦州兼寄薛司戶　(唐/)嚴　維¶
如今相府用英髦獨往南州肯告勞冰水近開漁浦出¶
雪雲初卷定山髙木奴花映桐廬縣青雀舟随白露濤¶
<pb:KR2k0044_WYG_277-4a>¶
使者應須訪㢘吏府中惟有范功曹¶
　　越溪村居　　　　　　　　　(唐/)戴叔倫¶
年來作客寄禪扉多話貧居在翠㣲黄雀數聲催柳變¶
清溪一路踏花歸空林野寺經過少落日深山伴侣稀¶
負米到家春未盡風蘿閒掃釣魚磯¶
　　歸桐廬舊居寄嚴長史　　　　(唐/)章八元¶
昨辭夫子櫂歸舟家在桐廬憶舊邱三月暖時花競發¶
兩溪分處水争流近聞江老傳鄉語遥見家山減旅愁¶
<pb:KR2k0044_WYG_277-4b>¶
或在醉中逢夜雪懐賢應向剡川遊¶
　　憶游天台寄道流　　　　　　(唐/)張　佐¶
憶昨天台到赤城幾朝仙籟耳中生雲龍出水風聲急¶
海鶴鳴臯日色清石筍半山移歩險桂花當澗拂衣輕¶
今來盡是人間夢劉阮茫茫何處行¶
　　送王尊師歸湖州　　　　　　(唐/)司空曙¶
煙蕪滿洞青山遶幢節飄空紫鳳飛金闕乍看迎日麗¶
玉簫遙聴隔花㣲多開石髄供調膳時御霓裳奉易衣¶
<pb:KR2k0044_WYG_277-5a>¶
莫學遼東華表鶴千年始欲一回歸¶
　　題桐廬李明府官舍　　　　　(唐/)崔　峒¶
松堂寂寂對烟霞五栁門前聚曉鵶流水聲中視公事¶
寒山影裏見人家觀風競美新為政計日還知舊觸邪¶
可惜陶潜無限酒不逢籬菊正開花¶
　　送王侍御佐婺州　　　　　　(唐/)崔　峒¶
聞君作尉向江潭吴越風煙到自諳客路尋常經竹徑¶
人家大抵傍山嵐緣溪花木偏宜逺避地衣冠盡向南¶
<pb:KR2k0044_WYG_277-5b>¶
惟有夜猿啼海樹思郷望此意難堪¶
　　自桐廬如蘭溪有寄　　　　　(唐/)權徳輿¶
東南江路舊知名惆悵春深又獨行新婦山頭雲半斂¶
女兒灘上月初明風前蕩颺雙飛蝶花裏間闗百囀鶯¶
滿目歸心何處説欹眠搔首不勝情¶
　　送章孝標校書歸杭州因寄白舍人¶
　　　　　　　　　　　　　　　(唐/)楊巨源¶
曽過靈隠江邉寺獨宿東樓看海門潮色銀河鋪碧落¶
<pb:KR2k0044_WYG_277-6a>¶
日光金柱出紅盆不妨公事資高卧無限詩情要細論¶
若訪郡人徐孺子應須騎馬到沙村¶
　　錢塘湖春行　　　　　　　　(唐/)白居易¶
孤山寺北賈亭西水面初平雲脚低幾處早鶯争暖樹¶
誰家新燕啄春泥亂花漸欲迷人眼淺草纔能沒馬蹄¶
最愛湖東行不足綠楊隂裏白沙堤¶
　　西湖晚歸回望孤山寺贈諸客　(唐/)白居易¶
柳湖松島蓮花寺晚動歸橈出道場盧橘子低山雨重¶
<pb:KR2k0044_WYG_277-6b>¶
棕櫚葉戰水風凉煙波澹蕩摇空碧樓殿參差倚夕陽¶
到㟁請君回首望蓬萊宫在海中央¶
　　杭州春望　　　　　　　　　(唐/)白居易¶
望海樓明照曙霞䕶江堤白蹋晴沙濤聲夜入伍員廟¶
栁色春藏蘇小家紅袖織綾誇柿蔕青旗沽酒趂梨花¶
誰開湖寺西南路草綠裙腰一道斜¶
　　餘杭形勝　　　　　　　　　(唐/)白居易¶
餘杭形勝四方無州傍青山縣枕湖遶郭荷花三十里¶
<pb:KR2k0044_WYG_277-7a>¶
拂城松樹一千株夢兒亭古傳名謝教妓樓新道姓蘇¶
獨有使君年太老風光不稱白髭鬚¶
　　江樓夕望招客　　　　　　　(唐/)白居易¶
海天東望夕茫茫山勢川形濶復長燈火萬家城四畔¶
星河一道水中央風吹古木晴天雨月照平沙夏夜霜¶
能就江樓銷暑否比君茅舍較清凉¶
　　江樓晚眺景物鮮奇吟翫成篇寄水部張員外¶
　　　　　　　　　　　　　　　(唐/)白居易¶
<pb:KR2k0044_WYG_277-7b>¶
澹烟疎雨間斜陽江色鮮明海氣凉蜃散雲收破樓閣¶
虹殘水照斷橋梁風翻白浪花千片雁㸃青天字一行¶
好著丹青圖畫取題詩寄與水曹郎¶
　　湖上招客送春汎舟　　　　　(唐/)白居易¶
欲送殘春招客伴客中誰最有風情兩瓶箬下新開得¶
一曲霓裳初敎成排比管絃行翠袖指麾船舫㸃紅旌¶
慢牽好向湖心去恰似菱花鏡上行¶
　　元㣲之除浙東觀察使喜得杭越鄰州先贈長句¶
<pb:KR2k0044_WYG_277-8a>¶
　　　　　　　　　　　　　　　(唐/)白居易¶
稽山鏡水歡遊地犀帶金章榮貴身官職比君雖校小¶
封疆與我且為隣郡樓對翫千峰月江界平分兩㟁春¶
杭越風光詩酒主相看更合與何人¶
　　答㣲之誇越州州宅　　　　　(唐/)白居易¶
賀上人回得報書大誇州宅是仙居厭看馮翊風沙久¶
喜見蘭亭烟景初日出旌旗生氣色月明樓閣在空虛¶
知君暗數江南郡除却餘杭盡不如¶
<pb:KR2k0044_WYG_277-8b>¶
　　㣲之重誇州居其落句有西州羅刹之謔因嘲兹¶
　　　石聊以寄懷　　　　　　　(唐/)白居易¶
君問西州城下事醉中疊紙為君書嵌空石面標羅刹¶
壓捺潮頭敵子胥神鬼曽鞭猶不動波濤雖打欲何如¶
誰知太守心相似抵滯堅頑兩有餘¶
　　謝㣲之誇鏡湖　　　　　　　(唐/)白居易¶
我嗟身老嵗方徂君更官髙興轉孤軍門郡閤曽閒否¶
禹穴耶溪得到無酒盞省陪波卷白骰盤思共彩呼盧¶
<pb:KR2k0044_WYG_277-9a>¶
一泓鏡水誰能羡自有胸中萬頃湖¶
　　春題湖上　　　　　　　　　(唐/)白居易¶
湖上春來似書圗亂峰圍繞水平鋪松排山面千重翠¶
月㸃波心一顆珠碧毯線頭抽早稻青羅帬帶展新蒲¶
未能抛得杭州去一半勾留是此湖¶
　　得湖州崔十八使君書喜與杭越鄰郡因成長句¶
　　　代賀兼寄㣲之　　　　　　(唐/)白居易¶
三郡何因此結緣貞元科第忝同年故情歡喜開書後¶
<pb:KR2k0044_WYG_277-9b>¶
舊事思量在眼前越國封疆吞碧海杭城樓閣入青煙¶
吴興卑小君應屈為是蓬萊最後仙¶
　　西湖留别　　　　　　　　　(唐/)白居易¶
征途行色慘風烟祖帳離聲咽管絃翠黛不須留五馬¶
皇恩只許住三年綠藤隂下鋪歌席紅藕花中泊妓船¶
處處回頭盡堪戀就中難别是湖邉¶
　　答客問杭州　　　　　　　　(唐/)白居易¶
為我踟蹰停酒盞與君約略説杭州山名天竺堆青黛¶
<pb:KR2k0044_WYG_277-10a>¶
湖號錢塘㵼綠油大屋簷多装雁齒小航船亦畫龍頭¶
所嗟水路無三百官繫何因得再游¶
　　送姚杭州越任因思舊游二首　(唐/)白居易¶
與君細話杭州事為我留心莫等閒閭里固宜勤撫恤¶
樓臺亦要數躋攀笙歌縹緲虚空裏風月依稀夢想間¶
且喜詩人重管領遥飛一醆賀江山¶
渺渺錢塘路幾干想君到後事依然静逢竺寺猿偷橘¶
閒看蘇家女採蓮故妓數人憑問訊新詩兩首倩流傳¶
<pb:KR2k0044_WYG_277-10b>¶
舍人雖健無多興老校當時八九年¶
　　衢州徐員外使君遺以縞紵兼竹書箱因成一篇¶
　　　用答佳貺　　　　　　　　(唐/)劉禹錫¶
爛柯山下舊仙郎列宿來添婺女光逺放歌聲分白紵¶
知傳家學與青箱水朝滄海何時去蘭在幽林亦自芳¶
聞說天台有遺愛人將琪樹比甘棠¶
　　白舍人自杭州寄新詩有栁色春藏蘇小家之句¶
　　　因而戲酬兼寄浙東元相公　(唐/)劉禹錫¶
<pb:KR2k0044_WYG_277-11a>¶
錢塘山水有奇聲暫謫仙官領百城女妓還聞名小小¶
使君誰許喚卿卿鼇驚震海風雷起蜃鬭嘘天樓閣成¶
莫道騷人在三楚文星今向斗牛明¶
　　謝浙東李侍郎越州春晚即事長句¶
　　　　　　　　　　　　　　　(唐/)劉禹錫¶
越中藹藹繁華地秦望峰前禹穴西湖草初生邉雁去¶
山花半謝杜鵑啼青油晝卷臨高閣紅斾晴翻繞古堤¶
明日漢庭徴舊徳老人争出若耶溪¶
<pb:KR2k0044_WYG_277-11b>¶
　　答東陽于令寒碧圖詩　　　　(唐/)劉禹錫¶
　東陽令于興宗丞相燕國公之猶子生綺襦紈袴間¶
　所見皆貴盛而挈然有心如山東書生前年白有司¶
　願為親民官以自効遂補東陽及涖官以簡易為治¶
　故多暇日一旦於縣五里偶得奇境埋沒於翳薈中¶
　于生自以有特操而生於公侯家由覆䕃入仕常忽¶
　忽欲息因移是心開抉泉石芟去蘿蔦斧凡材畚息¶
　壤而清谿翠巖森立坌來因構亭其端題曰寒碧碧¶
<pb:KR2k0044_WYG_277-12a>¶
　流貫於庭中如青龍蜿蜒冰徹射人樹石雲霞列於¶
　前昏旦萬狀惜其居地不得有聞於時故圖之來乞¶
　辭既無負尤物予亦久翳蘿蔦者睹之慨然遂賦七¶
　言以貽後之文士¶
東山本是佳山水何况曽經沈隠侯化得邦人解吟詠¶
如今縣令亦風流新開潭洞疑仙境逺冩丹青到雍州¶
落在尋常畫師手猶能三伏凛生秋¶
　　贈李杭州　　　　　　　　　(唐/)張　籍¶
<pb:KR2k0044_WYG_277-12b>¶
仙郎白首未歸朝應為蒼生領六條恵化州人盡清浄¶
髙情野鶴與逍遥竹間虛館無朝訟山畔青田長夏苗¶
終日政閒時獨坐開門長望浙江潮¶
　　送王十一郎游剡中　　　　　(唐/)張　籍¶
越州都在浙河灣塵土消沉景象閒百里油盆鏡湖水¶
千峰鈿朶㑹稽山軍城樓閣随髙下禹廟烟霞自往還¶
想得王郎乗畫舸幾回明月墜雲間¶
　　餘杭周從事以十章見寄詞調清婉難於遍酬聊¶
<pb:KR2k0044_WYG_277-13a>¶
　　　和詩首篇以答來貺　　　　(唐/)元　稹¶
擾擾紛紛旦暮間經營閒事不曽閒多緣老病推辭酒¶
少有工夫久羡山清夜笙歌喧四郭黄昏鐘漏下重闗¶
何由得似周從事醉入人家醒始還¶
　　重誇州宅旦暮景色兼酬前篇末句¶
　　　　　　　　　　　　　　　(唐/)元　稹¶
仙都難畫亦難書暫合登臨不合居繞郭烟嵐新雨後¶
滿山樓閣上燈初人聲曉動千門闢湖色宵涵萬象虚¶
<pb:KR2k0044_WYG_277-13b>¶
為問西州羅刹㟁濤頭衝突近何如¶
　　和樂天早春見寄　　　　　　(唐/)元　稹¶
雨香雲淡覺㣲和誰送春聲入棹歌萱近北堂穿土早¶
柳偏東面受風多湖添水色消殘雪江送潮頭湧漫波¶
同受新年不同賞無由縮地欲如何¶
　　天台　　　　　　　　　　　(唐/)牟　融¶
碧溪流水泛桃花樹繞天台迥不賖洞裏無塵通客境¶
人間有路入仙家雞鳴犬吠三山近草静雲和一徑斜¶
<pb:KR2k0044_WYG_277-14a>¶
此地不知何處去暫留瓊珮卧烟霞¶
　　杭州天竺靈隠二寺頃嵗一布衣一游及赴鎮㑹¶
　　　稽不敢以登臨自適竟不復到寺寺多猿猱謂¶
　　　之孫團彌長其𩔖因追思為詩二首¶
　　　　　　　　　　　　　　　(唐/)李　紳¶
翠巖幽谷髙低寺十里松風碧嶂連開盡春花芳草澗¶
徧通秋水月明泉石文照日分霞壁竹影侵雲拂暮烟¶
時有猿猱擾鐘磬老僧無復得安禪¶
<pb:KR2k0044_WYG_277-14b>¶
人烟不隔江城近水石雖清海氣深波動只觀羅刹相¶
静居難識梵王心魚扃晝鏁龍宫寳雁塔髙摩欲界金¶
近日尤聞重雕飾世人遥禮二檀林¶
　　若耶溪(西施採蓮歐/冶鑄劍所)　　　　　(唐/)李　紳¶
嵐光花影繞山隂山轉花稀到碧潯傾國美人妖艷逺¶
鑿山良冶鑄罏深凌波莫惜臨妝面瑩鍔當期出匣心¶
應是蛟龍長不去若耶秋水尚沉沉¶
　　宿越州天王寺　　　　　　　(唐/)李　紳¶
<pb:KR2k0044_WYG_277-15a>¶
　太和八年自浙東觀察使又除太子賔客分司東都¶
　始發州郭越人父老男女數萬攜壺觴至江津相送¶
海隅布政暫期月江上霑巾媿萬人休按簿書懲黠吏¶
未齊風俗昧良臣壺冰自潔中無玷鏡水非求下見鱗¶
清夜佛宫觀色相却歸前老更前身¶
　　却渡西陵别越中父老　　　　(唐/)李　紳¶
海潮晚上江風急津吏篙師語黙齊傾手奉觴看故老¶
擁流争拜見孩提慙非杜母臨襄峴自比朱翁别㑹稽¶
<pb:KR2k0044_WYG_277-15b>¶
漸舉雲㠶烟水闊杳然鳬雁各東西¶
　　却到西浙　　　　　　　　　(唐/)李　紳¶
　出杭州界入蘇州八年浙西六郡災旱百姓飢殍道¶
　路相望米價翔貴是嵗浙東大稔因請出米五萬斛¶
　賤估以救浙西居人詔下䝉允是嵗王璠不奏飢旱¶
　反怒鄰境所救以為賣已遂與王涯合計誣搆罔上¶
　奏陳米非官米足私求利及璠伏誅䝉聖恩加察姦¶
　邪所罔初入浙西蘇州界吴人以䘏災之惠猶懼旌¶
<pb:KR2k0044_WYG_277-16a>¶
　幡留戒於迴野之處不及城郭之所則相率拜泣於¶
　舟楫前是嵗盧周仁為蘇州刺史¶
臨平水竭蕪葭死里社蕭條旅館秋嘗歎晉郊無乞糴¶
豈忘吴俗共分憂野悲揚目稱嗟食林極翳桑顧所求¶
苛政尚存猶惕息老人偷拜擁前舟¶
　　欲到西陵寄王行周　　　　　(唐/)李　紳¶
西陵沙㟁回流急船底黏沙去㟁遥驛吏遞呼催下纜¶
櫂郎閒立道齊橈猶瞻伍相青山廟未見雙童白鶴橋¶
<pb:KR2k0044_WYG_277-16b>¶
欲責舟人無次第自知貪酒過春潮¶
　　送端上人游天台　　　　　　(唐/)施肩吾¶
師今欲向天台去來説天台意最真溪過石橋為險處¶
路逢毛褐是真人雲邉望寺鐘聲逺雪裏尋僧脚跡新¶
只可且論經夏别莫敎琪樹兩回春¶
　　送僧貞實歸杭州天竺　　　　(唐/)姚　合¶
石橋寺裏最清凉聞説茅菴寄上方林外猿聲連院磬¶
月中湖色到禪牀他生念我身何在此世唯師性亦忘¶
<pb:KR2k0044_WYG_277-17a>¶
九陌相逢千里别青山重疊樹蒼蒼¶
　　天竺寺殿前立石　　　　　　(唐/)姚　合¶
補天殘片女媧抛撲落禪門壓地坳霹靂劃深龍舊攫¶
屈槃痕淺虎新㧓苔粘月眼風挑剔塵結雲頭雨磕敲¶
秋至莫言長屹立春來自有薜蘿交¶
　　杭州官舍偶書　　　　　　　(唐/)姚　合¶
錢塘刺史謾題詩貧褊無恩懦少威春盡酒杯花影在¶
潮迴畫檻水聲㣲閒吟山際邀僧上暮入林中看鶴歸¶
<pb:KR2k0044_WYG_277-17b>¶
無術理人人自理朝朝漸覺簿書稀¶
　　題於越亭　　　　　　　　　(唐/)張　祐¶
扁舟亭下駐烟波十五年游重此過洲觜露沙人渡淺¶
樹梢藏竹鳥啼多山銜落照欹紅盖水蹙斜文捲綠羅¶
腸斷中秋正圓月夜來誰唱異郷歌¶
　　送元處士游天台　　　　　　(唐/)朱慶餘¶
青冥路口絶人行獨與僧期上赤城樹列烟嵐春更好¶
溪藏冰雪夜偏明空山雉雊禾苗短野館風來竹氣清¶
<pb:KR2k0044_WYG_277-18a>¶
若過石橋看瀑布不妨高處便題名¶
　　吴興新隄　　　　　　　　　(唐/)朱慶餘¶
春隄一望思無涯樹勢還同水勢斜深映菰蒲三十里¶
晴分功利幾千家謀成既不勞人力境逺㣲偏隔浪花¶
若與青山長作固汀洲肯恨柳絲遮¶
　　早發天台中巖寺度闗嶺次天姥岑¶
　　　　　　　　　　　　　　　(唐/)許　渾¶
來往天台天姥間欲求真訣駐衰顔星河半落巖前寺¶
<pb:KR2k0044_WYG_277-18b>¶
雲霧初開嶺上闗丹壑樹多風浩浩碧溪苔淺水潺潺¶
可知劉阮逢人處行盡深山又是山¶
　　游錢塘青山李隠居西齋　　　(唐/)許　渾¶
小隠西齋為客開翠蘿深處遍蒼苔林間掃石安棋局¶
巖下分泉遞酒盃蘭葉露光秋月上蘆花風起夜潮來¶
雲山遶屋猶嫌淺欲棹漁舟近釣臺¶
　　送劉郎中牧杭州　　　　　　(唐/)薛　逢¶
一州横制浙江灣臺榭參差積翠間樓下潮回滄海浪¶
<pb:KR2k0044_WYG_277-19a>¶
枕邊雲起剡溪山吴江水色連隄闊越俗舂聲隔㟁還¶
聖代牧人無逺近好將能事濟清閒¶
　　送慶上人歸湖州因寄道儒座主(唐/)薛　逢¶
上人今去白蘋洲霅水苕溪我舊游夜雨暗江漁火出¶
夕陽沉浦雁花收閒聴别鳥啼紅樹醉看歸僧棹碧流¶
若見儒公憑寄語數莖霜鬢已驚秋¶
　　九日陪越州元相燕龜山寺　　(唐/)趙　嘏¶
佳晨何處泛花游丞相筵開水上頭雙影斾摇山雨霽¶
<pb:KR2k0044_WYG_277-19b>¶
一聲歌動寺雲秋林光静帶髙城晚湖色寒分半檻流¶
共賀萬家逢此節可憐風物似荆州¶
　　浙東陪元相公游雲門寺　　　(唐/)趙　嘏¶
松下山前一徑通燭迎千騎滿山紅溪雲乍斂幽巖雨¶
曉氣初髙大斾風小檻宴花容客醉上方看竹與僧同¶
歸來吹盡嚴城角路轉横塘亂水東¶
　　送張又新除温州　　　　　　(唐/)趙　嘏¶
東晉江山稱永嘉莫辭紅斾向天涯凝絃夜醉松亭月¶
<pb:KR2k0044_WYG_277-20a>¶
歇馬曉尋溪寺花地與剡川分水石境將蓬島共烟霞¶
却愁明詔徴非晚不得秋來見海槎¶
　　劉阮再到天台不見仙子　　　(唐/)曹　唐¶
再到天台訪玉真青苔白石已成塵笙歌冥寞閒深洞¶
雲鶴蕭條絶舊隣草樹總非前度色烟霞不似昔年春¶
桃花流水依然在不見當時勸酒人¶
　　自縉雲赴郡溪流百里輕櫂一發曽不崇朝叙事¶
　　　四韻獻段郎中　　　　　　(唐/)方　干¶
<pb:KR2k0044_WYG_277-20b>¶
激箭溪湍勢莫憑飄然一葉若無乗仰瞻青壁開天罅¶
斗轉寒灣避石稜巢鳥夜驚離島樹啼猿晝怯下巖藤¶
此中明日尋知己恐似龍門不易登¶
　　題桐廬謝逸人江居　　　　　(唐/)方　干¶
少小髙眠無一事五侯勲盛欲如何湖邉倚杖寒吟苦¶
石上横琴夜醉多鳥自樹梢随果落人從窗外缷帆過¶
由來朝市為真隠可要棲身向薜蘿¶
　　因話天台勝景奇異仍送羅道士(唐/)方　干¶
<pb:KR2k0044_WYG_277-21a>¶
積翠千層一徑開遥盤山腹到瓊臺藕花飄落前巖去¶
桂子流從别洞來石上叢林礙星斗窗邊瀑布走雲雷¶
縱雲孤鶴無留滯定恐烟蘿不放回¶
　　和剡縣陳明府登縣樓　　　　(唐/)方　干¶
郭裏人家如掌上簷前樹木映窗櫺烟霞若接天台地¶
分野應侵婺女星驛路古今通北闕仙溪日夜入東溟¶
綵衣才子多吟嘯公退時時見畫屏¶
　　送孫百篇游天台　　　　　　(唐/)方　干¶
<pb:KR2k0044_WYG_277-21b>¶
東南雲路落斜行入樹穿村見赤城逺近常時皆藥氣¶
髙低無處不泉聲映巖日向牀頭沒濕燭雲從柱底生¶
更有仙花與靈烏恐君多半未知名¶
　　石門瀑布　　　　　　　　　(唐/)方　干¶
奔傾潄石亦噴苔此是便随元化來長片掛巖輕似練¶
逺聲離洞咽於雷氣含松桂千枝潤勢畫雲霞一道開¶
直是銀河分派落兼聞碎滴濺天台¶
　　思桐廬舊居便送鑒上人　　　(唐/)方　干¶
<pb:KR2k0044_WYG_277-22a>¶
莫道東南路不賖思歸一歩是天涯林中夜半雙臺月¶
洲上春深九里花綠樹遶村含細雨寒潮背郭卷平沙¶
聞師却到鄉中去為我殷勤謝酒家¶
　　錢塘江潮　　　　　　　　　(唐/)羅　隠¶
怒聲洶洶勢悠悠羅刹江邉地欲浮漫道往來存大信¶
也知反覆向平流狂抛巨浸疑無底猛過西陵只有頭¶
至竟朝昏誰主掌好騎赬鯉問陽侯¶
　　霅溪晚泊寄裴庶子　　　　　(唐/)羅　隐¶
<pb:KR2k0044_WYG_277-22b>¶
溪風如扇雨如絲閒歩閒吟栁惲詩杯酒清狂非曩日¶
野花狼籍似當時道窮謾有依劉感才急應無借冦期¶
滿眼雲山莫相笑與君俱是受深知¶
　　春日行次錢塘却寄台州姚中丞(唐/)杜荀鶴¶
豈為無心求上第難安帝里為家貧江南江北閒為客¶
潮去潮來老却人兩㟁雨收鶯語栁一樓風滿角吹春¶
花前不獨垂鄉淚曾是朱門寄食身¶
　　桐廬縣作　　　　　　　　　(唐/)韋　莊¶
<pb:KR2k0044_WYG_277-23a>¶
錢塘江盡桐廬縣水碧山青畫不如白羽鳥飛嚴子瀨¶
綠蓑人釣季鷹魚潭心倒影時開合谷口閒雲自卷舒¶
此境只應詞客愛投文空弔木𤣥虛¶
　　游靈隠天竺二寺　　　　　　(唐/)徐　夤¶
丹井冷泉虛易到兩山真界實難名石和雲霧蓮花氣¶
月過樓臺桂子清騰踏回橋廵像設羅穿曲洞出龍城¶
更憐童子呼猿去颯颯蕭蕭下樹行¶
　　天台瀑布　　　　　　　　　(唐/)曹　松¶
<pb:KR2k0044_WYG_277-23b>¶
萬仞得名云瀑布逺看如織掛天台休疑寳尺難量度¶
直恐金刀易剪裁噴向林梢成夏雪傾來石上作春雷¶
欲知便是銀河水堕落人間合却廻¶
　　贈温州韓使君　　　　　　　(唐/)陳　陶¶
康樂風流五百年永嘉鈴閣又登賢嚴城鼓動魚驚海¶
華屋尊開月下天内史筆鋒光案牘鄢陵詩句滿山川¶
今年誰似名家貴越絶麾幢雁影連¶
　　送張監察通判餘杭　　　　　(宋/)王禹偁¶
<pb:KR2k0044_WYG_277-24a>¶
郡城瀟灑浙江濱暫輟乗驄慰逺民莫放霜威誇御史¶
且收風景属詩人雪侵樓上迎潮眼花擁湖中泛月身¶
盡是公餘吟詠處好飛佳句寄詞臣¶
　　寄杭州昭慶寺華嚴社主省常上人¶
　　　　　　　　　　　　　　　(宋/)王禹偁¶
夢幻吾身是偶然勞生四十又三年任誇西掖吟紅藥¶
何似東林種白蓮入定雪龕燈焰直講經霜殿磬聲圎¶
謫官不得餘杭郡空寄髙僧結社篇¶
<pb:KR2k0044_WYG_277-24b>¶
　　天章道中　　　　　　　　　(宋/)蘇舜欽¶
畫鷁低飛湖水平髙低樓閣滿稽城人游鑑裏山相照¶
魚戲空中日共明盡是荷風香不斷忽逢溪雨氣猶清¶
籃輿却上蘭亭歩猿鳥雲蘿伴此行¶
　　大禹寺　　　　　　　　　　(宋/)蘇舜欽¶
鑑湖盡處衆峰前寺古蕭疎水石間殿角北垂連禹廟¶
松篁東去入稽山望中巖鳥自上下吟乆溪雲對往還¶
我厭區區走名宦未能來此一生閒¶
<pb:KR2k0044_WYG_277-25a>¶
　　武林即事寄程給事　　　　　(宋/)趙　抃¶
七十随緣豈自由樂天曽不厭杭州青山未隠如千里¶
白首重來又九秋月窟仙人遺桂子海門神物助潮頭¶
自慚老守無心力坐鎮吾民静即休¶
　　寄酬前人上已日鑑湖即事二首(宋/)趙　抃¶
湖上初經上已春水邉遥見碧蕪新輕舟競泛無涯樂¶
夾㟁希逢不醉人厨醖旋篘浮蟻釅府茶深㸃卧龍珍¶
詩筒往復余知幸垂老親仁得善鄰¶
<pb:KR2k0044_WYG_277-25b>¶
蓬萊髙與卧龍俱位望兼崇似合符絃管夜深傳井邑¶
樓臺春影蘸江湖休功即報期年政直節曽行萬里途¶
真是玉皇香案吏坐看歸去賛蘿圗¶
　　次韻前人蓬萊閣即事　　　　(宋/)趙　抃¶
蓬萊窗外曉光分夢覺初驚杜宇魂但有吏供衙府喏¶
斷無人到訟庭喧濛濛宿霧開湖面隠隠更潮過海門¶
一水兩州皆重鎮越清杭劇不同論¶
　　陪趙少師遊西湖兼簡坐客　　(宋/)趙　抃¶
<pb:KR2k0044_WYG_277-26a>¶
絲管喧喧擁畫船澄瀾上下照紅蓮一樽各盡十分酒¶
四老共成三百年北闕音書休憶念西湖風物且留連¶
杭民夾道焚香看白髮朱顔長夀仙¶
　　送余少卿知睦州　　　　　　(宋/)梅堯臣¶
青山峽裏桐廬郡七里灘頭太守船雲霧未開藏宿鳥¶
坡原將近見燒田養茶摘蕊新春後種橘收包小雪前¶
民事蕭條官政簡家書時問霅溪邉¶
　　湖山小隠二首　　　　　　　(宋/)林　逋¶
<pb:KR2k0044_WYG_277-26b>¶
道着權名便絶交一峰青翠濕衡茅莊生已憤䲭鳶嚇¶
揚子休譏蝘蜓嘲潏潏藥泉來石竇霏霏茶靄出松梢¶
琴僧近借南薰譜且併閒工仔細抄¶
閒搭綸巾擁縹囊此心随分識興亡黒頭為相雖無詔¶
白眼看人亦未妨雲噴石花生劒壁雨敲松子落琴牀¶
青猿幽鳥遥相呌數筆湖山又夕陽¶
　　湖上晚歸　　　　　　　　　(宋/)林　逋¶
卧枕船舷歸思清望中渾恐是蓬瀛橋横水木已秋色¶
<pb:KR2k0044_WYG_277-27a>¶
寺倚雲峰正晚晴翠雨濕飛如見避紅蕖香嫋似相迎¶
依稀漸近誅茅地雞犬林蘿隠隠聲¶
　　湖上初春偶作　　　　　　　(宋/)林　逋¶
梅花開盡臘亦盡晴暖便如寒食天春色半歸湖㟁栁¶
人家多上郭門船文禽相並映短草翠瀲欲生浮嫩烟¶
幾處酒旗山影下細風時已弄繁絃¶
　　西湖春日　　　　　　　　　(宋/)林　逋¶
争得才如杜牧之試來湖上輒題詩春烟寺院敲茶鼔¶
<pb:KR2k0044_WYG_277-27b>¶
夕照樓臺卓酒旗濃吐雜芳重巘㠋濕飛雙翠破漣漪¶
人間幸有蓑兼笠且上漁舟作釣師¶
　　秋日湖西晚歸舟中書事　　　(宋/)林　逋¶
水痕秋落蟹螯肥閒過黄公酒舍歸魚覺船行沈草岸¶
犬聞人語出柴扉蒼山半帶寒雲重丹葉踈分夕照㣲¶
却憶青溪謝太傅當時未解惜蓑衣¶
　　孤山寺端工人房寄望　　　　(宋/)林　逋¶
底處憑欄思渺然孤山塔後閣西偏隂沈畫軸林間寺¶
<pb:KR2k0044_WYG_277-28a>¶
零落棋枰葑上田秋景有時飛獨鳥夕陽無事起寒烟¶
遲留更愛吾廬近秖待重來看雪天¶
　　孤山寺　　　　　　　　　　(宋/)林　逋¶
雲峰水樹南朝寺秖隔叢篁作並鄰破殿静披虀臼古¶
齋房閒試酪奴春白公睡閣幽如晝張祐詩碑妙入神¶
乗興醉來拖木突翠苔蒼蘚石磷磷¶
　　桐廬郡齋書事　　　　　　　(宋/)范仲淹¶
千峰秀處白雲驕吏隠雲邉豈待招數仞堂髙誰富貴¶
<pb:KR2k0044_WYG_277-28b>¶
一枝巢隠自逍遥杯中好物閒宜進林下幽人静可邀¶
莫道官清無嵗計滿山芝术長靈苗¶
　　與人約訪林處士阻雨　　　　(宋/)范仲淹¶
閒約諸公扣隠扃江天風雨忽飄零方憐春滿王孫草¶
可恨雲遮處士星蕙帳未容登末席蘭舟無賴寄前汀¶
湖山早晚逢晴霽重待尋仙入翠屏¶
　　寄㑹稽丞趙振道　　　　　　(宋/)孔文仲¶
龜峰蜿蜒翠成堆軒檻前當秀色開此地登臨比圗畫¶
<pb:KR2k0044_WYG_277-29a>¶
與君談笑繼樽罍傳聞佳景無時之依舊清江不斷來¶
今曰闗河隔千里相逢何處少徘徊¶
　　和謝主簿游西湖　　　　　　(宋/)韓　維¶
雲隂開剝日光穿和氣随風近酒船湖面波清渾見底¶
樓頭山碧自生烟興長不忍回孤櫂歌懶才能逐緩絃¶
因子尊前話歸計醉魂先到峴山邉¶
　　送張仲容赴杭州孫公辟　　　(宋/)王安石¶
萬屋相誇漆與丹笑歌常在綺紈間綵船春戲城邉水¶
<pb:KR2k0044_WYG_277-29b>¶
畫燭秋尋寺外山憶我屢随游客入喜君今赴辟書還¶
遥知曼倩威行久赤筆應從到日閒¶
　　宿水陸寺寄北山清順僧二首　(宋/)蘇　軾¶
草沒河隄雨暗村寺藏脩竹不知門拾薪煮藥憐僧病¶
掃地焚香浄客魂農事未休侵小雪佛燈初上報黄昏¶
年來漸識幽居味思與高人對榻論¶
長嫌鐘鼓聒湖山此境蕭條却自然乞食遶村真為飽¶
無言對客本非禪披榛覔路衝泥入洗足闗門聴雨眠¶
<pb:KR2k0044_WYG_277-30a>¶
遥想後身窮賈島夜寒應聳作詩肩¶
　　有以官法酒見餉者因用前韻求述古為移厨飲¶
　　　湖上　　　　　　　　　　(宋/)蘇　軾¶
喜逢門外白衣人欲膾湖中赤玉鱗游舫已装吴榜穏¶
舞衫初試越羅新欲將魚釣追黄帽未要靴刀抹絳巾¶
芳意十分强半在為君先踏水邉春¶
　　新城道中　　　　　　　　　(宋/)蘇　軾¶
東風知我欲山行吹斷簷問積雨聲嶺上晴雲披絮帽¶
<pb:KR2k0044_WYG_277-30b>¶
樹頭初日挂銅鉦野桃含笑竹籬短溪栁自摇沙水清¶
西崦人家應最樂煮芹燒笋餉春耕¶
　　㑹客有美堂周邠長官與數僧同泛湖往北山湖¶
　　　中聞堂上歌笑聲以詩見寄因和¶
　　　　　　　　　　　　　　　(宋/)蘇　軾¶
載酒無人過子雲掩闗晝卧客書裙歌喉不共聴珠貫¶
醉面何因作纈紋僧侣且陪香火社詩壇欲斂鸛鵝軍¶
凴君徧遶湖邉寺漲淥晴來已十分¶
<pb:KR2k0044_WYG_277-31a>¶
　　初自逕山歸述古召飲介亭以病先起¶
　　　　　　　　　　　　　　　(宋/)蘇　軾¶
西風初作十分涼喜見新橙透甲香遲暮賞心驚節物¶
登臨病眼怯秋光慣眠處士雲菴裏倦醉佳人錦瑟傍¶
猶有夢回清興在卧聞歸路樂聲長¶
　　九日尋臻闍黎泛舟至懃師院　(宋/)蘇　軾¶
湖上青山翠作堆葱葱鬱鬱氣佳哉笙歌叢裏抽身出¶
雲水光中洗眼來白足赤髭迎我笑拒霜黄菊為誰開¶
<pb:KR2k0044_WYG_277-31b>¶
明年桑苧煎茶處憶著衰翁首重廻(皎然有九日與陸/羽煎茶詩余來年)¶
(九日去/此久矣)¶
　　去杭十五年復遊西湖用歐陽察判韻¶
　　　　　　　　　　　　　　　(宋/)蘇　軾¶
我識南屏金鯽魚重來拊檻散齋餘還從舊社得心印¶
似省前生覔手書葑合平湖久蕪漫人經豐嵗尚凋踈¶
誰憐寂寞髙常侍老去狂歌憶孟諸¶
　　常潤道中有懷錢唐寄述古　　(宋/)蘇　軾¶
<pb:KR2k0044_WYG_277-32a>¶
草長江南鶯亂飛年來事事與心違花開後院還空落¶
燕入華堂怪未歸世上功名何日是尊前㸃檢幾人非¶
去年柳絮飛時節記得金籠放雪衣(杭人以放鴿/為太守夀)¶
浮玉山頭日日風湧金門外已春融二年魚鳥渾相識¶
三月鶯花付與公剩看新翻眉倒暈未應泣别臉消紅¶
何人織得相思字寄與江邉北向鴻¶
　　烟雨樓(處州/)　　　　　　　　(宋/)鄭　俠¶
仙人居處即鼇宫更作層樓峭倚空羣岫西來烟漠漠¶
<pb:KR2k0044_WYG_277-32b>¶
大江南去雨濛濛花鑣栁䇿熙怡裏耘笠漁簑笑語中¶
别有夜楹千里月凭欄清興與誰同¶
　　鑑湖道中　　　　　　　　　(宋/)陳　造¶
風烟住處放歸橈吟坐篷窗首屢搔萬壑千巖爭獻狀¶
三江九堰自忘勞尚多菡萏張秋錦少待蟾蜍印夜濤¶
繚碧深青誰子宅未容載酒訪清高¶
　　智勇師歸永嘉自言所居在萬竹間乞詩送行¶
　　　　　　　　　　　　　　　(宋/)韓　駒¶
<pb:KR2k0044_WYG_277-33a>¶
上人歸去家何許萬竹深圍一把茅踏盡叢林參白足¶
却來江檻俯青郊夜階&KR0609;&KR0609;風翻籜春路冥冥雨放梢¶
肯拚清隂分百十暮年思與子論交¶
　　游龍瑞宫次程公韻　　　　　(宋/)秦　觀¶
靈祠真館閟山隈形勢相髙對月臺莓徑翠依屏上轉¶
藕花紅遶檻中開鶴啣寶箭排烟去龍䕶金書帶雨來¶
夾道萬星攅騎火滿城争看使君回¶
　　和孫莘老游龍洞　　　　　　(宋/)秦　觀¶
<pb:KR2k0044_WYG_277-33b>¶
葦蕭傳火度冥冥乍入清都醉魄醒草隠月崕垂鳳尾¶
風生隂穴帶龍腥壁間泉貯千鍾碧門外天横數尺青¶
更欲扶笻留頃刻却疑朝市已千齡¶
　　南漪堂　　　　　　　　　　(宋/)沈　遘¶
山遶湖堂寺遶山平生願向此中閒青雲白水相浮蕩¶
野客髙僧獨往還少壯無嫌軒冕累因循將恐鬢鬚斑¶
南漪最是逍遥地且挹清波濯媿顔¶
　　舟過荻塘　　　　　　　　　(宋/)沈與求¶
<pb:KR2k0044_WYG_277-34a>¶
野航春入荻芽塘逺意相傳接渺茫落日一篙桃葉浪¶
薰風十里藕花香河回遽失青山曲菱老難容碧草芳¶
村北村南歌自答懸知嵗事到金穰¶
　　登桐君祠堂　　　　　　　　(宋/)楊　時¶
霜染溪楓葉葉丹翠鱗浮動夕波閒盤盤路轉千峰表¶
冉冉雲扶兩腋間掠水輕鷗晴自戲凌雲飛雁暮争還¶
結廬姓字無人㑹静對庭隂一解顔¶
　　臘月望日出郊探春遊告成觀謁大禹祠酌菲飲¶
<pb:KR2k0044_WYG_277-34b>¶
　　　泉遂至龍瑞宫觀禹穴薄暮而還¶
　　　　　　　　　　　　　　　(宋/)王十朋¶
禹𦵏稽山不記年丹青落盡廟依然神文秘在藏書穴¶
儉徳流為菲飲泉龍瑞峰巒髙近日鑑湖烟水濶浮天¶
東州仕處略經眼自笑探竒效馬遷¶
　　林黄中少卿出守吴興芮國器司業以詩送之有¶
　　　今日桐城王刺史昔時遺愛在吾州之句用韻¶
　　　寄二公二首　　　　　　　(宋/)王十朋¶
<pb:KR2k0044_WYG_277-35a>¶
出處平時正且嚴猶於𤓰李謹疑嫌兩溪水照新明月¶
(湖州有/明月樓)六客堂逢舊紫髯(孫莘老美鬚/髯嘗守吴興)安定化應孚學¶
校謝公恩已結閭閻湖山清逺使君好想見邦人慰所¶
瞻¶
賢闗今日陽司業家在白蘋溪上州筆下波瀾含震澤¶
胸中意氣属清流弁山疊拜南金贈泉嶺遥䝉明月投¶
老去惟公獨青眼一言褒借勝封侯¶
　　宿妙庭觀(董雙成故宅/)　　　　(宋/)王十朋¶
<pb:KR2k0044_WYG_277-35b>¶
小小琳宫氣象清雲軿遐想董雙成靈丹煉就覆金鼎¶
仙鶴歸來聞玉笙兩絶老坡吟句境千秋太白曲中名¶
塵埃奔走東歸客寄卧一菴聴雨聲¶
　　西湖泛舟　　　　　　　　　(宋/)朱　松¶
望湖樓下照衰顔羞見塵埃兩鬢斑風艇縱看山轉側¶
烟隄儘逐水回還喚人歸去城鐘急觸處相親嶺月彎¶
不用新詩摹絶境定知長到夢魂間¶
　　伏承侍郎使君垂示所與少傅國公唱酬西湖佳¶
<pb:KR2k0044_WYG_277-36a>¶
　　　句謹次高韻聊發一笑　　　(宋/)朱　熹¶
越王城下水融融此樂從今與衆同滿眼芰荷方永日¶
轉頭禾黍便西風湖光盡處天容濶潮信來時海氣通¶
酬唱不誇風物好一心憂國願年豐¶
　　桐廬舟中見山寺　　　　　　(宋/)朱　熹¶
一山雲水擁禪居萬里江樓遶屋除行色匆匆吾正爾¶
春風處處子何如江湖此去随鷗鳥粥飯何時共木魚¶
孤塔向人如有意他年來借一籧篨¶
<pb:KR2k0044_WYG_277-36b>¶
　　七字謝紹興帥邱宗卿惠楊梅　(宋/)楊萬里¶
越絶諸楊勝一時與儂瓜葛不曽知老夫自笑吾衰矣¶
此客何從夢見之也解過江尋徳祖政緣作尹是邱遲¶
渠伊不是南村派未分先驅事茘枝¶
　　沈虞卿秘監招游西湖　　　　(宋/)楊萬里¶
蘇公堤逺栁生烟和靖園深竹映闗船入芰荷香處去¶
人從雲水國中還似寒如暖清和在欲雨翻晴項刻間¶
能為蓬萊老仙伯一杯痛快吸湖山¶
<pb:KR2k0044_WYG_277-37a>¶
　　餘杭道中　　　　　　　　　(宋/)范成大¶
落花流水淺深紅盡日帆飛繡浪中桑眼迷離應欠雨¶
麥鬚騷颯已禁風牛羊路杳千山合雞犬村深一徑通¶
五栁能消多許地客程何苦鎮匆匆¶
　　次韻韓無咎右司上已汛湖　　(宋/)范成大¶
休沐良辰不待晴徑稱閒客此閒行春衫欺雨應敎冷¶
病眼得山元自明抹黛濃嵐圍坐晚揉藍新淥沒篙清¶
棲鴉未到催歸去想被東風笑薄情¶
<pb:KR2k0044_WYG_277-37b>¶
　　與長文正夫遊北山　　　　　(宋/)范成大¶
柳㟁松門勝處通馬蹄踏霧入空濛春光有力欺遊子¶
天色無情沒斷鴻雨脚逺連山脚暗杏梢斜倚竹梢紅¶
紽裘擁鼻吾衰矣年少猶嫌料峭風¶
　　李翬知縣作亭西湖上余用東坡語名之曰飲綠¶
　　　遂為勝槩　　　　　　　　(宋/)范成大¶
芷葺蓮巢喚客遊蘆鞭席帽為君留未論吹水堪添酒¶
且要移床學枕流乍霽却隂梅釀雨暫暄還冷麥吹秋¶
<pb:KR2k0044_WYG_277-38a>¶
石湖也似西湖好煩向蒼烟問白鷗¶
　　上虞逆旅見舊題嵗月感懷　　(宋/)陸　游¶
舴艋為家東復西今朝破曉下前溪青山缺處日初上¶
孤店開時鶯亂啼倦枕不成千里夢壞墻閒覔十年題¶
漆園傲吏猶非達物我區區豈足齊¶
　　雨後集湖上　　　　　　　　(宋/)陸　游¶
野水交流自滿畦芳池新漲恰平堤花藏宻葉多時在¶
鶯占髙枝盡日啼繡袂寶裙催結束金樽翠杓共提攜¶
<pb:KR2k0044_WYG_277-38b>¶
白頭自喜能狂在笑擘蠻牋落醉題¶
　　歸雲門　　　　　　　　　　(宋/)陸　游¶
萬里歸來值嵗豐解装鄉墅樂無窮甑炊飽雨湖菱紫¶
篾絡迎霜野柿紅壞壁塵埃尋醉墨孤燈餅餌對鄰翁¶
㣲官行矣閩山去又寄千巖夢想中¶
　　自雲門之陶山肩輿者失道行亂山中有茅舍小¶
　　　塘極幽邃求見主人不可意其隐者也¶
　　　　　　　　　　　　　　　(宋/)陸　游¶
<pb:KR2k0044_WYG_277-39a>¶
陂池幽處有茅堂井臼蕭條草樹荒小鴨怯波時聚散¶
病蔬傷凍半青黄兒童衝雨收漁網婢子聞鐘上佛香¶
我亦暮年思屏跡數椽何計得連牆¶
　　臨安春雨初霽　　　　　　　(宋/)陸　游¶
世味年來薄似紗誰令騎馬客京華小樓一夜聴春雨¶
深巷明朝賣杏花矮紙斜行間作草晴窗細乳戲分茶¶
素衣莫起風塵歎猶及清明可到家¶
　　自上竈過陶山　　　　　　　(宋/)陸　游¶
<pb:KR2k0044_WYG_277-39b>¶
宿雨初收見夕陽縱横流水入陂塘蠶家忌客門門閉¶
茶户供官處處忙綠樹村邉停醉帽紫藤架底倚胡床¶
不因蕭散遺塵事那覺人間白日長¶
　　雲門感舊　　　　　　　　　(宋/)陸　游¶
總角來游老未忘背人嵗月去堂堂穉松看到偃霜盖¶
廢寺憶曽開寳坊佛几古燈寒焰短齋㕑新粟午炊香¶
興䦨未忍登車去更倚溪橋立夕陽¶
　　東闗二首　　　　　　　　　(宋/)陸　游¶
<pb:KR2k0044_WYG_277-40a>¶
路入東闗物象奇角巾老子曳笻枝蠶如黑蟻桑生後¶
秧似青針水滿時穿市不嫌㣲雨濕過溪翻喜壞橋危¶
當年野店題詩處又典春衣具午炊¶
雲蹙魚鱗襯夕陽放翁繫纜水雲鄉一笻疾歩人驚健¶
斗酒髙歌自笑狂風暖市樓吹絮雪蠶生村舍采桑黄¶
東阡西陌無窮樂底事随人作許忙¶
　　戲咏山隂風物　　　　　　　(宋/)陸　游¶
萬里秦吴税駕遲還鄉已歎鬢成絲城邉綠樹山隂道¶
<pb:KR2k0044_WYG_277-40b>¶
水際朱扉夏禹祠項里楊梅鹽可徹(太白梁園吟云玉/盤楊梅為君設吴)¶
(鹽如花皎白雪不知楊梅酸/者乃薦以鹽佳品未嘗用也)湘湖蓴菜豉偏宜(蓴菜最/宜鹽豉)¶
(所謂未下鹽䜴者言下鹽豉則非/羊酪可敵盖盛言蓴羹之美耳)圖經草草尚堪恨好¶
事他年采此詩¶
　　與兒輩泛舟西湖一日間晴隂屢易¶
　　　　　　　　　　　　　　　(宋/)陸　游¶
逢著園林即欵扉酌泉鬻筍欲忘歸楊花正與人争路¶
鳩語還催雨㸃衣古寺題名那復在後生識面自應稀¶
<pb:KR2k0044_WYG_277-41a>¶
傷心六十餘年事雙塔依然在翠㣲¶
　　梅市暮歸三山　　　　　　　(宋/)陸　游¶
白日蠻童佩一壺壺乾時亦復村酤横林露塔逺猶見¶
暮靄籠山淡欲無綠浦例憑菰作界畫橈常遣鷺前驅¶
此身元是滄浪客敢學髙人乞鏡湖¶
　　梅市　　　　　　　　　　　(宋/)陸　游¶
沙際人家半掩扉借炊小住不相違水生溪面大魚躍¶
風定草頭雙蝶飛竹院游僧聞鼔集烟畦老圃荷鉏歸¶
<pb:KR2k0044_WYG_277-41b>¶
浩然物外真堪樂回首浮生萬事非¶
　　自九里平水至雲門陶山歴龍瑞禹祠而歸凡四¶
　　　日　　　　　　　　　　　(宋/)陸　游¶
細雨如絲映晚暉店家小憇換征衣春農耕罷負犂去¶
村社祭餘懐肉歸黄犢自依殘照卧白鷗争傍小灘飛¶
道邉舊識凋零盡誰記遼天老令威¶
老子山行肯遽回直穿犖确上崔嵬未誇脚力如平昔¶
且喜眉頭得暫開廟後故梁龍化去山前遺箭鶴銜來¶
<pb:KR2k0044_WYG_277-42a>¶
囊錢已盡君無笑草草猶能把一杯¶
輿似雞栖寄兩竿山程三月尚春寒麥苗吐穗初成實¶
梅子生仁已帶酸買飯猶勝乞墦客看耕借學勸農官¶
還家莫道虛懐袖笋蕨随宜亦滿盤¶
㸃㸃桃花糝綠苔入門倚杖意悠哉數聲茶板齋初散¶
一片溪雲雨欲來老宿龍鍾嗟獨在髙松磊砢憶新栽¶
世間萬事俱難料他日重遊更幾回¶
　　項游龍井得一聨王伯齊同兒輩游因足成之¶
<pb:KR2k0044_WYG_277-42b>¶
　　　　　　　　　　　　　　　(宋/)樓　鑰¶
路入風篁上翠㣲老龍蟠井四山圍水真綠净不可唾¶
魚若空行無所依勝處雖多終莫及舊游誰在事皆非¶
祇今匏繫何由到徒羨聮鑣帶月歸¶
　　海潮圖　　　　　　　　　　(宋/)樓　鑰¶
錢塘佳月照青霄壮觀仍看半夜潮毎恨形容無健筆¶
誰知收拾在生綃蕩摇直恐三山沒咫尺真成萬里遥¶
金闕岧嶤天尺五海王自合日來朝¶
<pb:KR2k0044_WYG_277-43a>¶
　　借居湖上　　　　　　　　　(宋/)趙師秀¶
出仕歸來貧似舊借園偶近畫橋居縱觀不用春攜酒¶
清興何妨夜讀書港小只通閒客櫂樹低多礙故人車¶
向時城裏緣塵土久欲湖邉住嵗餘¶
　　孤山寒食　　　　　　　　　(宋/)趙師秀¶
二月芳菲在水邉旅人消困亦随縁晴舒蝶翅初匀粉¶
雨壓楊花未放綿有句自題閒處壁無錢難買貴時船¶
最憐隠者髙眠地日日春風是管絃¶
<pb:KR2k0044_WYG_277-43b>¶
　　郡中游觀之地清風樓為第一前此諸公有詩似¶
　　　覺摹寫未盡輒成唐律一篇約魏倅同賦¶
　　　　　　　　　　　　　　　(宋/)王　炎¶
山屏四面碧相重苕霅無聲㵼玉虹萬户連甍皆在下¶
一樓飛棟獨當中不容半㸃浮塵到但覺無邉爽氣通¶
安得翛然辭物役披襟終日挹清風¶
　　墨妙亭　　　　　　　　　　(宋/)王　炎¶
晉唐書草可同科藥石雕鐫更不磨幾載雨淋兼日炙¶
<pb:KR2k0044_WYG_277-44a>¶
一朝雲集又星羅要知訪古搜求盡應為凝香暇逸多¶
瀟洒髙懐堪健羡簿書堆案意如何¶
　　括蒼石門瀑布　　　　　　　(宋/)戴復古¶
小泊石門觀瀑布明知是水却疑非亂抛雪玉從天下¶
散出雲烟到地飛夜聴蕭蕭洗塵夢風吹細細濕人衣¶
謝公蠟屐經行處聞有留題在翠㣲¶
　　簡李桐廬　　　　　　　　　(宋/)方　岳¶
媿面何堪見客星移舟且莫近前汀鷗沙草長連江暗¶
<pb:KR2k0044_WYG_277-44b>¶
蟹舍潮回帶雨腥歸去尚餘初繭栗生來能費幾笭箵¶
詩腸一夜生芒角試問故人雙玉缾¶
　　孤山　　　　　　　　　　　(宋/)鄭　震¶
又冒晴絲向水涯寒雲冉冉䕶巾紗能知綠鬢幾回至¶
欲作黄冠此處家已把掖垣等茅舍不愁封禪對梅花¶
晚風吹袂過船去看鶴上天衝碧霞¶
　　蕺山戒珠寺(寺王右軍/故居也)　　　　(宋/)髙　翥¶
葉葉東風吹客衣昌安寺裏晚游時欹斜竹屋羲之宅¶
<pb:KR2k0044_WYG_277-45a>¶
磨滅經幢率府碑佛化是誰留實相鵝亡猶自見方池¶
逢僧小作煎茶供略問源流笑不知¶
　　蘭亭　　　　　　　　　　　(宋/)髙　翥¶
老來渾不愛春游來對蘭亭爛漫秋亭下水飛當日曲¶
山前竹似舊時脩二三客子因懐古八百餘年續勝流¶
試與山靈論徃事不知還肯㸃頭不¶
　　同陳明叔游湖作　　　　　　(宋/)朱南杰¶
四月湖邉冷若秋先賢堂下繫扁舟山頭積翠來新意¶
<pb:KR2k0044_WYG_277-45b>¶
波面飄紅憶舊遊無奈楊花欺倦客已多荷葉䕶輕鷗¶
堤邉誰道春歸了猶有一聲黄栗留¶
　　東天目二首(并序/)　　　　　　(宋/)施　樞¶
　三潭之下有九溪之隔三潭之上有百丈瀑泉之勝¶
　飛橋之險探渉攀緣止到第三池工兩池及飛橋則¶
　無計可觀所以限仙凡也又有東西二井石室朝陽¶
　三洞黄冠厭人游覽不肯引指僅披荆莽題名朝陽¶
　洞中¶
<pb:KR2k0044_WYG_277-46a>¶
不辭巘險訪龍潭潭底無窮碧似藍亂石鳴灘溪過九¶
飛泉㵼瀑塹分三雖然道士能相引不比樵人得盡諳¶
惆悵飛橋無路到乗風應許御雲驂¶
不謂山行得此晴有名勝處必須經玉田草滿春無極¶
石竇人稀夜不扄自料俗情應厭倦誰知幽意在空冥¶
碧桃却似傳消息一曲瓊歌月滿庭¶
　　西天目　　　　　　　　　　(宋/)施　樞¶
苕水之源出此山地如邾魯始躋攀三池浚澤髙岡上¶
<pb:KR2k0044_WYG_277-46b>¶
一勺為霖反掌間着脚不知蒼漢近無心直共白雲閒¶
何時結屋枕泉玉滌盡塵根學大還¶
　　重游大滌洞天　　　　　　　(宋/)張　藴¶
澗水泠泠石髮新松花香靚翠崕深雲生不沒仙人跡¶
丹化猶啼搗藥禽洗眼人多求聖水醒心吾獨愛清音¶
杖藜更欲過新洞無奈春風又作霖¶
　　贈天目吴君實　　　　　　　(宋/)林景熙¶
詩興翩翩度雪溪巖雲猶䕶舊留題夢回殘月蒼梧曉¶
<pb:KR2k0044_WYG_277-47a>¶
家在春風秀麥西萱草堂深衣屢寄桃花觀冷酒重攜¶
故山石鏡無人問空與寒猿照影啼¶
　　括城　　　　　　　　　　　(宋/)林景熙¶
寒芒曽動少㣲星一水溶溶疊嶂横落日漁舟吹逺笛¶
斷烟戍屋帶荒城沙鷗欲近如招隠闗樹無多亦厭兵¶
却憶鶯花亭下路太平簫鼓沸春聲¶
　　重遊鏡曲次韻　　　　　　　(宋/)林景熙¶
青眼重逢白髮新舊游却恐是前身野鳩妬客招呼雨¶
<pb:KR2k0044_WYG_277-47b>¶
江燕随人管領春曽附仙舟追李郭獨提詩律繼黄陳¶
鏡中恨不移家住山水蒼蒼老釣綸¶
　　西湖圗　　　　　　　　　　(宋/)真山民¶
兩袖春風一丈池等閒踏破栁橋西雲開逺嶂碧千疊¶
雨過桃花紅半溪青斾有情邀我醉黄鶯無恨為誰啼¶
東風正在桃林外多少遊人逐馬蹄¶
　　泊舟嚴灘　　　　　　　　　(宋/)真山民¶
天色㣲茫入暝鐘嚴陵灘上繫孤篷水禽與我共明月¶
<pb:KR2k0044_WYG_277-48a>¶
蘆葉同誰吟晚風隔浦人家漁火外滿江愁思笛聲中¶
雲開休望飛鴻影身即天涯一斷鴻¶
　　永嘉秋夕　　　　　　　　　(宋/)真山民¶
風戰枯桐敲紙窗擁衾無寐夜偏長譙樓三鼓夜將午¶
雲雁數聲天正霜寓世此身驚逆旅寛懷何處不吾鄉¶
江頭風景日堪醉酒美蟹肥橙橘香¶
　¶
　¶
<pb:KR2k0044_WYG_277-48b>¶
　¶
　¶
　¶
　¶
　¶
　¶
　¶
　浙江通志卷二百七十五¶
