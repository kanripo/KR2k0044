# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.753182
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR2k0044_WYG_154-1a>¶
欽定四庫全書¶
　浙江通志卷一百五十二¶
　名宦(七/)¶
　　寧波府¶
　三國吳¶
　張舉(太平御覽字子清為句章令有婦殺夫因焚屋/言燒死其弟疑特訟之舉按尸開口視無灰令)¶
　　(人取猪二頭殺一生一俱積薪焚之開視其口殺/者無灰生者有灰乃明夫先死而後焚婦遂首服)¶
　　(政化流行/民歌遺澤)¶
<pb:KR2k0044_WYG_154-1b>¶
　唐¶
　王元緯　陸南金(唐書地理志開元中元緯令鄮縣/開小江湖溉田八百頃民立祠祀)¶
　　(之東二十五里有西湖溉田五百/頃天寶二年令陸南金開廣之)¶
　裴儆(成化四明郡志河東人大厯間自長安令來刺/郡適海冦侵掠井邑焚爇道骸積而不掩生民)¶
　　(僅有存者儆推心撫字一年而驚逋以復田疇以/闢茨塾以興然後以禮義利物之教教之三年俗)¶
　　(為鄒魯長幼/各得其宜)¶
　王密(延祐四明志大厯中明州/刺史有惠政李舟為碑記)¶
　李吉甫(唐書本傳趙人栖筠子字𢎞憲以䕃補左司/禦率府倉曹參軍貞元初出為明州長史元)¶
<pb:KR2k0044_WYG_154-2a>¶
　　(和二年擢中書侍郎同中書門下平章事外遷十/餘年究知閭里疾苦常為帝從容言使屬郡刺史)¶
　　(得自為政則風化可成帝然之尋為淮南節度使/卒贈司空諡忠懿舊浙江通志吉甫為明州有善)¶
　　(政/)¶
　王沐(成化四明郡志綝之曾孫貞元四年刺郡興廢/舉墜政治一新嘗捐俸立夫子廟落成民不吿)¶
　　(勞/)¶
　任侗　于季友(唐書地理志貞元九年侗為明州刺/史増修廣德湖溉田四百頃西南四)¶
　　(十里有仲夏堰溉田數千頃/太和六年刺史于季友築)¶
　趙察(成化四明郡志大梁人元和十二年授奉化令/鑿縣北河溉田八百頃因名趙河十四年又開)¶
<pb:KR2k0044_WYG_154-2b>¶
　　(白社河溉田四百/餘頃民立祠以祀)¶
　韓察(延祐四明志京兆人滉之孫長慶元年刺史易/縣治為州治撤舊城築州城功大而民不知役)¶
　　(費廣而用不厲民見/韓梓材所撰移城記)¶
　應彪(延祐四明志長慶三年任刺/史建浮橋跨江五十五丈)¶
　宋嗣宗(寧波府簡要志字文纘南和人天祐/四年為奉化令利澤深厚民甚德之)¶
　五代¶
　黄夷簡(十國春秋字明舉福州人為明州判官/有聲累遷檢校祕書監平江節度副使)¶
　宋¶
<pb:KR2k0044_WYG_154-3a>¶
　張潁(天啟慈谿縣志端拱元年為慈谿令廉潔自持/邑人號為張清清太宗賜詔奬諭云令長之任)¶
　　(將以施異政而新吾民也爾膺兹選擇卓著強明/勤以奉公廉以守道達於聽覽深所嘆嘉愈勵精)¶
　　(勤當俟明陟縣有/清清堂以潁名也)¶
　陳充(宋史本傳字若虛益州成都人雍熙中授/殿中丞出知明州澹於榮利自號中庸子)¶
　李夷庚(嘉靖寧波府志天禧中守明州精地理學以/鎮明嶺為府治案山增髙數丈徙建州學文)¶
　　(廟合於子城東北由是賢才輩出市有花樓神郡/守初至皆謁奠夷庚獨不屑一日過其市飄瓦中)¶
　　(葢左右曰此花樓神之靈也夷庚曰今當毁之靈/其何在遂毁之浚東錢廣德二湖大興水利民立)¶
　　(祠祀/之)¶
<pb:KR2k0044_WYG_154-3b>¶
　燕肅(宋史本傳字穆之青州益都人舉進士遷侍御/史為丁謂所惡出知越州徙明州俗輕悍喜鬬)¶
　　(肅下令獨罪先毆者於是鬬者為息官至禮部/侍郎致仕在明州為海潮圖著海潮論二篇)¶
　楊紘(宋史本傳字望之以䕃厯官知鄞縣鄞濱海惡/少販魚鹽者羣居洲島或掠商人財物入海吏)¶
　　(不能禁紘至設方畧使識者致惡少船及歸始給/還且戒諭之由是不敢為盜通判越州知筠州提)¶
　　(㸃江東刑獄除轉運按察使江東饑開義倉以/賑之知湖州復為江東轉運使官至太常少卿)¶
　仲訥(王安石仲訥墓誌字樸翁廣濟軍定陶人景祐/元年進士權明州節度推官縣送海賊數十人)¶
　　(獄具矣訥獨疑而辨之數十人皆/得雪三遷為尚書屯田員外郎)¶
　顧方(嘉靖寧波府志字正夫丹陽人至和四年以進/士令象山下車視事日召父老詢民間利病民)¶
<pb:KR2k0044_WYG_154-4a>¶
　　(有善者勸之惡者戒之建學舍率子弟之秀者教/之親為講解誘掖使進於學逾年政成士民悦服)¶
　錢公輔(宋史本傳字君倚常州武進人第進士甲科/通判越州知明州衙前法以三等差次勞勤)¶
　　(應格者聽指酒場以自補富者足欲而貧者日困/充募益鮮額有不足至役鄉民破産不供費公輔)¶
　　(取酒場官鬻之分輕重以給役者不復/調民神宗立拜天章閣待制知諫院)¶
　林旦(寧波府簡要志字士明治平初象山令通海西/港築縣城修學宫正社稷壇嘗遘疾民有割股)¶
　　(以療之者政成作臺榭以眺/覽論者謂其政化可方中牟)¶
　李承之(宋史本傳字章世性嚴重有志節中進士第/調明州司法參軍郡守任情骫法人莫敢忤)¶
　　(承之毅然力爭之守怒曰曹掾敢如是耶承之曰/事始至公自為之則已既下有司則當循三尺法)¶
<pb:KR2k0044_WYG_154-4b>¶
　　(守憚其義嘗建免役議王安石見而稱之熙寜初/以為條例司檢詳文字訪淮浙常平農田水利差)¶
　　(役事還奏書二十篇加集/賢校理遷龍圖閣直學士)¶
　陳太素(宋史本傳字仲華河南維氏人中進士第厯/知兖州明州有治跡累官尚書兵部郎中)¶
　張懿文(寧波府志平江人熙寧六年以薦辟授昌國/令縣初設政維更始莅民一以和易下車未)¶
　　(久治署學宫俱建役不知勞公私之/厄於民者悉調停之民愛之如父母)¶
　虞大寧(明一綂志熙寜中知鄞縣興水利/繕治堰碶溉田五千五百餘頃)¶
　傅堯俞(宋史新編字欽之濟源人嘉祐末為監察御/史轉殿中侍御史遷右司諫哲宗立知明州)¶
　　(嘉靖浙江通志堯俞知明州有惠政或問曰公居/此何為一言不及御史時事堯俞曰前日言職也)¶
<pb:KR2k0044_WYG_154-5a>¶
　　(今日為郡邑當宣朝廷美意而反沾沾追/言前日之闕政與誹謗何異人皆服之)¶
　吕祉(嘉靖浙江通志字安老建州建陽人宣和初上/舍釋褐建炎二年為右直言以論事忤執政通)¶
　　(判明州奏國家養兵仰給東南數路而已方今財/用悉出民力而邑令乃近民之官令得人則一邑)¶
　　(足守得人則一郡足漕得人則一路足諸路足則/朝廷足矣官至兵部尚書值酈瓊叛被執罵不已)¶
　　(遂碎首折齒而死時有得祉括髮之帛歸其/家者其妻吴氏持之自盡以殉聞者哀之)¶
　仇悆(宋史本傳字泰然益都人大觀三年進士為沿/海制置使明守吏幸相厚善紿言士卒將為變)¶
　　(致遣精兵密捕統官徐文覺之初謀縱軍剽掠頃/之泛海去呼曰我以仇公故不殺人不焚屋廬一)¶
　　(城晏然遂坐削兩官主管太平觀以淮西宣撫知/廬州加徽猷閣待制尋詔詣闕改浙東宣撫使知)¶
<pb:KR2k0044_WYG_154-5b>¶
　　(明州以挫豪強奬善良為理吏受賕雖一錢不貸/奸猾斂迹州罹兵火悆斥厨錢助其費嵗饑發宦)¶
　　(儲損其直民無死徙朝廷聞之進秩一等再召對/帝親加褒諭進直學士為湖南安撫使再知明州)¶
　　(積官至左朝議大夫爵益都縣伯悆端方挺特自/初官迄通顯無所附麗在明州嘗欲薦一幕官問)¶
　　(曰君日費幾何對以日用二千悆驚曰吾為郡/守費不及此屬僚所費倍之安得不貪遂止)¶
　鄭耕老(葉適鄭耕老墓誌字穀叔莆南湖人中進士/第主復州懷安縣簿調温州法曹守故用常)¶
　　(平錢物耕老不聽忤守意欲捨去其友知旁郡固/止之教授明州學學地陋弗理耕老為講説科舉)¶
　　(之外更營學區取田以供/鄉飲費召為國子監主簿)¶
　楊獬(嘉靖浙江通志新喻人治興間知吉水救荒有/政累官司農少卿知明州沿海有冦獬悉擒之)¶
<pb:KR2k0044_WYG_154-6a>¶
　　(海道/晏然)¶
　方崧卿(周必大方崧卿墓誌字季申興化軍人登隆/興癸未進士通判明州壬寅秋旱守委三倅)¶
　　(分行六邑荒政崧卿主奉化象山獨無饑民定海/縣鳯浦沈窖二湖久為浮屠氏擅其利民失灌溉)¶
　　(崧卿適被朝命一切正之紹/熙二年擢廣東路提㸃刑獄)¶
　傅伯成(宋史本傳字景初察之孫隆興元年進士授/明州教授年少嫌以師自居日與諸生論質)¶
　　(往復後多成才慶元初召為將作監進太府寺丞/言吕祖儉不當以上書貶又言於御史朱熹大儒)¶
　　(不可以偽學目之又言朋黨之弊起於人主好惡/之偏坐是不合出知漳州嘉定二年除寶謨閣直)¶
　　(學士加龍圖閣學士/端平三年賜諡忠簡)¶
<pb:KR2k0044_WYG_154-6b>¶
　程覃(寧波府簡要志字會元嘉定初攝守慶元府盡/心水利停海錯果蓏之征循哀之政不可勝紀)¶
　趙善㬜(成化四明郡志嘉定間為象山令勸課農桑/治先教化重修大成殿造會源碶四民樂業)¶
　　(海邑識禮讓之/風多㬜之力也)¶
　馮多福(嘉靖寧波府志無錫人嘉定四年知奉化縣/置義倉修學校請蠲夏税治水利惠政甚多)¶
　　(立祠/於學)¶
　胡榘(嘉靖寧波府志寳慶初知慶元府請得米一萬/五千石以浚東錢湖命水軍畨上迭休且募七)¶
　　(鄉之食水利者助役又奏以贏錢二萬八千三百/四十七緡増置田畝以其入分漁戸人嵗給六石)¶
　　(隨菱葑之生則薙而絶其種民懷其惠/成四明志二十一卷文獻賴以有澂)¶
<pb:KR2k0044_WYG_154-7a>¶
　陳愷(嘉靖寧波府志長樂人淳熙初以中大夫祕閣/修撰知慶元府兼沿海制置副使興學造士勤)¶
　　(恤民隱尤盡心水利/建迴沙閘民甚利焉)¶
　章大醇(成化四明郡志以大府卿知慶元府兼制置/副使淳祐十年以淘湖濬河竣事特轉朝奉)¶
　　(大夫後又以居官不擾海道肅謐水/利興修職事振舉除集賢殿修撰)¶
　梅寛夫(嘉靖寜波府志字伯父咸淳七年進士調慈/谿尉德祐初攝知縣事率義勇應文天祥至)¶
　　(常州戰死嘗師新安滕璘得考亭/之學所著有溪堂講義刋於鄉校)¶
　元¶
　哈喇岱(元史本傳哈魯氏初從軍攻襄樊䝉古四萬/戸府辟為水軍鎮撫至元十二年從丞相阿)¶
<pb:KR2k0044_WYG_154-7b>¶
　　(珠與宋兵戰焦山敗之遂戍澉浦海口行省檄充/沿海招討副使引兵至温州青嶴門遣使諭温州)¶
　　(守臣家之柄以城降十四年行省檄充沿海經畧/副使行元帥府事於慶元鎮守沿海上下南至福)¶
　　(建北距許浦六月檄充沿海經畧使兼左副都元/帥督造海船千艘十五年擢慶元路總管府達嚕)¶
　　(噶齊將所部軍戍海口十六年海賊賀文達顧潤/等冦掠海島諭降之得舟六十餘艘授浙東宣慰)¶
　　(使擢資德大夫雲南行省右丞皇慶元年/贈榮祿大夫平章政事鞏國公諡武惠)¶
　富德庸(成化四明郡志濟南人至元二十五年宰慈/谿抑豪強清狴犴民樂耕桑士興孝弟慈湖)¶
　　(書院山長曹漢/炎作碑頌之)¶
　察罕(成化四明郡志䝉古氏元貞二年授奉化州達/嚕噶齊視事初集吏民諭之曰政者正也我懼)¶
<pb:KR2k0044_WYG_154-8a>¶
　　(不能正已以正人耳聞者惕然時民困重役嵗課/浩繁温辭勸勵率皆辦集其彰善薙惡修廢舉墜)¶
　　(不可/殫述)¶
　李天祐(蘇天爵李天祐墓碑字吉甫髙唐人元貞初/調慶元路象山縣尹兼勸農事邑有豪民二)¶
　　(十輩表號龍虎張其聲威虐民蠧政天祐捕寘於/法邑在郡治東南海島中去郡稍逺有盜數十時)¶
　　(出剽掠復乗舟入海天祐選邏卒驍勇者親率入/海悉擒捕之差次邏卒勞效薦諸大府賜錢賞官)¶
　　(而已不自為功民有親喪久不𦵏者以禮勸諭或/貧不克舉者分俸助之春秋親行鄉社諭民孝弟)¶
　　(忠信察其勤惰而賞罰之月朔帥僚吏入學聽師/生講説經訓使知禮義廉恥而習俗亦少變焉會)¶
　　(有詔遣使巡行郡國覈吏廉貪同列皆坐/免獨天祐廉明著聞在官二年以疾卒)¶
<pb:KR2k0044_WYG_154-8b>¶
　阮申之(至正四明續志池陽人字周翰泰定元年任/鄞縣尹為政廉簡有法興學校增弟子員士)¶
　　(知自勵定版籍均義役興水利/禁約胥吏不入村落民甚便之)¶
　郭郁(至正四明續志泰定二年任明州路總管有才/畧在郡正賦籍定役法措置食鹽綜理倉庫皆)¶
　　(有法修孔子廟飭弟子員徵/逋租撙浮費至學廩不能容)¶
　沙木斯鼎(至正四明續志至順二年任明州總管秩滿/除兩淮都轉運鹽使以吏部侍郎來守飲水)¶
　　(食蘗始終一致待人寛隱惡揚善俾自遷改先有/司不急細務由是化行民安修築渠陂盜賊帖息)¶
　　(訟牒退縮學校興舉異時富商賦貨江浙省分遣/屬官監賦事侵牟百出思丁一再監之為設方畧)¶
　　(會計悉當每嵗漕運米物十數萬斛筦倉庾者或/與漕戸不相謀紛然生事思丁出之如納咸服其)¶
<pb:KR2k0044_WYG_154-9a>¶
　　(便夏旱秋/雨禱皆應)¶
　胡潤祖(嘉靖浙江通志廣平人元統初為慶元路推/官初積囚滿獄淹至十年潤祖至朝夕審錄)¶
　　(不憚寒暑自/是訟無滯者)¶
　丁濟(寧波府簡要志字溉之髙郵人尹奉化凡公論/所在一判不復改至今人稱曰丁相公判一字)¶
　王元恭(嘉靖寧波府志字居敬真定人後至元六年/為明州總管先在他郡能聲赫然郡民聞其)¶
　　(至老稚争慶下車問民疾苦寛猛相濟興學校作/杏壇詠歸亭飾從祀像學廩不給徵逋贍之舉行)¶
　　(鄉飲酒禮貿地為義阡絶火化之俗作石馬道於/江次以便漕運復成四明續志十二卷與延祐志)¶
　　(並刻/以傳)¶
<pb:KR2k0044_WYG_154-9b>¶
　寗玉(寧波府簡要志至元中以萬户鎮慶元/勇智過人民皆安堵海道晏然人稱之)¶
　何槐孫(嘉靖浙江通志至正初慶元路推官申/明科條雪寃禁暴首除姦惡吏民畏服)¶
　巴延徹爾(嘉靖寜波府志字彬卿由蒙古胄監至正/間主簿慈谿勤於奉公切於愛民嘗三督)¶
　　(漕運厯風濤之險事每先集嵗饑勸閭右/出粟平糴民無菜色鄰邑冦發掩捕有方)¶
　阿林(成化四明郡志西域人至正癸巳知奉化州下/車即汰去冗胥溢卒疏理寃滯詿誤田野絶巡)¶
　　(捕之迹時嵗洊飢餓莩載道請米得報亟傾官/廩以濟事有利害白大府率多聽許民賴以安)¶
　濟雅穆爾丹(成化四明郡志至正十七年進士授定海/令當方氏僭據軍卒驕横剽掠村落謨丁)¶
　　(不避豪勢獲其渠魁格殺之餘衆斂跡時政賦煩/苛一以公平科辦民無重擾陞奉化州知州尋調)¶
<pb:KR2k0044_WYG_154-10a>¶
　　(昌/國)¶
　許原(戴良許原傳閩人授定海縣丞西北用兵未已/調發無虛日且地瀕大海嵗修治海舟而官直)¶
　　(不時降或降而為吏胥所欺隱每事第差民之中/次者一二人以主其出納謂之庫子凡所費用皆)¶
　　(令其代輸期會迫促至日受榜笞不恤也原惻然/詣府請其直集里役之長分授之俾售其物次第)¶
　　(歸之庫吏皆不得有所與僅令治文書以備稽勘/縣以業海為生自民船不出海所恃以存者獨田)¶
　　(租然民産無制里役無藝而民病原取其田分計/之田多者應重差田少者稱其出而不得横擾會)¶
　　(慈谿闕令府檄原攝令事治慈谿如定海興利除/害不一月而大治每出入月俸必負以自隨一錢)¶
　　(之費必已出民以飲食進悉却之有私致一肉於/舟者舉而投之江菅屨徒涉不問道里逺近以為)¶
<pb:KR2k0044_WYG_154-10b>¶
　　(常一日臺檄下憲府追原甚急比上道號泣而送/者千人且慮乏行資無一人不懷金以獻同官亦)¶
　　(割俸馳贈於道左原悉謝遣無所受曰造次顛沛/見人之守縱死不易吾心也抵京事白及還以憂)¶
　　(去/)¶
　明¶
　孔立(成化四明郡志廬州人洪武元年知象山縣事/歸附之始百廢未興立至庶政遂舉是年夏蘭)¶
　　(秀山冦亂民甚驚駭立設計殲其渠魁餘黨/悉平他若息虎患弭旱災皆其德化所感)¶
　冷麟(寧波府簡要志山東人洪武七年知鄞縣政務/便民時孔立知象山有惠政民以孔冷並稱)¶
　喬鑑(成化四明郡志雲中人洪武八年為奉化縣丞/贊佐有方順民之好惡葺宜明樓修進林碶建)¶
<pb:KR2k0044_WYG_154-11a>¶
　　(廣濟諸橋/民皆德之)¶
　何公肅(寧波府簡要志河南人洪武十年定海/知縣政尚寛平鞭扑不用民從其化)¶
　余文昇(成化四明郡志字子俊鎮江人洪武十一年/知寧波府承前守唐蔚嚴峻之後更以寛恕)¶
　　(民翕然從化選用廉吏敦勸農桑嚴堂試興水利/咸有實效革四明驛船之閒冗者以其夫户付有)¶
　　(司别役每坊舊設巡警舖夫以防盜備火多以貧/乏者充而不逮富者乃驗丁編排不分役作悉令)¶
　　(遇夜上宿質明則從便舊例民輸税糧畸零者併/為百十石共一單方與收納致有包攬之弊文昇)¶
　　(令民自五斗以上皆自入倉隨到即收躬親驗/視即就倉理郡事畧無倦色厯陞工部尚書)¶
　吴德純(天啟慈谿縣志洪武十六年任慈邑丞值嵗/旱德純沐浴徒跣詣天井潭致禱甘雨隨應)¶
<pb:KR2k0044_WYG_154-11b>¶
　　(興學校以育賢良表貞節以/勵風俗興廢舉墜卓著能聲)¶
　陳誠遜(天啟慈谿縣志廣信永豐人洪武十九年由/監生知慈谿時寧波衞旗軍數十假公事至)¶
　　(邑四鄉横索民物適鹽禁方嚴輒以私鹽誣民剽/取甚酷誠遜悉捕之繩以法有史敬德者交通豪)¶
　　(吏持牌巡邏鄰邑民攖其/害聞誠遜至不敢入境)¶
　李子謙(成化四明郡志新喻人洪武二十七年由人/材為慈谿主簿莅事詳審人不敢欺本府倉)¶
　　(厫頽敝上官督責有司違期勿就子謙立成之其/他浚河渠修碶堰役雖繁夥而區畫得宜民不知)¶
　　(勞/)¶
　許伯原(定海縣志樂安人洪武間授定海縣丞以韋/製一小圓牌書慎獨二字置之懷中操持清)¶
<pb:KR2k0044_WYG_154-12a>¶
　　(介遇訟則曲為開諭使自相和解縣北有鄣水/石堤十餘里年久傾圮度材修治完固民賴之)¶
　郭麟(寧波府簡要志定襄人洪武三十一年知奉化/縣剛柔兼濟蒞政五年一邑大治陞刑部主事)¶
　陸本(成化四明郡志字思名長洲人洪武三十一年/由人材授寜海令先是瀕海之民塗闕堤圮海)¶
　　(潮日浸連嵗無秋民困於逋租且徭役相仍逃亡/者衆本莅政月餘推誠招諭復業修築堤岸闕以)¶
　　(穀種耕牛俾事農/業於是民得安生)¶
　李亨(鄞縣志澤州人洪武三十一年知鄞縣治事明/敏人莫能欺民有茄初熟鄰人竊鬻於市民追)¶
　　(奪之訴於縣命傾茄於地笑指竊者曰汝真為盜/若果為汝茄肯於初熟時摘其小者乎遂服又二)¶
　　(軍籠二鵞道逢民家鵞羣竊其二納籠中民來訴/亨問飼以何物軍曰糠粃民曰草耳頃之鵞糞庭)¶
<pb:KR2k0044_WYG_154-12b>¶
　　(下糠草異驗二軍不能對其/明斷多𩔖此陞蘇州同知)¶
　梅應魁(嘉靖寧波府志威逺人建文三年為寧波推/官惟務寛恤聽決獄訟善探情偽時鄞邑民)¶
　　(邵觀奴妻陸氏潛之毋家其毋辛匿之反誣壻殺/氏觀奴逮捕不勝拷掠遂誣服第無迹可徵久不)¶
　　(能決上於府移應魁鞫之乃併繫辛氏於獄未得/其情一日辛之少女來饋命收於僻處紿之曰姊)¶
　　(何不出令汝來饋至是女懼乃漏言曰姊在某處/令某同來探毋消息耳於是亟捕陸氏至辛乃服)¶
　　(仕終布/政使)¶
　王璡(王鴻緒王璡傳字器之日照人洪武末以賢能/薦授寧波知府毁境内滛祠三皇祠亦在毁中)¶
　　(或以為疑璡曰不當祠而祠曰淫不得祀而祀曰/瀆惟天子得祭三皇於士庶人何預毁之何疑自)¶
<pb:KR2k0044_WYG_154-13a>¶
　　(奉儉約一日饌用魚羮璡怒其妻曰若不憶吾啖/草根時耶命撤而埋之人號埋羮太守燕師臨江)¶
　　(璡造舟艦謀勤王為衞卒縛至京成祖問造舟何/為對曰欲泛海趨𤓰洲阻師南渡耳帝亦不罪放)¶
　　(還以/壽終)¶
　魏宗(成化四明郡志字本敬南平人由國子生任台/州同知陞廣州知府永樂七年調寧波先是守)¶
　　(久闕郡政多不舉宗至詢民情察政務利病之緩/急而興革之先籍雜役額驗民丁税之數以多寡)¶
　　(貧富為差揭示通衢民知定役里胥莫能售其奸/嘗置櫝座側訟至則納詞其中以次推理一出已)¶
　　(斷輕重不失五邑之民/聞風向化訟庭閴然)¶
　宋真(成化四明郡志和州人永樂十三年為象山縣/丞壬寅冬倭寇侵縣官民聞風而遁真方出還)¶
<pb:KR2k0044_WYG_154-13b>¶
　　(左右曰賊至當避之真曰吾司民牧當與民同安/危民既受患吾將安歸持竿殺賊數人自午至晡)¶
　　(更無援者俄竿斷猶赤手搏戰/不已賊衆圍之剽七首中脅死)¶
　蔡海(象山縣志閩縣人永樂十四年為象山學諭倭/冦犯境軍民奔散一空海獨危坐賊至不忍害)¶
　　(海厲聲罵曰醜賊自當稱貢乃敢/冦境擾兵耶賊刺之遂飲刃而死)¶
　田南畝(成化四明郡志永豐人由監生永樂十二年/任奉化知縣資性寛厚刑罰不妄施惟以禮)¶
　　(訓人民/日就化)¶
　鄭珞(福建通志字希至閩縣人永樂進士改刑部主/事宣德初知寜波府鞫獄片言立決禁絶軍兵)¶
　　(邏捕之擾而盜賊亦屏息條減織染弓張二局及/諸色嵗辦物價均節賦力汰其浮羨一切老胥猾)¶
<pb:KR2k0044_WYG_154-14a>¶
　　(吏盡束手以避興舉學校以至公署倉塲橋梁碶/堰之屬罔不飭治每莅政畢輒至明倫堂與諸生)¶
　　(質難可否奬其良而懲其不率即布衣/之士識治理者時延訪之治行稱最)¶
　余斌(分省人物考合肥人襲職為處州衛指揮使宣/德五年調定海衛建義學延師儒令官家軍民)¶
　　(子弟願學者咸肄業焉暇則躬詣考閱而激勵之/自撰公勤廉謹四銘書於&KR0550;事以自勵城南海山)¶
　　(有大浹渡常覆舟溺人為文祭其神後遂無患/六年仍調處州衞七年陞浙江都指揮僉事)¶
　胡敏(寧波府簡要志字鋭之定逺人宣德六年/知鄞縣操守端方臨事剛果陞監察御史)¶
　周銓(寧波府簡要志玉山人進士宣德六年知奉化/縣廉以持已惠以養民在任六年百廢具舉陞)¶
　　(監察御史/終按察使)¶
<pb:KR2k0044_WYG_154-14b>¶
　和鵬(天啟慈谿縣志字大舉山西人丁未進士令慈/谿勞身率下如建學校葺廨宇取材聚甓皆躬)¶
　　(為區畫故民不令而自勵廉潔出於天性官/久益貧後以母喪去鬻衣以行官至僉事)¶
　賈奭(成化四明郡志巴縣人由進士授慈谿知縣教/民樹畜賴以生息興入市貿易之利民甚便之)¶
　　(嵗造御茶省節浮費蠧弊剔除民心悦服嘗/嵗旱齋禱甘雨隨應以廉能薦拜監察御史)¶
　龍伯(天啟慈谿縣志江西人成化初知慈谿不尚深/刻至馭吏則甚嚴革除宿弊簡省徭役境内肅)¶
　　(然聽訟止令口訴悉得/其情由是囹圄常空)¶
　朱欽(福建通志字懋恭邵武人成化進士授寧波府/推官舊浙江通志潔白自持訊讞詳盡巡撫張)¶
　　(憲贈之詩曰捍潮有力能迴海立政/無私可問天以異等召拜監察御史)¶
<pb:KR2k0044_WYG_154-15a>¶
　淩傅(江南通志字汝弼句容人舉鄉貢授象山知/縣築堤障水民得粒食卒於官立祠祀之)¶
　姜昂(舊浙江通志崑山人知寧波府正直不阿躬率/其屬薄賦緩刑與民約信餽遺絶跡門庭如洗)¶
　鄭琳(象山縣志𢎞治四年由舉人知象山剛方廉介/執法不阿豪有力者莫敢以私干時人呼為鄭)¶
　　(硬/頭)¶
　黄昌(嘉靖寧波府志字景文臨川人成化丁未進士/𢎞治八年以兩浙轉運判官陞寧波府同知在)¶
　　(任清苦勤幹人莫能堪與郡/守姜昂同時人稱一臺二妙)¶
　沈希達(嘉靖寜波府志字時用長洲人𢎞治十一年/任通判先時倭入貢道寧波郡人利與市易)¶
　　(不虞其譎也已而自京師還偽券紛然無所辨希/達召倭衆諭以善惡禍福大書天理人心萬里海)¶
<pb:KR2k0044_WYG_154-15b>¶
　　(面八字懸之倭人氣懾/吐實乃折偽券償實負)¶
　丁袍(鄞縣志字天衮豐城人由監生任鄞縣丞雪誤/罹死獄者七人海運遭風連及數十人頻年拘)¶
　　(繫袍得其情/為申釋之)¶
　張津(嘉靖寧波府志字廣漢博羅人𢎞治進士正德/六年守四明廉仁公直郡嘗大旱屏車葢曝赤)¶
　　(日中徒步行六十里詣天井靈湫/禱焉比還雨隨車霑足轉而為穰)¶
　林富(獻徵録字守仁莆田人𢎞治壬戌進士授大理/評事忤劉瑾降潮陽縣丞瑾誅起袁州府同知)¶
　　(陞寧波府知府當道喜事者増募鄉兵命編户輸/直富以儉嵗民貧持不可廣德湖自宋為官田輸)¶
　　(租特重民陳乞如花嶼湖全折例下所司輒格富/憫其困乞與全折丁父憂服闋補處州山民聚徒)¶
<pb:KR2k0044_WYG_154-16a>¶
　　(盜礦富計擒首惡斃之獄其黨怖詣願復業富命/代諸邑民兵食其役兵既精礦患亦息孝豐冦湯)¶
　　(毛乃倡亂富親抵賊巢擒其魁并黨數百他兵/乗之遂殱以盡陞廣西㕘政仕至兵部右侍郎)¶
　徐相(象山縣志江西人正德九年知象山清介絶俗/自奉惟蔬素内子不堪相曰為清白吏婦不愈)¶
　　(於贓敗為戍卒婦耶後遷州守去今/里甲均徭十年一輪者自相立法始)¶
　瞿唐(嘉靖寧波府志字堯佐大名人第進士為御史/有聲正德十年蒞寜郡甫下車條布教令以表)¶
　　(正風俗為先務性嚴毅不撓於豪猾時市舶太監/梁瑤骫法擾民唐舉憲典束持之瑤納賂其黨左)¶
　　(遷嵩/明州)¶
　胡瓊(天啟慈谿縣志字國華福建延平人進士知慈/谿斷獄明審尤振興學校在邑三年賊盜屏跡)¶
<pb:KR2k0044_WYG_154-16b>¶
　　(民皆安堵召/為監察御史)¶
　廖雲翔(奉化縣志福建懷安人由舉人正德十年知/奉化縣持身廉介不以家累自隨布衣脱粟)¶
　　(視民如子嘗有貧民負官錢者以其俸資代之不/責其償先是縣官謁鎮守市舶内臣以賄賂其左)¶
　　(右乃得通見雲翔曰寧使吾不得為官一錢尺帛/皆民脂也寧忍剥吾民以博一見耶入覲人謂當)¶
　　(多備行資雲翔曰天下寧有/餓死入朝官乎調虹川致仕)¶
　冦天叙(名山藏字子惇榆次人正德三年進士任寧/波知府政事之外講明理學士皆興起治行)¶
　　(為天下第一遷應天/府丞陞刑部侍郎)¶
　葉竦(天啟慈谿縣志字喬新江西撫州人進士授龍/泉縣調慈谿杜干謁止饋獻爬剔姦蠧會旱祈)¶
<pb:KR2k0044_WYG_154-17a>¶
　　(雨責躬誓神徒步以禱大雨若注遂有秋/市井火發亟走其所長跪籲天火亦隨滅)¶
　鄭餘慶(嘉靖定海縣志字崇善閩人由舉人令定海/勞心撫字不務繁苛嘉靖癸未日本入貢搆)¶
　　(隙倡亂餘慶嚴為防禦賊退繕城隍除戎器定賴/以寧夏值亢旱徒跣拜禱大雨隨渥又大疫捐俸)¶
　　(市藥多所全活至冬大侵陳荒政十事不/待命下先發庾食其尫羸者纂定海縣志)¶
　李鳯(嘉靖寧波府志祁州人由監生嘉靖三年任象/山司訓博學能書坐齋舍中日肅諸生講課多)¶
　　(所發明會學使恣睢任意辱鳯整冠掀髯直前厲/聲曰為斯文宗主使士子觀法何躁妄如此因言)¶
　　(不可者三同/列皆為股栗)¶
　周懋(嘉靖定海縣志常熟人由進士嘉靖六年令定/海首進父老於庭問所欲惡而興罷之邑故業)¶
<pb:KR2k0044_WYG_154-17b>¶
　　(海販時海冦肆暴官為厲禁且嵗比不登民胥嗷/嗷懋曰兹民之所以為生也即弛其禁徵科則置)¶
　　(厰縣庭坐區長其中令民赴納懸鉦於前有過取/者民即鳴以聞夜則封識存庫鄉無催科之擾官)¶
　　(無督責之勞/而侵漁斂跡)¶
　陳縞(奉化縣志字美中郴州人嘉靖七年由江西訓/導陞奉化知縣時學宫頽圮即飭材鳩工輪奐)¶
　　(一新靖難忠臣戴德彝湮沒既久訪遺跡祀於鄉/賢有蔣氏兄弟吿訐積二十年縞至其家諭以大)¶
　　(義爭遂息他如厚儲蓄増社學創義塚葺郵傳查/革丁産之漏竄禁絶輸税之分例不可殫述陞監)¶
　　(察御/史)¶
　錢璠(奉化縣志常熟人由舉人嘉靖十二年令奉化/申減四明驛借支水馬銀三百六十八兩又申)¶
<pb:KR2k0044_WYG_154-18a>¶
　　(革象山縣借掇弓兵六十七名所省嵗六百三十/餘金又倪家碶圯壞捐俸修之創戴德彝祠題曰)¶
　　(貞忠又以奉志/疎畧訂正之)¶
　王德溢(天啟慈谿縣志福建連江人進士知慈谿縣/振興學校謙恭下士以鳴鶴鄉去縣治特逺)¶
　　(盜賊充斥每親蒞其所糾察緝薙旬月間盜遂屏/跡又擇其子弟可向學者聚而教之以杜白二湖)¶
　　(民田所繫尤加意/疏濬擢監察御史)¶
　何榮(象山縣志茂名人嘉靖十五年由監生知象山/縣勤於案牘獄無寃滯當路廉其能凡大辟輒)¶
　　(委檢斷擬決如律不少/徇因忤權貴左遷去)¶
　沈繼美(嘉靖寧波府志字子充四川保寧守禦所人/進士為吏科給事中以言事謫海鹽丞嘉靖)¶
<pb:KR2k0044_WYG_154-18b>¶
　　(十六年陞知鄞縣畧去邊幅與民以簡易從事一/切寃不得直役不得平者皆得至其庭面陳患苦)¶
　　(悉與疏決居常布衣蔬食/澹泊自甘厯浙江㕘政)¶
　吴允裕(象山縣志南海人嘉靖二十年知象山潔已/奉公愛民如子邑舊無城山賊一夕竊發刼)¶
　　(去庫銀允裕罄俸資償之不足者尚過半民競捐/貲代償調東安令比遷郡丞復署縣事百姓相慶)¶
　　(曰福星/再臨矣)¶
　徐憲忠(奉化縣志華亭人嘉靖二十年由進士知/奉化縣政先釐弊清理隱田百畝以贍學)¶
　髙廷忠(奉化縣志長樂人由舉人知奉化甫至即剗/法之不便於民者十餘事惟順人情宜土俗)¶
　　(而期於政行有餽海錯潛置金其中/者黙返之不揚於衆陞臨江府同知)¶
<pb:KR2k0044_WYG_154-19a>¶
　徐易(西江志號豐溪永豐人嘉靖進士授鄞縣令開/萬金湖築堰東西鄉凡三十二所瀦洩惟時間)¶
　　(募教水戰大儲餉以養士卒亡何而海/冦作人服其前識徵為戸科給事中)¶
　蔣三才(象山縣志全州人嘉靖二十四年由舉人知/象山縣時海陸諸冦竊發合邑洶洶三才倡)¶
　　(立父子鄉兵互相應援每有犯境及私/行刼掠者捕獲悉置之法民賴以安)¶
　金九成(嘉靖定海縣志字鳴韶武進人進士嘉靖二/十四年令定海持身清謹人不得干以私時)¶
　　(海冦猖獗編立保甲創置墩堡積聚芻糧設畫樹/防種種具有程式又巡行郊野相地作碶以田斥)¶
　　(鹵民甚賴之定邑故魚鹽貿區多援藉權貴以/冒闗禁九成力為阻抑令行禁止以此左遷)¶
　劉逢愷(天啟慈谿縣志字虞讓泰和人嘉靖辛丑進/士令慈邑訟庭片言決摘他邑以慈獨無山)¶
<pb:KR2k0044_WYG_154-19b>¶
　　(税請均之逢愷曰山已貢茶故寛上供何均為嵗/饑多方全濟楊慈湖祠宇久廢力任修復與諸生)¶
　　(講學宗㫖大暢/官至太僕少卿)¶
　陸奎章(嘉靖寧波府志字子翰武進人領嘉靖戊子/鄉薦除寧波教授至則出平生所治舉子業)¶
　　(與諸生訂可否卓有程式或諷其督責太寛則曰/此漁士之囮也吾恥為之吾與諸秀敏者朝夕誦)¶
　　(肄即不能者可勉他何為哉諸/生稱文行必曰陸東坤先生)¶
　沈愷(獻徵録華亭人厯寧波府知府嘉靖壬寅癸卯/間漳閩之人與番舶夷商貿販方物往來絡繹)¶
　　(海上邊氓亦有闌出入者愷為厲禁犯者輒置重/法適武人有欲立功邊徼者以虛聲鼓聽當途柄)¶
　　(兵之人亦皆好事輒議兵𠞰焉愷獨上議沮之/當事者不聽遂出師衆果大潰乃服其先見)¶
<pb:KR2k0044_WYG_154-20a>¶
　張德熹(舊浙江通志福清人嘉靖中任寧波推官明/敏能決疑久之獄獄中疫作慮囚有不當死)¶
　　(者縱之歸約如期入勿/爽其誠信孚格如此)¶
　龔愷(天啟慈谿縣志華亭人嘉靖進士令慈谿其治/行括於廉法才三字當時仰為神君慈父召拜)¶
　　(御史極論馬政之非忤柄臣幾斃杖下楊繼盛以/劾嚴嵩下獄論死愷昌言救之嵩恚甚外除憲臬)¶
　　(將隂中焉愷上疏/終養不待報而歸)¶
　畢清(天啟慈谿縣志嘉靖時任慈谿主簿多膂力工/騎射值倭冦内侵承海道檄率兵禦之與戰於)¶
　　(奉化之上板橋殺賊無算再戰方横戈直/入後軍盡奔清手刃十餘人力竭墮馬死)¶
　侯國治(慈谿縣志字平裕廣東南海人嘉靖中由舉/人以本府同知攝邑篆時慈始建城國治勤)¶
<pb:KR2k0044_WYG_154-20b>¶
　　(於蒞事自昧爽至漏下督/察不懈遂成保障之功)¶
　毛德京(象山縣志字子極富州人嘉靖三十年知象/山縣修學校新縣署築城鑿池遇冦治兵而)¶
　　(折節下士平易近民即卓/魯不是過也陞台州别駕)¶
　蕭萬斛(奉化縣志字時應江西㤗和人由舉人嘉靖/二十八年遷奉化令始莅政革分例定賦規)¶
　　(均徭役時多倭患申改㙮山巡檢司并建出海公/館創石城一座於湖頭渡滸挈鮎埼爵谿鉄塲山)¶
　　(之兵打造哨船七隻聮布司濱以給防禦又念邑/無城冦且旦夕至亟申於上捐常徭而均其役城)¶
　　(成延袤一千一十八丈有竒冦三至不敢逼建又/新堂左耳房庫右兵器庫又建儀仗庫俱取諸贖)¶
　　(金不科里甲/任滿謝事歸)¶
<pb:KR2k0044_WYG_154-21a>¶
　宋繼祖(定海縣志字汝孝漢州人由進士知定海縣/時倭冦充斥邑大驛騷總制胡宗憲提兵至)¶
　　(定繼祖借給軍儲無闕兼善韜畧往往被甲戴鍪/率先戎行金塘舟山之捷皆與有績焉任定三年)¶
　　(築湖塘葺公署廓學宫皆為士民興百世之利先/是崇邱鄉田引鄞東錢湖水以資播藝舊有蛇堰)¶
　　(逼小浹江一決則水勢若建瓴盡注於江故河渠/與湖水未旱而先涸三農病之繼祖躬履其地去)¶
　　(舊堰二十里所地名東岡築堰其下又去堰二十/餘步所築碶堰以蓄水碶以洩水於是東岡以上)¶
　　(江盡為河瀦渟益巨不惟崇邱永無旱患鄞/之七鄉亦胥被其利陞兵部主事改御史)¶
　陳紀(鄞縣志字仲理甌寧人嘉靖三十七年為鄞令/邑遭倭冦幕府及諸文武大吏所至如織官私)¶
　　(供億紀先期置廨舍凡所需器用及米鹽零雜毫/不擾民麻陽兵五百人至令犒各豚首一紀曰城)¶
<pb:KR2k0044_WYG_154-21b>¶
　　(所割日幾豚而需首五百耶不聽軍吏請賦枯魚/紀曰奉禁寸板不許下海焉所得魚乃以虀進又)¶
　　(需騎五百匹紀曰鄞故澤國舟行無馬官籍額僅/四十焉得馬五百乃以芒屩代幕府大恚軍營需)¶
　　(餉者故邀糗糧不受鏹下令簽富民運餉至軍所/名曰倭米户紀曰此徒為難耳因謬為好於帥以)¶
　　(銀易之轉輸/者皆得息肩)¶
　劉世曹(天啟慈谿縣志巴縣人以進士為慈谿令省/刑緩徵與民休息不事毛舉鷹擊至土豪市)¶
　　(猾并奸吏舞文/者法按之無貸)¶
　何愈(定海縣志富川人舉人知定海縣靈巖太邱二/鄉地瀕海舊設堤四十餘里名千丈塘内占田)¶
　　(可數萬畝列碶五久之海水吞囓塘碶相繼圮斥/鹵浸淫年比不登愈乃覈占戸量田出貲驗丁發)¶
<pb:KR2k0044_WYG_154-22a>¶
　　(繇修塘及五碶大浚諸渠引以溉田復修/靈緒黄河閘舟山平水閘定之水利悉舉)¶
　霍與瑕(天啟慈谿縣志字勉衷南海人進士令慈鋤/積梗殲大盜以民和召祥嵗屢稔邑始城形)¶
　　(勝多缺相天時地利之便補偏鍾秀遵令丈量田/畝過目不爽尺寸吏民詫以為神會鄢懋卿總理)¶
　　(鹽法巡行郡國驕恣無度與瑕清鯁無賂遺懋卿/怒嗾鹺使者劾之遂落職蕭然出署置書若干盡)¶
　　(捐之學/官以去)¶
　周光鎬(象山縣志字國祚潮陽人隆慶六年以郡司/理署邑篆首謁學宫問其典籍無有即捐月)¶
　　(俸購書若干卷貯之時命巾車省阡陌廉知山税/病民白之兩臺減山蕩税額千餘兩民慶更生)¶
　吴道邇(舊浙江通志漳州人進士令慈谿邑與姚江/錯壤姚江利洩杜白二湖之水以資灌溉建)¶
<pb:KR2k0044_WYG_154-22b>¶
　　(閘於野私啟之湖田盡涸前令霍與瑕議建閘於/内地俾不得乗間為奸兩邑訟之不已道邇辨決)¶
　　(有方慈/民得直)¶
　楊芳(鄞縣志字以德四川巴縣人萬厯丁丑進士知/鄞縣廉得彰聖寺所侵學田萬三千餘畝清歸)¶
　　(府鄞二庠嵗徵其租徧給貧士俗以斃命誣人先/毁掠其家芳峻懲之刁風遂息禁溺女陋習為文)¶
　　(徧諭開示惻隱後遂無/犯者陞戸科給事中)¶
　蔡貴易(福建通志字邇通同安人隆慶二年進士由/户部主事出知寧波府有建開金塘大榭之)¶
　　(䇿者謂可墾腴田二萬畝佐軍興貴易曰此國初/所徙地也役蒸黔而資巨室庸詎利乎既力白於)¶
　　(上官事遂寢寧闗外跨大江為浮梁兩涯隙地為/豪家占以築室渡者一日溺百餘人貴易廉得其)¶
<pb:KR2k0044_WYG_154-23a>¶
　　(狀立毁之仍為文祭溺者/患遂息擢本省按察使)¶
　唐師錫(象山縣志莆田人萬厯九年知象山布衣蔬/食未嘗取民間束菜胥掾皆畏之奉三尺惟)¶
　　(謹嵗儉邑多菜色督餉者讓師錫慢期師錫笑曰/吾忍以敲扑殘民命耶寧坐催科政拙耳卒以下)¶
　　(考去去之日蕭/然一槖而已)¶
　何偉(天啟慈谿縣志字汝器涪州人萬厯癸未進士/授慈令寛和為治時邑苦災祲道殣相望偉行)¶
　　(平糶法發倉作糜以起菜色搜肺石之積買棺葢/胔體建東西城義倉各一犯爰書者入粟儲其中)¶
　　(備天行之乏邑治冠於山謂形局失宜民請更之/偉曰勤民以康吾宇勿為也因材於構因石於址)¶
　　(因土於山使朝無烟夕罷炊者借傭資以/果其腹指顧而役竣秩滿召拜給事中)¶
<pb:KR2k0044_WYG_154-23b>¶
　喬萬里(奉化縣志號弦所松江人舉人萬厯十三年/任奉化廉以持己勤以恤民尤重學校明倫)¶
　　(堂圮即力新之其於逋負令漸次/輸納負罪者至庭必哀矜而遣之)¶
　時偕行(定海縣志嘉定人進士授諸暨令調定海萬/厯十五年奉詔經量田地山蕩偕行履畝躬)¶
　　(親里胥無所容其奸邑大饑設法賑濟全活甚衆/至若衛里射圃社學民兵皆其所創舉召補御史)¶
　崔振臬(象山縣志號淑寰番禺人任象山令政平訟/簡不事苛察小民戴若慈母值海上戒嚴訓)¶
　　(練土著葺除戎具立辦勁弩千餘分給守/陴者躬自賈勇為士卒先孤城恃以無恐)¶
　汪應泰(定海縣志臨清人由進士初任諸暨破巨奸/剪劇盜有能聲當事以定海為巖邑調應泰)¶
　　(來令值大侵之餘多方惠濟飢民賴以存活邑有/興作無不力任之時颶風發屋官舍廊廡盡圮應)¶
<pb:KR2k0044_WYG_154-24a>¶
　　(泰曰榱桷不完何以壯國容於是首堂宇及/廟獄亭坊溝井次序就理召為刑部主事)¶
　翁憲祥(鄞縣志字兆龍常熟人萬厯壬辰進士為鄞/令邑西石塘碶與慈連界慈人旱則決澇則)¶
　　(閉鄞受其害憲祥勘定之利害與共鄞人受賜邑/賦役條項繁瑣憲祥纂定一編名賦役全書刋行)¶
　　(民間傳為治譜邑丞江輔政廉性慈有目疾頗/不得於上官憲祥翼之俾得盡職召補給事中)¶
　黎民表(定海縣志號石洲南昌人由舉人知定海萬/厯初條鞭之法雖下而郡縣不盡遵行定邑)¶
　　(民病雜役里甲弊於催符民表一以條鞭為程凡/所徵解皆官自任之百姓惟計畝輸錢而已後令)¶
　　(循其法他若置學田完城郭/利及邑中久逺者不可勝紀)¶
　倪甫英(象山縣志字華月上海人先令分水有聲會/象令闕當路以繁劇調象土瘠民頑甫英一)¶
<pb:KR2k0044_WYG_154-24b>¶
　　(意節嗇拊循見德不事追呼而徵徭樂輸者恐後/邑故弊藪奸胥為政甫英歎曰病在版籍廢也乃)¶
　　(較定經賦全/書上下皆便)¶
　樊轂(奉化縣志進賢人舉人萬厯丁酉任奉化令邑/舊仍陋甲嵗致羨餘數百金轂嚴行芟革鐫石)¶
　　(垂後催科立限取足不取溢驛傳苦供億不辦上/請免編革存銀若干兩立意寛厚不為多事而大)¶
　　(事大獄黙幹而徐制之治盜必破離其黨開以/自新作興文學講貫不輟多士蔚起仕至知府)¶
　吴文企(舊浙江通志景陵人萬厯中知寧波府郡豪/有侵營地為市肆而輸金於守號公用錢文)¶
　　(企叱吏無進亟撤其屋時正防倭水陸兵餉/多漏巵文企手算支給毫無虛糜士卒感悦)¶
　魏成忠(鄞縣志字藎卿萬厯戊戌進士知鄞縣勤修/水利於東岡碶増為十三洞躬挽石運磚以)¶
<pb:KR2k0044_WYG_154-25a>¶
　　(作衆氣節贏金貿田四十/餘畝以供守夫補弊之費)¶
　趙思基(定海縣志號雲澗粤人萬厯中令定海先時/巡撫視師海上率居臬司行署前令有議毁)¶
　　(民廬創開府者市民惴惴不自保思基至曰吾為/爾善計之乃周覽城中得城隍廟西蔬圃地遂經)¶
　　(營其事府成而閭里安堵如故思基為令廉明善/釐夙弊吏胥無所容其奸調去之日民閉城畱之)¶
　　(信宿車/不得行)¶
　詹沂(奉化縣志號魯泉宣城人萬厯中以進士為給/事中左遷奉化令視士民如子嵗旱躬禱郊外)¶
　　(雨大至連三日禱皆雨環城十里皆足八鄉之未/雨者逺詣縣庭號呼以請沂曰我當復出於是每)¶
　　(日大雨如前/八鄉霑足)¶
<pb:KR2k0044_WYG_154-25b>¶
　黄櫸(舊浙江通志金谿人萬厯中為寧波通判軍儲/在昌國者多影射櫸渡海親覈之宿弊盡洗海)¶
　　(舟闈出莫可詰櫸括其舟悉籍之/為什伍相保各有標驗奸宄肅清)¶
　張似渠(天啟慈谿縣志四川人萬厯中以本府推官/攝邑篆慈邑舊貢芽茶額二百六十斤日久)¶
　　(茶株盡絶胥吏為奸重斂里正似渠盡/從官給一毫無所擾於民旋徵為御史)¶
　黄應明(奉化縣志東筦人舉人為奉化令甫至邑出/諭俗十五章勸民從化村無怒吏戸無負租)¶
　　(訟至立折吏胥無從索一錢持半日糧即得平反/時有黄半升之謠鄰邑權貴以骩法事囑峻拒之)¶
　　(為所隂中竟以調/去仕終漢陽别駕)¶
　何士晉(舊浙江通志宜興人萬厯中為寧郡司理郡/中董孝子祠初奉母像於偏隅祀則先神後)¶
<pb:KR2k0044_WYG_154-26a>¶
　　(母士晉非之乃出俸更置後寢以奉母祀則先母/後神祀典始正更助之田又恤諸生之貧為置田)¶
　　(學宫使邑丞司其出入/治獄廉平遇事立剖)¶
　顧言(慈谿縣志字中瑜江隂人由進士令慈谿徵糧/惟書花戸應納糧數令按限自封投櫃吏無侵)¶
　　(漁而民免追比採礦使至不為禮璫大怒思中/之會上官具言令賢不可動乃止遷刑部主事)¶
　周家椿(舊浙江通志同安人萬厯中寧波推官剖決/如流嘗攝郡篆兼署鄞邑執要除煩庶務咸)¶
　　(理捐俸鍰置田於/郡庠士民德之)¶
　陳茂齡(定海縣志溧陽人明經萬厯三十六年為定/海丞有惠政董修重邱永濟橋事無鉅細皆)¶
　　(以躬親之與士/交必敦行誼)¶
<pb:KR2k0044_WYG_154-26b>¶
　江秉謙(鄞縣志字兆豫歙縣人萬厯庚戌進士為鄞/令編審丁田蕩地定由票之式每號開載四)¶
　　(至土名與魚鱗黄冊買契相符并/填業主姓名詭寄虛契之弊絶)¶
　賴愈秀(奉化縣志江西安義人選貢萬厯甲寅任奉/化令通敏練達開萬家河造太平橋剏北渡)¶
　　(公館修學宫事事精辦不動聲/色在任未久而去人皆惜之)¶
　張可大(王鴻緒張可大傳字觀甫應天人萬厯武進/士任浙江都司僉書厯遷舟山㕘將舟山居)¶
　　(大海中元時建昌國州為浙東要害可大修軍政/自岑港抵厯海三江皆置戍倭犯五罩湖白沙港)¶
　　(茶山潭頭連敗之加副總兵城久圮可大與副使/蔡獻臣築之兩月訖工城内外田數千畝海潮日)¶
　　(害稼可大築碶蓄淡水遂為膏腴居民名之曰張/公碶天啟元年以都指揮使掌南京錦衣衞崇禎)¶
<pb:KR2k0044_WYG_154-27a>¶
　　(元年出為登萊總/兵官守登州死節)¶
　沈猶龍(鄞縣志字人伯華亭人萬厯丙辰進士為鄞/令倣古社倉之法以備凶荒出陳易新一免)¶
　　(紅腐民沾實惠長春門外舊有泥塘江流逼城斥/鹵易入猶龍甃堰以石鄞民永利擢監察御史至)¶
　　(兵部/尚書)¶
　顧宗孟(定海縣志號巖叟長洲人由進士莅定海天/啟元年部檄定鎮陸卒千餘人援遼時承平)¶
　　(久兵皆驕惰一旦開逺調遂於啟行之日大譁縛/其本官首領毁民間廬舍勢幾不可遏宗孟挺身)¶
　　(慰諭之衆素懾宗孟風裁遂戢徐肅隊而行邑河/渠西達慈南達鄞嵗久且淤宗孟并濬之前令黎)¶
　　(民表之行條鞭也奸宄無所售衆有異議宗孟不/為撓沮一切循其法秩滿以治行髙等徵為御史)¶
<pb:KR2k0044_WYG_154-27b>¶
　陳其柱(慈谿縣志字元素崑山人由進士令慈谿聽/訟不輕加鞭扑至市魁扞網不得已而用之)¶
　　(民皆化其德無犯法者時海寇騷擾其柱厯要害/増築三壘屹如金湯去之日慈民號泣追送建祠)¶
　　(闞峯/之麓)¶
　張伯鯨(鄞縣志字瀚伯江都人萬厯進士由歸安調/繁鄞縣性清執有幹畧懲奢靡躬行儉約兩)¶
　　(鄉水利封洩修築必躬往督察不委佐領嘗斷寃/死獄釋盜所株連七十五人遷户部主事厯官兵)¶
　　(部尚/書)¶
　何汝賓(定海縣志字寅之蘇州衞世襲指揮天啟二/年調昌國㕘將先昌國營伍糧多隱佔兵苦)¶
　　(陋規謁有贄汛有情解稱有例薪燭竹木鼃魚麞/鹿有供汝賓莅任之始一切洗革故士伍感恩用)¶
<pb:KR2k0044_WYG_154-28a>¶
　　(命撲洪宇於石浦覆林洪於近洋蹙林淑舟踣張/一老并盡恭化餘黨所至無不奏捷喜文翰嘗著)¶
　　(舟山志遷廣/東都督僉事)¶
　潘起鵬(象山縣志字以凌廣東新會人天啟七年由/舉人知象山縣軫念民瘼釐剔奸弊吏胥畏)¶
　　(若神明值海冦攻昌石諸城起鵬率/兵𠞰禦獲賊曾伯仁等海疆以寧)¶
　陳璸(名宦留祀冊福建詔安人天啟乙丑進士知慈/谿縣有惠政厯湖廣㕘議獻賊陷荆襄死之贈)¶
　　(右副都御史諡忠貞慈谿縣志時海冦劉香騷擾/瀕海郡縣璸備禦有方冦不犯境斷獄數言立辨)¶
　　(濬河渠以溉田/畝民䝉其利)¶
　龔彞(定海縣志字和梅滇人由進士崇禎三年知定/海以儒術飾吏治老稚莫不懽悦鎮兵以餉愆)¶
<pb:KR2k0044_WYG_154-28b>¶
　　(期脱巾趨郡將閧於府門彞聞單騎追之兵士聞/馬鈴聲相謂曰龔侯至矣遂俟於道左彞為開諭)¶
　　(隨還歸伍巡撫羅汝元聞之曰令牧民/者也而能使悍卒聽約束其居官可知)¶
　廖鵬舉(福建通志字孟博晉江人萬厯已酉舉人為/寧波同知寧郡蛟門商舶幅輳鵬舉取舊規)¶
　　(例一切革去庭有質斷引情剖決使自悦服民呼/為廖外公時石浦諸衛劇冦豨突樓船數百鵬舉)¶
　　(單騎慰諭賊遥見曰廖外公來/也釋甲而回冦平擢南安郡守)¶
　林夢官(舊浙江通志龍谿人崇禎間守寧波值嵗旱/步禱天井龍潭祈龍者隨其所得即奉以為)¶
　　(龍得一蛙夢官曰此蛙耳奚名為龍吾將屠之左/右皆驚阻夢官曰倘致龍怒而雨我甘以身殉遂)¶
　　(磔之少頃雷電/驟興滂沱遍浹)¶
<pb:KR2k0044_WYG_154-29a>¶
　林元(舊浙江通志莆田人崇禎中謫寧波通判性亷/静飯蔬飲水甘之若飴其子來省將取一疋布)¶
　　(大怒曰亟去毋汙我卒/於官同僚為醵資殮之)¶
　陸自嶽(舊浙江通志武進人崇禎中知寧波府郡有/巨猾充役廉得其人收捕之猾賄勢豪冀免)¶
　　(自嶽曰僕為此方除害公反欲貽患桑梓乎置之/法有賊胡乗瓏者倡亂雪竇尅日分犯自嶽捕其)¶
　　(内應六人誅之隨發兵直抵賊巢獲其巨魁餘勿/問當急變時自嶽募尫羸民兵六百人或曰兵期)¶
　　(壯勇奚用是為自嶽曰此饑饉餘生/不急收之秖助冦耳其深識如此)¶
　胡夢泰(奉化縣志江西鉛山人崇禎進士其治奉化/才甚明決而讞鞫必主寛平睹學宫圮壞給)¶
　　(資以新之勸地方輸粟備荒平其直以給民奸吏/無敢舞文值米貴𫝊警多訛民志思亂夢泰取其)¶
<pb:KR2k0044_WYG_154-29b>¶
　　(黠者立斃數人衆志遂定尤敦尚理學名節如文/靖舒公拾遺戴公極力崇闡捐俸立祠置田以祀)¶
　黄端伯(舊浙江通志江西新城人崇禎中授寧波府/推官清介獨立執法不阿布衣蔬食貨利不)¶
　　(攖其心人呼/為黄佛子)¶
　李沾(舊浙江通志華亭人崇禎時為慈谿令剔除穢/弊力行善政民便之以丁憂去任士民攀轅而)¶
　　(泣/)¶
　汪偉(慈谿縣志字長源休寧人以進士令慈谿嵗侵/捐俸市粟勸輸平糴全活甚衆時邊事孔棘部)¶
　　(符下郡邑預徵并督累年宿逋偉設法徵解額外/無増益後行取授翰林檢討死闖賊難偉與妻耿)¶
　　(氏同就縊題壁云身不可辱志不可降夫婦同死/節義成雙已耿就右縊以手招偉曰止止雖在顛)¶
<pb:KR2k0044_WYG_154-30a>¶
　　(沛夫婦之倫不可失也卒正左右而絶其從容就/義如此)¶
(國朝順治九年/賜諡忠愍崇)¶
(恩祀鄉賢疊荷/  綸屡邀)¶
(憫恤為不媿云/)¶
國朝¶
　陳白輅(舊浙江通志字嬰白江南人恩貢生順治六/年任象山令象邑懸處海陬值鼎革之初白)¶
　　(輅憫其瘡痍曲加軫恤/苞苴往來一切謝絶)¶
　王奐(奉化縣志號千峯江南南陵人順治九年任奉/化縣始至清積胥之乾沒者訟牒如林讞決必)¶
<pb:KR2k0044_WYG_154-30b>¶
　　(當其情設立綱簿詳載里甲總數田地山蕩丁口/按則科糧完欠瞭如指掌上之司部頒其法於各)¶
　　(邑十一年值均里令下奐力行之為奉邑永賴大/兵平舟山軍需朝至夕發督造戰船運木深山役)¶
　　(徒千百計奐必躬親事若游刃奉城傾圮議増築/奐區畫興工不日功竣十四年山冦猖獗奐嚴責)¶
　　(保甲搜獲真賊訊實斃之又講藝興學築後/溪塘捍水以内艱去任後累遷山東鹽法道)¶
　張秉乾(象山縣志字治平江寧人康熙九年由武進/士任象協左營守備能詩文兼工書法十年)¶
　　(大旱米價騰貴設法賑濟十四年海冦犯象秉乾/堅守却之賊再至單騎迎敵遇賊棲霞觀前奮勇)¶
　　(驅殺賊勢愈熾乃登城樓大書秉乾死矣四字於/壁帶甲觸石死事)¶
(聞廕一子崇/    祀名宦)¶
<pb:KR2k0044_WYG_154-31a>¶
　邱業(名宦留祀冊安陸人康熙十一年知寧波府重/士愛民一時沐膏澤者羣比之召父杜母致仕)¶
　　(歸囊槖蕭然載菊數本曰非敢效/彭澤也聊以免俗而已人益重之)¶
　李時芳(名宦留祀冊由武舉順治十八年任寧協副/將康熙十五年海逆連䑸犯象山圍七晝夜)¶
　　(時芳以孤城一旅分兵設禦誓死/堅守城邑得完以勞瘁卒於官)¶
　王國祥(名宦留祀冊為台協寧海營㕘將康熙十五/年賊圍象邑奉檄援𠞰自寧海黄墩直趨石)¶
　　(門嶺入界斬闗破竹而來賊始倉皇遁去招集流/亡安撫遺黎全活甚衆會李時芳卒即授為城守)¶
　　(副將見學宫兩廡傾圮捐俸鼎建親為督理/不數月吿成以武臣而加意學校不多覯也)¶
　何琛(寧波府志號西園閩縣舉人令慈谿性慈祥耐/煩劇兩造陳辭和顔聽受徐出片語判曲直民)¶
<pb:KR2k0044_WYG_154-31b>¶
　　(無不服者在任五/載未嘗輕杖一人)¶
　李廷機(名宦留祀冊瀋陽人官學生康熙十五年知/寧波府以愛民為主嚴束胥役不敢為奸杜)¶
　　(絶苞苴一時謳頌/載途稱賢太守)¶
　蔡毓秀(名宦留祀冊號一&KR3548;錦縣人康熙十六年任/奉化令值嵗暮鄉民以逋課滯獄者數十人)¶
　　(悉放寧家約以新正完課民感泣率如約課未嘗/虧有盜魁二人以行刼横州里毓秀擒二人磔於)¶
　　(市羣盜斂跡遇編審品撘貧富平均徭役詳請免/運象協兵米民累得甦嵗大旱禱於柏香巖甘霖)¶
　　(立沛又捐俸置田於法海寺以設供龍/神學宫傾圮捐資修葺増建講堂射圃)¶
　周聖化(定海縣志字西鐸祥符人康熙壬戌進士二/十九年知定海縣邑初設百務未舉聖化至)¶
<pb:KR2k0044_WYG_154-32a>¶
(御書建署廨倉厫庫獄及學宫城隍祠籌畫行之初邑/    樓大綱畢張凡有利於民者悉心)¶
　　(民皆葺茅以居多火患首捐俸糾同城文武買瓦/易之嵗侵為粥以食飢者治邑三年政簡刑平以)¶
　　(卓異陞秦/州知州)¶
　繆燧(名宦留祀冊字蓉浦江隂人康熙間知定海縣/重葺學宫城隍廟捐建義學買山田以資生徒)¶
　　(膏火築蘆花嶴大展嶴社倉以防嵗飢修抝山謝/浦等塘青嶴椗齒諸碶以儲水利至海闗𣙜税凡)¶
　　(民間日用之物申詳督撫一概免徵/邑未有志燧手輯成書考核詳贍)¶
　馬受曾(寜波府志字念功溧陽人康熙己丑進士令/象山修葺學宫創建義學疏濬南河纂修縣)¶
　　(志酌催科嚴保甲勸農桑崇節儉賑饑荒瘞暴/露在任十三年屢被薦剡竟卒於官士民思之)¶
<pb:KR2k0044_WYG_154-32b>¶
　楊懿(公舉事實蒲城人舉人雍正四年知鄞縣凡民/間爭訟有闗倫理者反覆開諭務期仍歸和好)¶
　　(不輕加決罰五年遇水灾履畝親勘詳請蠲租發/賑民無失所六年旱米價騰貴詳請發米平糶并)¶
　　(開大嵩河工修理城垣使貧民得以力作餬口尤/盡心水利一切塘堰碶閘及時修築行順庄嚴保)¶
　　(甲矜恤罪囚重造監房增葺新舊倉厫積穀備賑/鄞邑學宫頽廢首捐二百金勸輸修葺改城北胡)¶
(聖諭公書院為義學延師訓課朔朢宣講以堵塞長春/    廣訓每啚設立鄉耆一人專司講解)¶
　　(塘積勞成/疾卒於官)¶
　¶
　浙江通志卷一百五十二¶
