# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.781961
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十三
<pb:KR2k0044_WYG_152-1a>¶
欽定四庫全書¶
　浙江通志卷一百五十三¶
　名宦(八/)¶
　　紹興府¶
　漢¶
　任延(後漢書本傅字長孫南陽宛人更始元年為大/司馬屬拜會稽都尉時年十九迎官驚其壯及)¶
　　(到靜泊無為唯先遣饋禮祠延陵季子會稽頗稱/多士延到皆聘請髙行如董子儀嚴子陵等敬待)¶
　　(以師友之禮掾吏貧者輒分俸祿以賑給之省諸/卒令耕公田以周窮急每時行縣輒使慰勉孝子)¶
<pb:KR2k0044_WYG_152-1b>¶
　　(就餐飯之有龍邱萇者隱居大末志不降辱掾吏/白請召之延曰龍邱先生躬德履義有原憲伯夷)¶
　　(之節都尉灑掃其門猶懼辱焉召之不可遣工曹/奉謁修書記致醫藥吏使相望於道積一嵗萇乃)¶
　　(詣府門願得備錄延遂署議曹祭酒萇尋病卒延/自臨殯不朝三日是以郡中賢士大夫爭往宦焉)¶
　　(建武初徵為/九真太守)¶
　黄讜(𢎞治紹興府志汝南人建武四年為會稽太守/辟郡人包咸為主簿遣子師之任督郵鍾離意)¶
　　(治屬縣救災䘏/患郡内大治)¶
　第五倫(後漢書本傳字伯魚京兆長陵人建武二十/九年拜會稽太守雖為二千石躬自斬芻養)¶
　　(馬妻執炊爨受俸裁留一月糧餘皆賤貿與民之/貧羸者會稽俗多淫祀好卜筮民常以牛祭神百)¶
<pb:KR2k0044_WYG_152-2a>¶
　　(姓財産以之困匱其自食牛肉而不以薦祠者發/病且死先為牛鳴前後郡將莫敢禁倫到官移書)¶
　　(屬縣曉吿百姓其巫祝有依託鬼神詐怖愚民皆/案論之有妄屠牛者吏輒行罰後遂斷絶百姓以)¶
　　(安永平五年坐法徵老小攀車叩馬號呼相隨日/才行數里不得前倫乃偽止亭舍隂乗船去衆知)¶
　　(復追之及詣廷尉吏民上書守闕者千餘人會帝/幸廷尉錄囚徒得免歸里元和三年賜策罷以二)¶
　　(千石奉/終其身)¶
　馬稜(後漢書本傳字伯威援之族孫肅宗以稜行義/徵拜謁者永元二年江湖多劇賊以稜為丹陽)¶
　　(太守皆擒滅之轉會/稽太守治亦有聲)¶
　張霸(後漢書本傳字伯饒蜀郡成都人年數嵗知孝/親鄉人號為張曾子永元中為會稽太守表用)¶
<pb:KR2k0044_WYG_152-2b>¶
　　(處士顧奉公孫松等奉後為潁川太守松為司𨽻/校尉並有名稱其餘有業行者皆見擢用郡中爭)¶
　　(厲志節習經者以千數道路但聞誦聲霸始到越/賊未解郡界不寧乃移書開購明用信賞賊遂束)¶
　　(手歸附不煩士卒之力童謠曰棄我㦸捐/我矛盜賊盡吏皆休視事三年遷為侍中)¶
　慶鴻(後漢書廉范傳鴻洛陽人慷慨/有義節位至會稽太守有異迹)¶
　馬臻(嘉泰會稽志永和五年為會稽太守創立鏡湖/在會稽山隂縣兩界築塘蓄水水髙田丈餘田)¶
　　(又髙海丈餘若水少則洩湖灌田如水多則閉湖/洩田中水入海所以無㓙年其陂塘周迴三百一)¶
　　(十里溉田九千餘頃/越人至今廟祀之)¶
　殷丹(嘉泰會稽志為會稽太守時郡有孝婦以誣見/殺連旱二年丹到郡刑訟女祭婦墓天應時澍)¶
<pb:KR2k0044_WYG_152-3a>¶
　　(雨/)¶
　度尚(後漢書本傳字博平山陽湖陸人拜郎中除上/虞長為政嚴峻明於發擿奸匪吏人謂之神明)¶
　　(延熹五年擢為荆州刺史後漢書注尚擢門下書/佐朱雋恒歎述之以為不凡雋後官至車騎將軍)¶
　　(人竒尚有/知人之鑒)¶
　劉寵(後漢書本傳字祖榮東萊牟平人拜會稽太守/山民愿樸乃有白首不入市井者頗為官吏所)¶
　　(擾寵簡除煩苛禁察非法郡中大化徵為將作大/匠山隂縣有五六老叟龎眉皓髮自若邪山谷間)¶
　　(出人齎百錢以送寵寵勞之曰父老何自苦對曰/山谷鄙生未嘗識郡朝他守時吏發求民間至夜)¶
　　(不絶或狗吠竟夕民不得安自明府下車以來狗/不夜吠民不見吏年老遭值聖明今聞當見棄去)¶
<pb:KR2k0044_WYG_152-3b>¶
　　(故自扶奉送寵曰吾政何能及公言/邪勤苦父老為人選一大錢受之)¶
　陳重(萬厯紹興府志宜春人與鄱陽雷義友/世稱陳雷舉孝廉遷會稽太守有異政)¶
　淳于式(成化紹興府志建安中孫權表式為會稽太/守時陸遜既平丹陽賊帥遂部伍東三郡強)¶
　　(者為兵羸者補户得精兵數萬人式啟遜枉擾民/及遜見權稱式佳吏曰式意在養民是以白遜)¶
　三國吴¶
　顧雍(吴志本傳字元歎吴郡吴人州郡表薦弱冠為/合肥長後轉在婁曲阿上虞皆有治績孫權領)¶
　　(會稽太守不之郡以雍為丞行太守事討/除冦賊郡界寧靜吏民歸服封醴陵侯)¶
　朱桓(吴志本傳字休穆吴郡吴人孫權為將軍桓給/事幕府除餘姚長往遇疫癘穀食荒貴桓分部)¶
<pb:KR2k0044_WYG_152-4a>¶
　　(良吏隱視醫藥飱粥相繼士民感戴之遷盪寇校/尉授兵二千人使部伍吴會二郡鳩合遺散期年)¶
　　(之間得萬餘人黄/武元年封嘉定侯)¶
　陸凱(吴志本傳字敬風吴郡吴人丞相遜族子黄武/初為永興諸暨長所在有治績寶鼎元年遷左)¶
　　(丞相封/嘉興侯)¶
　滕引(吴志本傳字承嗣北海劇人起家為丹陽太守/徙吴郡會稽所在見稱三國志注引每聽辭訟)¶
　　(斷罪法察言觀色務盡情理人/有窮寃怨苦之言對之流涕)¶
　車浚(萬厯紹興府志天璽初為會稽太守在/官清忠值嵗荒旱以表求賑貸見殺)¶
　晉¶
<pb:KR2k0044_WYG_152-4b>¶
　紀瞻(晉書本傳字思逺丹陽秣陵人以討周馥華軼/功封都鄉侯除會稽内史時有詐作大將軍府)¶
　　(符收諸暨令令已受拘瞻覺其詐便破檻出之訊/問使者果伏詐妄論討陳敏功封臨湘縣侯尋除)¶
　　(尚書右僕射/轉領軍將軍)¶
　諸葛恢(晉書本傳字道明琅邪陽都人元帝為安東/將軍以為主簿再遷江寧令愍帝即位召為)¶
　　(尚書郎元帝上疏留之承制調為會稽太守臨行/帝為置酒謂曰今之會稽昔之闗中足食足兵在)¶
　　(於良守政之所先君為言之恢陳謝因對曰宜尊/五美屏四惡進忠實退浮華帝深納焉大興初以)¶
　　(政績第一詔曰會稽内史諸葛恢莅官三年政清/人和為諸郡首宜進其位班以勸風教今増恢秩)¶
　　(中二/千石)¶
<pb:KR2k0044_WYG_152-5a>¶
　山遐(晉書山濤傳濤孫遐字彦林河内懷人為餘姚/令時江左初基法禁寛弛豪族多挾藏户口以)¶
　　(為私附遐繩以峻法到縣八旬出口萬餘豪強切/齒以遐輒造縣舍遂陷其罪竟坐免官後為東陽)¶
　　(太守郡/境肅然)¶
　謝奕(嘉泰會稽志字無奕陳郡陽夏人少有器鑒為/剡令有一老公犯法謝以醇酒罰而遣之累遷)¶
　　(豫州刺史追贈/鎮西大將軍)¶
　王彪之(晉書本傳字叔武初除佐著作郎後為鎮軍/將軍會稽内史加散騎常侍居郡八年豪右)¶
　　(斂跡亡戸歸/者三萬餘口)¶
　熊逺(晉書本傳字孝文豫章南昌人元帝作相時引/為主簿累遷侍中出補會稽内史時王敦作逆)¶
<pb:KR2k0044_WYG_152-5b>¶
　　(沈充舉兵應之加逺將軍距而不受不輸軍資於/充保境安衆為務敦至石頭諷朝廷徵逺拜太常)¶
　　(卿/)¶
　南北朝¶
　王鎮之(宋書本傳字伯重琅邪臨沂人父隨之上虞/令鎮之初為琅邪王衛軍行㕘軍出補剡上)¶
　　(虞令並有能名内史謝輶請為山隂令復有殊績/桓元以為大將軍錄事㕘軍時三吴饑荒遣鎮之)¶
　　(銜命賑䘏而會稽内史王愉不奉符㫖鎮之依事/糾奏愉子綏元之外甥當時貴盛鎮之為所排抑)¶
　　(髙祖踐阼為輔國/將軍琅邪太守)¶
　褚淡之(南史本傳字仲原河南陽翟人宋受命為侍/中後會稽郡缺乃用為會稽太守景平二年)¶
<pb:KR2k0044_WYG_152-6a>¶
　　(富陽孫法先自號冠軍大將軍與孫道慶等攻没/縣邑建旗鳴鼓直攻山隂淡之遣陸邵水軍禦之)¶
　　(而身率所領出次近郊敗/賊於柯亭尋卒諡曰質)¶
　羊元保(南史本傳泰山南城人厯會稽太守文帝以/元保廉素寡欲故授名郡為政雖無殊績而)¶
　　(去後常見思不營/財利産業儉薄)¶
　王淮之(南史本傳字元魯琅邪臨沂人宋武帝起兵/為太尉主簿出為山隂令有能名預討盧循)¶
　　(功封都亭侯宋臺建除御史中丞為/僚友所憚武帝受命拜黄門侍郎)¶
　徐豁(南史本傳字萬同姑幕人宋永初中為/尚書左丞山隂令精練法理為時所推)¶
　謝方明(宋書本傳陳郡陽夏人髙祖受命遷侍中出/為丹陽尹有能名轉會稽太守江東民户殷)¶
<pb:KR2k0044_WYG_152-6b>¶
　　(盛風俗峻刻強弱相陵奸吏蜂起符書一下文攝/相續方明深達治體不拘文法闊畧苛細務存綱)¶
　　(領貴族豪士莫敢犯禁除比伍之坐判久繫之獄/東土至今稱詠之承代前人不易其政必宜改者)¶
　　(則以漸移變使無迹/可尋元嘉三年卒官)¶
　江秉之(南史本傳字元叔濟陽考城人宋少帝時為/烏程令以善政著名東土後為山隂令人户)¶
　　(三萬政事繁擾訟訴殷積階庭常數百人秉之御/繁以簡常得無事以在縣有能出補新安太守元)¶
　　(嘉十二年轉任臨海並以簡約見稱所得秩悉散/之親故妻子常饑寒人有勸其營田秉之正色答)¶
　　(曰食祿之家豈可與農人競利在/郡作書案一枚去官留以付庫)¶
　張裕(南史本傳字茂度吴郡吴人元嘉十八年除會/稽太守素有吏能職事甚理卒於官諡曰恭子)¶
<pb:KR2k0044_WYG_152-7a>¶
　顧凱之(南史本傳字偉仁吴郡吴人厯尚書都官郎/後為山隂令山隂劇邑三萬户前後官長晝)¶
　　(夜不得休事猶不舉凱之御繁以約縣用無事晝/日垂簾門階閒寂自宋世為山隂務簡而事理莫)¶
　　(能尚也後為/尚書吏部郎)¶
　卞延之(南史卞彬傳彬濟隂寃句人父延之弱冠為/上虞令有剛氣會稽太守孟顗以令長裁之)¶
　　(積不能容脱幘投地曰我所以屈卿者政為此幘/耳今以投之卿矣卿以一世勲門而傲天下國士)¶
　　(拂衣/而去)¶
　王晏(嘉泰會稽志為上虞令孔覬自會稽發兵反晏/起兵攻郡覬卒千人趨石瀃竄於山嵴村村人)¶
　　(縛以送晏斬/之東閣外)¶
<pb:KR2k0044_WYG_152-7b>¶
　王僧䖍(南史本傳僧綽弟也泰始中為吴興太守徙/會稽太守中書舍人阮佃夫家在東請假歸)¶
　　(客勸僧䖍以佃夫要幸宜加禮接僧䖍曰我立身/有素豈能曲意此輩彼若見惡當拂衣去耳佃夫)¶
　　(言於宋明帝使御史中丞孫夐奏僧䖍坐免官昇/明二年為尚書令齊武帝即位遷侍中光祿大夫)¶
　　(開府儀/同三司)¶
　洪現(會稽圖經官會稽太守既罷不欲/令人知其清乃以船載土而歸)¶
　傅琰(南齊書本傳字秀珪北地靈州人在宋為諸暨/武康令除吴興郡丞泰始六年遷山隂令山隂)¶
　　(東土大縣難為長官父僧祐在縣有稱琰尤明察/又著能名其年爵新亭侯元徽初遷尚書右丞太)¶
　　(祖輔政以山隂獄訟煩積復以琰為山隂令賣鍼/賣糖老姥爭團絲來詣琰琰不辨覈縛團絲於柱)¶
<pb:KR2k0044_WYG_152-8a>¶
　　(鞭之密視有鐵屑乃罰賣糖者二野父爭雞琰問/何以食雞一人云粟一人云豆乃破雞得粟罪言)¶
　　(豆者縣内稱神明無敢復為偷盜諸/傅有治縣譜子孫相傳不以示人)¶
　周顒(南齊書本傳字彦倫汝南安成人元徽中詔為/剡令有恩惠百姓思之建元初為長沙王後軍)¶
　　(㕘軍山隂令縣舊訂滂民以供雜使顒言之於太/守聞喜公子良曰竊見滂民之困困實極矣役命)¶
　　(有常祗應轉竭蹙迫驅催莫安其所險者或竄避/山湖困者或自經溝瀆亦有摧臂斮手茍自殘落)¶
　　(販傭貼子權赴急難每至滂使發動遵赴嘗促輒/有植杖被緼稽顙階垂泣涕告哀不知所振下官)¶
　　(未嘗不臨食罷筯當書偃筆為之久之愴不能已/交事不濟不得不就加捶罰見此辛酸時不可過)¶
　　(山隂邦治事倍餘城然畧聞諸縣亦處處皆躓惟/上虞以百户一滂大為優足過此列城不無彫罄)¶
<pb:KR2k0044_WYG_152-8b>¶
　　(宜應有以普救倒懸設流開/便則轉患為功得之何逺)¶
　蕭曅(南史本傳字宣昭髙帝第五子也建元二年為/會稽太守加都督武帝即位厯中書令祠部尚)¶
　　(書性輕財重義有古人風罷會稽還都齋中錢不/滿萬俸祿所入皆與參佐賓僚共之常曰兄作天)¶
　　(子何畏弟無錢居/止附身所須而已)¶
　陸慧曉(南史本傳字叔明吴郡吴人齊髙帝輔政除/為尚書殿中郎建元初遷太子洗馬及武陵)¶
　　(王守會稽上為精選僚吏以慧曉為功曹與府參/軍沛國劉璡同從述職復為西陽王左軍長史領)¶
　　(會稽郡丞行郡事慧曉厯輔五政立身清肅僚佐/以下造詣必起送之或謂慧曉曰長史貴重不宜)¶
　　(妄自謙屈答曰我性惡人/無禮不容不以禮處人)¶
<pb:KR2k0044_WYG_152-9a>¶
　顧憲之(南史本傳凱之孫字士思性尤清直宋元徽/中為建康令時人號曰神明仕齊為東中郎)¶
　　(長史行會稽郡事山隂人吕文度有寵於齊武帝/於餘姚立邸頗縱横憲之至郡即日除之文度後)¶
　　(還𦵏郡縣爭赴弔憲之不與相聞時西陵戍主杜/元懿以吴興嵗儉會稽年登商旅往來倍嵗西陵)¶
　　(牛埭税官格日三千五百求加至一倍計年長百/萬浦陽南北津及柳浦四埭乞為官領攝一年格)¶
　　(外長四百許萬武帝以示會稽使陳得失憲之議/曰尋始立牛埭非茍通□以納税也當以風濤迅)¶
　　(險人力不捷濟急以利物耳既公私是樂故輸直/無怨京師航渡即其例也而後之監領各務已功)¶
　　(或禁遏别道人生理外凡如此類不經埭煩牛者/上詳被報䝉停格外十條從來喧訴始得暫弭案)¶
　　(吴興頻嵗失稔今兹尤饉去乏從豐良由饑棘舊/格新減尚未議登格外加倍將以何術皇慈恤隱)¶
<pb:KR2k0044_WYG_152-9b>¶
　　(振廩蠲調而元懿幸災𣙜利重増困瘼人而不仁/古今共疾山隂一縣課户二萬其人資不滿三千)¶
　　(者殆將居半一人被攝十人相追一緒裁萌千孽/互起蠶事弛而農業廢賤取庸而貴舉責應公贍)¶
　　(私日不暇給欲無為非其可得乎又永興諸暨罹/唐㝢寇擾公私殊燼彌復特甚倘逢水旱實不易)¶
　　(思俗諺云會稽打鼓送恤吴興步擔令史會稽舊/稱沃壤今猶若此吴興本是瘠土事在可知因循)¶
　　(餘弊誠宜改張武帝並從之由是深以方直見知/憲之雖累經宰郡資無擔石及歸環堵不免饑寒)¶
　王詢(嘉泰會稽志永泰初為山隂令太守王敬則將/舉兵反召詢問吾欲𤼵丁丁可得幾人府庫錢)¶
　　(有幾詢答縣丁卒不可得府庫/物多未輸入敬則怒將出斬之)¶
　劉元明(南史傅琰傳臨淮劉元明亦有吏能厯山隂/令政為天下第一終司農卿後傅琰子翽代)¶
<pb:KR2k0044_WYG_152-10a>¶
　　(元明為山隂令問元明曰願以舊政吿新令尹答/曰我有竒術卿家譜所不載臨别當相示既而曰)¶
　　(作縣令唯日食一升飯/而莫飲酒此第一䇿也)¶
　庾蓽(梁書本傳字休野新野人為驃騎功曹㕘軍出/為輔國長史會稽郡丞行郡府事時承彫弊之)¶
　　(後所在穀貴民多流散蓽撫循甚有治理唯守公/祿清簡逾厲至經日不舉火太守襄陽王聞而饋)¶
　　(之蓽辭不受天監元年卒無以殮柩/不能歸髙祖詔賜絹百匹米五百斛)¶
　江革(南史本傳字休映濟陽考城人中興元年梁武/帝入石頭令與徐勉同掌書記除武陵王長史)¶
　　(會稽郡丞行府州事革門生故吏家多在東聞革/應至並賫持縁道迎候革曰我通不受餉不容獨)¶
　　(當故人筐篚至鎮唯資公俸食不兼味郡境殷廣/辭訟日數百革分判辨析曾無疑滯人安吏畏百)¶
<pb:KR2k0044_WYG_152-10b>¶
　　(城震恐琅邪王騫為山隂令贓貨狼籍望風自解/除都官尚書將還贈遺一無所受唯乗臺所給一)¶
　　(舸舸艚偏欹不得安臥或請濟江徙重物以迮輕/艚革既無物乃於西陵岸取石十餘片以實之其)¶
　　(清貧/如此)¶
　蕭元簡(冊府元龜為會稽太守時何裔隱居東山/元簡深加禮數月常命駕式閭談論竟日)¶
　劉沓(南史本傳字士源天監中累遷尚書儀曹郎出/為餘姚令在縣清潔湘東王繹發教褒美之)¶
　褚玠(陳書本傳字温理河南陽翟人大建中山隂縣/多豪猾前後令皆以贓汚免髙宗謂中書舍人)¶
　　(蔡景厯曰稽隂大邑久無良宰卿文士之内試思/其人景厯進曰褚玠廉儉有幹用未審堪其選否)¶
　　(髙宗曰甚善卿言與朕意同乃除戎昭將軍山隂/令縣民張次的王體達等與諸猾吏賄賂通姦全)¶
<pb:KR2k0044_WYG_152-11a>¶
　　(丁大户數多隱没玠乃鎖次的等具狀啟臺髙宗/手勅慰勞并遣使助玠搜括所出軍民八百餘户)¶
　　(時舍人曹義達為髙宗所寵縣民陳信家富於財/諂事義達信父顯文恃勢横暴玠乃遣使執顯文)¶
　　(鞭之一百於是吏民股慄莫敢犯者信後因義達/譖玠竟坐免官玠在任嵗餘守祿俸而已去官之)¶
　　(日不堪自致因留縣境種蔬菜以自給或&KR0339;玠以/非百里之才玠答曰吾委輸課最不後列城除殘)¶
　　(去暴姦吏局蹐若謂其不能自潤脂膏則如來命/以為不達從政吾未服也時人以為信然皇太子)¶
　　(知玠無還裝手書賜粟米二百斛於是/還都及為御史中丞甚有直繩之稱)¶
　唐¶
　姚崇(張説姚崇神道碑字元之洛陽人中書令出典/越郡性仁恕行簡易虛懷汎愛而涇渭不雜真)¶
<pb:KR2k0044_WYG_152-11b>¶
　　(率徑盡而應變無窮常推是心以御於物故所莅/必甿庶風偃驁狠化從言不勵而教成政不威而)¶
　　(事理去思覩/頌來暮聞歌)¶
　李俊之(嘉泰會稽志開元中為會稽令縣東北有防/海塘自上虞江抵山隂百餘里以瀦水溉田)¶
　　(俊之増修焉民賴其利/後令李左次又増修之)¶
　郭密之(萬厯紹興府志天寶中令諸暨建義津/橋築放生湖溉田二千餘頃民便之)¶
　王士寬(白居易王士寛墓誌太原人天寶中應明經/舉及第選授婺州義烏尉以清幹稱刺史韋)¶
　　(之晉知之署本州防禦判官無何假東州司倉專/掌運務嵗終課績居多永泰中遷越府户曹屬邑)¶
　　(有不理者士寛假領之所至必理大厯中本道觀/察使薛兼訓以士寛清白尤異表奏之有詔權知)¶
<pb:KR2k0044_WYG_152-12a>¶
　　(餘姚縣令時海寇初殄邑焚田荒士寛乃營邑室/創器用復流庸闢菑畬凡江南列邑之政士寛冠)¶
　　(其首其制邑闢田增户之績則會稽之課地/官之籍載焉建中初選授揚州倉曹㕘軍)¶
　金堯恭(萬厯紹興府志寶厯中令上虞堯恭於縣西/北置任嶼湖與梨湖灌田二百餘頃興利除)¶
　　(害民甚/德之)¶
　崔協(嘉靖浙江通志博陵人大中元年以户曹攝上/虞值嵗大旱民賦無所出協請蠲於上不許遂)¶
　　(傾家資代輸之及/卒邑人立廟祀之)¶
　張遜(嘉奉會稽志乾寧初為山隂令董昌反署置百/官召遜知御史臺遜拒曰王自棄為天下笑且)¶
　　(六州勢不助逆王據孤州祗速死爾昌怒曰遜不/知天意以邪説拒我囚之他日謂人曰我縱無遜)¶
<pb:KR2k0044_WYG_152-12b>¶
　　(何乏於事乃害之會稽/令吴鐐亦為昌所殺)¶
　宋¶
　張公良(𢎞治紹興府志字希留太平興國中為新昌/令立縣治興學校廉以律已卒不能歸民卜)¶
　　(地𦵏之名/曰官阡)¶
　杜守一(嘉泰會稽志景德二年以大理丞知蕭山先/是縣東五里有虎守一為政虎負子西渡浙)¶
　　(江而去鄉人名/其里曰去虎里)¶
　蘇壽(萬厯紹興府志武功人大中祥符初以大理丞/出知蕭山明剛柔審利害人稱其治天聖九年)¶
　　(復知越州摧強燭弊/曾未期月威聲大振)¶
<pb:KR2k0044_WYG_152-13a>¶
　丁寶臣(王安石丁寳臣墓誌字元珍晉陵人景祐中/以進士起家用舉者遷太子中允知越州剡)¶
　　(縣始至流大姓一人而縣遂治除弊興利甚衆遷/博士就差知越州諸暨縣其治諸暨如剡越人滋)¶
　　(以寶臣為循吏累遷尚書司封員外郎嘉靖浙江/通志寶臣之後有令錢厚之當建炎中奏減買絹)¶
　　(四之三以紓暨人之困姜紹請粟於朝得萬/餘石以賑暨人之饑又劉炳疏免淘金之役)¶
　寇仲温(萬厯紹興府志慶厯初令諸暨未明視/事亭午皆畢興學校廢淫祠父老稱之)¶
　曾公亮(宋史本傳字明仲泉州晉江人舉進士甲科/知會稽縣民田鏡湖旁每患湖溢公亮立斗)¶
　　(門泄水入曹娥江民受其利嘉祐六年拜吏部侍/郎同中書門下平章事集賢殿大學士熙寧二年)¶
　　(進昭文館大學/士以太保致仕)¶
<pb:KR2k0044_WYG_152-13b>¶
　過昱(萬厯紹興府志一名公彦皇祐初以祕書丞出/令剡嵗饑流民集城下昱勸富家出粟賑之明)¶
　　(年又饑乃出常平錢請糴取其贏米幾萬斛與流/民又割俸麥為種役饑民耕種官田明年得麥五)¶
　　(百斛復與流民使歸/復業流民感激而去)¶
　王逵(萬厯紹興府志濮陽人皇祐初知越州濬治城/隍布宣政令志有執持果於興革大為曾鞏所)¶
　　(推服西園有池名曰王/公葢越人致其思云)¶
　胡向(萬厯紹興府志清江人皇祐進士倅越州奏課/為天下第一後官大理卿決獄仁恕為時所稱)¶
　任布(宋史本傳字應之河南人進士及第知宿州時/越州守闕寇準曰越州有職分田嵗入且厚今)¶
　　(爭者頗衆非廉士莫可予乃徙布越州有祖訟其/孫醉酒詈我已而自悔哭於庭曰我老無子賴此)¶
<pb:KR2k0044_WYG_152-14a>¶
　　(孫以為命也布聞知貸其死上書自劾朝廷亦不/之責厯樞密副使授太子少保致仕卒諡恭惠)¶
　蔣堂(東都事畧字希魯常州宜興人舉進士第為河/南發運使降知越州州有鑑湖溉田八千頃前)¶
　　(此為郡者聽民自占既而多為豪右所侵水利寖/耗堂後上所不便奏復之復知杭蘇二州以禮部)¶
　　(侍郎/致仕)¶
　郭源明(嘉泰會稽志字潛亮嘉祐六年知蕭山縣縣/之宿豪有父子為奸利者悉置於法民有育)¶
　　(孤女利其資過時不嫁者諭以禮律女遂得/所歸太守刁約聞之曰郭蕭山厭民望矣)¶
　曾鞏(韓維曾鞏神道碑字子固南豐人嘉祐二年登/進士第通判越州屬嵗饑鞏興積藏通有無老)¶
　　(稚不出里閭果腹而嬉元豐五年擢拜中書舍人/以翰林學士卒於越新編越舊取酒務錢給募牙)¶
<pb:KR2k0044_WYG_152-14b>¶
　　(錢不足則賦諸鄉户鞏亟罷之嵗饑度常平不足/又慮民不能盡至城邑乃諭富人使攜粟往予民)¶
　　(民得不出田里而受粟又貸之種使隨秋税以償/民食其惠鞏政事過人所至務去民疾苦文章與)¶
　　(歐陽修齊名世/稱南豐先生云)¶
　王存(宋史本傳字正仲潤州丹陽人慶厯六年登進/士第調嘉興主簿擢上虞令豪姓殺人久莫敢)¶
　　(問存至按以州吏受賕豪賂他官變其獄存反罷/去久之除密州推官紹聖初以右正議大夫致仕)¶
　　(司馬光嘗曰並馳萬馬/中能駐足者其王存乎)¶
　張詵(宋史本傳字樞言建州浦城人第進士通判越/州民患苦衙前役詵科别人户籍其當役者以)¶
　　(差人錢為雇人充皆以為便元豐初/加龍圖閣直學士累官正議大夫)¶
<pb:KR2k0044_WYG_152-15a>¶
　鄭穆(宋史本傳字閎中福州候官人舉進士四冠鄉/書遂登第元豐三年出知越州先是鑑湖旱乾)¶
　　(民因田其中延袤百里官籍而税之既而連年水/溢民逋官租積萬緡穆奏免之元祐五年除寶文)¶
　　(閣待制六/年請老)¶
　李子筠(嘉靖浙江通志為餘姚主簿初有茶商航海/與海舶相遭更疑為盜相格鬬殺傷十餘人)¶
　　(久繫不決太守趙抃檄子筠治之子筠曰/犯時不知在律勿問杖而遣之抃大稱賞)¶
　程師孟(宋史本傳字公闢吴人進士甲科知越州為/政簡而嚴罪非死者不以屬吏發隱摘伏如)¶
　　(神得豪惡不遑跌宕者/必痛懲艾之所部肅然)¶
　游酢(宋史本傳字定夫建州建陽人第進士調蕭山/尉近臣薦其賢召為太學錄遷博士晩得監察)¶
<pb:KR2k0044_WYG_152-15b>¶
　　(御史於越新編酢天聖中任蕭山辨決/疑獄人稱神明在官數年德惠旁洽)¶
　劉韐(宋史本傳字仲偃建州崇安人第進士知越州/鑑湖為民侵耕官因收其租嵗二萬斛政和間)¶
　　(涸以為田衍至六倍隸中宫應奉租太重而督索/嚴多逃去則勒鄰伍取償民吿病韐請而蠲之方)¶
　　(臘陷衢婺越大震官吏悉遁或具舟請行韐曰吾/為郡守當與城存亡不為動益厲戰守備寇至城)¶
　　(下擊敗之拜述/古殿直學士)¶
　沈公調(𢎞治紹興府志宣和間為越州士曹掾會方/臘亂太守劉韐募民得賊首一級賞錢二萬)¶
　　(公調諌曰小人規利或殺平民以希賞不如令生/擒而倍其賜自是民或俘賊以獻韐即命公調覈)¶
　　(之但誅其附賊者餘誤/執皆免所活數千人)¶
<pb:KR2k0044_WYG_152-16a>¶
　宋旅(宋史本傳字庭實莆田人第進士累官奉議郎/知剡縣方臘既陷歙睦杭衢婺五州且犯越越)¶
　　(盜亦起應之縣吏多遁旅遣妻子浮海歸閩獨與/民據守以忠義激勸部勒隊伍為豫備計俄而盜)¶
　　(衆大至躬率壯鋭冒矢石雖頗殺獲終以力不敵/死之越帥劉韐上其事詔贈朝散郎錄其四子)¶
　宇文昌齡(嘉靖浙江通志字伯修成都人舉進士拜/御史徽宗立以寶謨閣待制厯知杭越經)¶
　　(理部政公/私便之)¶
　張守(宋史本傳字子固常州晉陵人登崇寧元年進/士第中詞學兼茂科建炎三年除起居郎兼直)¶
　　(學士院後徙知紹興府會朝廷遣三使者括諸路/財賦所至以鞭撻立威韓球在會稽所斂五十餘)¶
　　(萬緡守既視事即求入覲為上言之詔追還三/使時秦檜當國不悦守奉祠建康卒諡文靖)¶
<pb:KR2k0044_WYG_152-16b>¶
　李邴(周必大李邴神道碑字漢老濟州鉅野人崇寧/五年進士除徽猷閣待制知越州為政清簡抑)¶
　　(強扶弱後為/資政殿學士)¶
　綦崇禮(宋史本傳字叔厚髙密人登重和元年上舍/第嘗進唐太宗錄刺史姓名於屏風故事曰)¶
　　(連千里之封得一良守則千里之民安環百里之/境得一良令則百里之民説以寶文閣直學士知)¶
　　(紹興府時劉豫導金人入侵揚楚震擾髙宗躬御/戎衣次吴會崇禮以近臣承寧方面謂浙東一道)¶
　　(為行都肘腋之地備禦不可不謹密疏於朝得便/宜從事於是繕城郭厲甲兵輸錢帛以犒王師簡)¶
　　(舟艦以扼海道疚心夙夜殆廢食寢及春帝還七/州晏然不知羽檄之遽期年上印綬退居台州卒)¶
　　(贈左朝/議大夫)¶
<pb:KR2k0044_WYG_152-17a>¶
　趙鼎(萬厯紹興府志字元鎮聞喜人以尚書右僕射/兼知樞密院張浚與鼎暌異鼎求去出知紹興)¶
　　(府恤吏愛民不以故相自奉未幾復相秦檜主和/議與鼎不合竟謫潮州安置孝宗朝追諡忠簡)¶
　宋宗年(萬厯紹興府志郊之孫建炎中令剡金人攻/越守李鄴以城降屬邑皆潰宗年城守獨堅)¶
　　(民賴以安官至中/散大夫因家於剡)¶
　張友直(宋史張士遜傳友直字益之隂城人賜進士/出身累遷工部郎中知越州州民每春斂財)¶
　　(大集僧道士女謂之祭天友直下令/禁絶即取所斂財建學以延諸生)¶
　陳休錫　趙不搖(萬厯紹興府志先後令上虞並加/意水利疏聞於上禁民不得淤湖)¶
　　(為田自是他邑或病旱獨上/虞得湖水屢稔民甚德之)¶
<pb:KR2k0044_WYG_152-17b>¶
　林安宅(於越新編閩三山人紹興中知新昌改建學/宫置田養士諸廢墜無不修舉築東堤以禦)¶
　　(水患浚七里井開孝行砩決縣渠自南門入郭出/西門與砩水合以溉民田自宋中興有功於縣者)¶
　　(安宅為最累官/尚書㕘知政事)¶
　熊克(宋史本傳字子復建陽人御史大夫博之後紹/興中進士知諸暨縣越帥課賦頗急諸邑率督)¶
　　(趣以應克曰寧吾獲罪不忍困吾民他日府遣幕/僚閱視有無時方不雨克對之泣曰此豈催租時)¶
　　(耶部使者芮輝行縣至其境謂克曰曩知/子文墨而已今乃見古循吏為表薦之)¶
　王師心(𢎞治紹興府志紹興二十八年知紹興府時/欲遷祐陵二十里内士民故塚師心固争乃)¶
　　(止獲免者七百餘家又薦獻之物舊取/於民師心請以上供錢給直民皆便之)¶
<pb:KR2k0044_WYG_152-18a>¶
　葉顒(宋史本傳字子昻仙遊人紹興元年進士知上/虞縣凡徭役令民自推貨力甲乙不以付吏民)¶
　　(欣然皆以實應催租各書其數與民約使自持户/租至庭親視其入帥曹泳令今嵗夏租先期送十)¶
　　(之八顒請少舒其期泳怒及麥大熟民輸租反為/諸邑最泳大喜許薦於朝顒固辭賀正中薦顒靜)¶
　　(退遂召見顒論語剴切髙宗嘉納除將作監簿知/處州青田令陳光獻羨餘百萬顒以所獻充所賦)¶
　　(湯思退之兄居處州家奴屠酤犯禁一繩以法思/退不悦移知常州召為尚書郎厯尚書左僕射兼)¶
　　(樞密使諡正簡萬厯紹興府志子元/泳復令上虞助田養士人稱濟美)¶
　張暉(萬厯紹興府志淳熙中知蕭山會諸暨水溢詔/開紀家滙浚蕭山新江以殺水勢暉上言諸暨)¶
　　(地髙蕭山地下山隂則沿江皆山疏小江可導諸/暨之水欲浚新江其底石堅不可鑿若開紀家滙)¶
<pb:KR2k0044_WYG_152-18b>¶
　　(則水徑衝蕭山桃源等七都田廬為沼矣時蔣芾/為浙東提刑主諸塈之請欲開滙暉力爭曰暉頭)¶
　　(可斷滙不/可開乃止)¶
　黄由(萬厯紹興府志字子由長洲人淳熙中進士第/一通判紹興督行荒政於新嵊改糴為賑擅發)¶
　　(米五萬石予民不取直嘉定初以正議大夫知紹/興府聞嵊有虎患訛言虎有神變化叵測或為僧)¶
　　(或為猨狚儵忽莫可踪跡由禱於神募人捕之/殄滅無遺官至刑部尚書兼直學士院贈少師)¶
　張震(兩浙名賢録字彦亨魏公浚五世孫乾道己丑/登進士厯院轄寺丞知撫州江西倉以不附韓)¶
　　(𠈁胄論罷嘉定初召為右司郎官奉祠不復出時/論以正人目之娶會稽曾文清公女其子逺猷後)¶
　　(為紹興太守/因家於越)¶
<pb:KR2k0044_WYG_152-19a>¶
　王希吕(宋史本傳字仲行宿州人既仕寓居紹興府/乾道五年登進士科除端明殿學士知紹興)¶
　　(府尋以言者落職處之晏如治郡百廢俱興尤敬/禮文學端方之士天性剛勁遇利害無回䕶意惟)¶
　　(是之從居官廉潔至無屋可廬由紹興歸有/終焉之意然猶寓僧寺上聞之賜錢造第)¶
　袁説友　李大性(嘉泰會稽志嘉泰元年四月説友/以寶文閣學士知紹興府十二月)¶
　　(大性以禮部侍郎華文閣待制知紹興府萬厯紹/興府志説友大性相繼為守並有善政會稽郡志)¶
　　(之成實前守趙不迹及説友始終之而大性宅/心仁厚修舉社倉法廣營義塚尤為越人所思)¶
　趙彦倓(宋史本傳字安卿知臨安於潛縣縣胥往往/通臺省吏得肆其奸彦倓執其黠者械送府)¶
　　(臺省吏從中救之彦倓力爭竟抵胥罪浮橋屢以/水敗彦倓築以石民免溺死陞臨安府通判開禧)¶
<pb:KR2k0044_WYG_152-19b>¶
　　(初知紹興府楮價輕彦倓權以法民便之復鹿鳴/禮置興賢莊以資其費築捍海石塘亦置莊以備)¶
　　(增築會旱饑民聚陂湖中彦倓取死囚羃首刖足/徇於衆曰此刦蔆藕者也遂散其衆乃第民髙下)¶
　　(捐其税有差免輸湖籍田米舉緡/錢四十萬以助荒政民賴以濟)¶
　劉伯曉(於越新編山陽人嘉定中令諸塈值雷雨累/日夜洪水交作漂民畜田舍無算伯曉掩泣)¶
　　(奔救力請於朝得蠲税一/年田之不可復者除其籍)¶
　張逺猷(山隂縣志字辰卿四川綿竹人景定改元錄/張栻後以䕃補官三年知紹興府時賈似道)¶
　　(秉政造私第於山隂縣治之西官吏過其門者皆/出車下馬如王府例逺猷迂道避之鏡湖田旱潦)¶
　　(不時逺猷留心溝洫一遵馬臻遺制築堰修閘農/民賴以有秋五年報政加中大夫賜緋衣金魚袋)¶
<pb:KR2k0044_WYG_152-20a>¶
　　(致仕四川道梗遂卜居/山隂卒𦵏雲門石人山)¶
　魏了翁(萬厯紹興府志字華甫嘉熙初以資政殿學/士知紹興初了翁與真德秀同召為翰林學)¶
　　(士在朝凡上二十餘疏皆當時急務乃卒/為忌者所排擯到郡未幾卒越人哀之)¶
　丁疇(於越新編晉陵人淳祐中令新昌時嵗荒太守/命賑之疇曰欲行荒政宜緩催科欲恤貧民宜)¶
　　(優上户乃緩刑薄斂平糴勸分有無相資嵗賴/以不害己又作新學校制器置田文教聿起)¶
　楊參(萬厯紹興府志為越州錄事時郡多盜太守督/責保長甚嚴一日有盜入民家其主執之以送)¶
　　(保長保長素苦盜以木杖擊殺之守更坐保長以/殺人罪獄既具遣參按狀得實平反免死越人頌)¶
　　(之/)¶
<pb:KR2k0044_WYG_152-20b>¶
　留恭(萬厯紹興府志字伯禮永春人丞相正次子初/官浙西值大饑畢力賑恤全活甚衆後知紹興)¶
　　(時稱循吏初正亦知紹/興人謂父子濟美云)¶
　家坤翁(於越新編眉州人寶祐間令諸暨能文章好/奬掖儒彦甚有政績嘗築長官橋為長堤障)¶
　　(水植柳其旁人/號家公萬柳堤)¶
　張珦(於越新編南軒之裔開慶初以進士知新昌當/是時民財匱於兵而倖臣柄國者專事苛斂珦)¶
　　(守正不阿寛徭節用雖獲譴不顧元兵南下/珦團結義勇為固守計後卒於官子孫家焉)¶
　元¶
　張昇(元史本傳字伯髙其先定州人後徙平州除紹/興路總管初大德至大間越大饑且疫癘賦税)¶
<pb:KR2k0044_WYG_152-21a>¶
　　(鹽課責里胥代納吏並緣為姦昇為証於簿籍白/行省蠲之前平江嵗輸海運糧布囊三萬俾紹興)¶
　　(製如數民患苦之更數守謂嵗例如此置勿問昇/言麻非越土所生海漕實吴郡事於越無與章上)¶
　　(卒罷之昇既謹於繩吏又果於去民瘼故/人心悦服至順二年為集賢侍講學士)¶
　宋文瓚(嘉靖浙江通志紹興路總管恩威/並施事無不理及去任越人思之)¶
　劉輝(於越新編汴人為餘姚州同知郡守下輝均田/賦時州籍失火豪猾乘時詭匿輝手植二柏禱)¶
　　(之曰事成柏榮不成則否乃躬履田畝置魚鱗圖/鼠尾冊定等平役按畝給由出匿田萬餘畝初輝)¶
　　(受檄出舍焦勞鬢髪為改及是賦/均柏榮吏民愛之比於甘棠焉)¶
　馮翼(於越新編濟寧人元貞初知諸暨州始至察民/隱鋤擊奸豪鄉胥有舞文增税者悉釐正之民)¶
<pb:KR2k0044_WYG_152-21b>¶
　　(病山園税重遂多抛荒乃請於總管但以中統鈔/准輸田租而免山園之税又奏罷採金之役政暇)¶
　　(輒引諸生講論經史使州吏環聽皆凜/凜色動及去任民遮留不得建祠祀之)¶
　　(謹按舊志作米德孚/未知何據存以俟考)¶
　余洪(嵊縣志字仲寛益都人元貞初尹嵊嵊夏税絹/洪請得納鈔減費之半先是田税重而山與地)¶
　　(不科洪為均之民稱便為人/廉介明決為民蘇困救弊)¶
　于九思(於越新編薊邱人大德間知諸暨州俗好訐/牒訴紛然九思密察情偽得其尤無良者痛)¶
　　(繩之飭厲學校選擇秀茂示以禮讓囂譁寖衰或/言地産水晶砂金調民丁採之闔境騷動九思力)¶
　　(陳無産狀遂罷其役後為/紹興路總管號良二千石)¶
<pb:KR2k0044_WYG_152-22a>¶
　單慶(於越新編濟寧人大德間知諸暨嵗饑且疫慶/曲盡救災之䇿民感更生慶益接以寛和有爭)¶
　　(於庭者進而兒女語之皆慚沮去盜化為良鞭箠/幾措有虎入市慶為文吿城隍三日虎死浙東蝗)¶
　　(飛蔽天入境咸抱竹死嵗且屢登及/卒民皆巷哭挽柩而送者數千人)¶
　張垕(萬厯上虞縣志字德修成都人至治中尹上虞/廉潔無私請托不行新學贍士嚴禁私鹺邑以)¶
　　(治/聞)¶
　李恭(萬厯紹興府志字敬甫闗隴人知姚州廉平不/苛又習文法吏奸不得行時州民役於官者嵗)¶
　　(終乃代廢其生業恭為更定每季代之州産紅米/官令市白米充税恭疏請聽以土産上輸營建廟)¶
　　(學乞增置師弟子員每與論難經義/墾湖田數百畝益其廩士民戴之)¶
<pb:KR2k0044_WYG_152-22b>¶
　李拱辰(黄溍李拱辰墓誌字廷弼磁州人至大元年/遷新昌縣尹嵗饑道殣相望乃稽貧民之數)¶
　　(老弱者賑給之少壯者俾富家收而傭之疾疫者/救療之所全活甚衆患經界之不正則考覈其實)¶
　　(而圖其地形書其保甲編次鱗集印分兩券官執/其左户執其右鬻産則券隨之隱没詭併之弊無)¶
　　(所容而賦役以均邑去郡逺舟檝不通民疲於輸/糧請以土産布代其入俗惑於隂陽拘忌親死數)¶
　　(十年不𦵏下令不𦵏其親者以不孝論不旬日而/𦵏者千數有鬭爭悉送耆長使質其是非而戒諭)¶
　　(焉或委以鄰境不決之獄凡所平反無不服其明/允大修孔子廟新其學舍至縣廨驛亭川梁逵路)¶
　　(有廢畢舉皇慶二年改歸安縣尹有爭家財而骨/肉相戕者諭以天理感悟而去有以死獄誣平民)¶
　　(者折以片言遂服其辜先是圭田多荒責里胥代輸/其租拱辰屏吏卒入阡陌視地肥瘠定為嵗入之)¶
<pb:KR2k0044_WYG_152-23a>¶
　　(數募有力者墾種之有㫖經理田土奉行者率務/增加以為功拱辰聽民自占主者以所増田僅百)¶
　　(五十頃議倍其賦拱辰曰吾官可棄民不可病/也省臺交章舉廉能延祐六年擢監察御史)¶
　吕誠(𢎞治紹興府志字實夫皇慶初/為會稽尹莅政循良民服其化)¶
　哈喇蘓黙(於越新編輝和爾人至元間新昌達魯噶齊/時浙鹽法峻豪猾夤緣為奸蘇黙得其狀)¶
　　(馳白運司婺州賊楊振龍突入新昌焚掠千户崔/武德戰死蘇黙獨鼓衆力戰連日夜不解賊敗走)¶
　　(三月賊唐仲復聚衆來寇蘇黙遣間聲言大軍且/至隨率數十騎襲賊於五峯嶺賊驚散蘇黙會兵)¶
　　(討振龍餘黨盡降其衆/新嵊兩邑疆宇復完)¶
　髙閭(萬厯紹興府志蒙古人至大二年嵊達魯噶齊/政尚嚴肅裁吏卒之冒濫者若干人鎮守千户)¶
<pb:KR2k0044_WYG_152-23b>¶
　　(縱戍卒擾民閭以法繩之尋白帥府罷鎮守司民/獲安堵與尹萬愿相規以正並稱循良閭之後有)¶
　　(嘉琿達者集賽人泰定初達嚕噶齊能潔已愛/民以糧税輸郡道路艱阻請折以布民感其惠)¶
　趙誠(於越新編宛平人簿蕭山為民捍禦災/患有政績既罷官遂家蕭山邑人祀之)¶
　托克托(萬厯紹興府志字子安燉煌人餘姚州達嚕噶/齊為人廉明持重莫能窺其際及事至刄解斧)¶
　　(斷張弛/得宜)¶
　圖卜特穆爾(黄溍圖十特穆爾墓誌字可與蒙古遜都台/氏世祖命相臣總兵伐宋圖卜特穆爾以管)¶
　　(軍萬户實預在行渡江後加金虎符為湖廣等處/行樞密院判官延祐二年遷宣武將軍泰定三年)¶
　　(轉明威將軍分城坐鎮自明而越前後三十餘年/越人蔡定父年七十餘以事繫獄定請以身代不)¶
<pb:KR2k0044_WYG_152-24a>¶
　　(報乃自沈府河以死郡為立廟臥龍山之麓嵗久事/廟廢居民侵其地官不之省圖卜特穆爾攝萬户)¶
　　(慨然曰孝子不祀人奚以勸即日歸其侵地廟以/完復元兵至天台民婦王氏為軍士所得不辱至)¶
　　(剡之清風嶺投崖死圖卜特穆爾移文有司為立廟/剡有隱士吴君與圖卜特穆爾友善既卒貧不能喪)¶
　　(輟俸資𦵏於書院/之側其好義如此)¶
　王正(紹興府志霑化人父簡為烏程尹至元中移知/福寧州禦賊力戰死立不仆無血惟白沫而已)¶
　　(事聞贈太原郡侯正襲爵授紹興/路總管張士誠陷郡亦不屈而死)¶
　王璘(𢎞治紹興府志字景文臨沂人至元末為上虞/知縣氷蘖自守刑不妄施獄屢吿空優老興學)¶
　　(人皆/德之)¶
<pb:KR2k0044_WYG_152-24b>¶
　巴蘓呼(萬厯上虞縣志至正中達嚕噶齊時同僚皆/尚嚴刻思忽以寛濟之事集而民悦民田有)¶
　　(坍江者税額未除皆優使輸布他邑有疑獄不能/決憲府檄令讞之有持執政風㫖俾上下其手者)¶
　　(思忽不聽枉直無所失邑人稱之又有/佛嘉努亦為監邑政令不擾四境晏然)¶
　鼎鼎(萬厯紹興府志字君輔輝和爾氏至正間為山隂/縣達嚕噶齊均賦興學表賢良明教化吏民稱)¶
　　(之/)¶
　李睿(萬厯紹興府志字星明武平人至正間尹上虞/和易有守嵗久旱方病目弗顧周視阡陌免其)¶
　　(租税嚴湖禁重兵防民賴/以安秩滿居於虞卒𦵏焉)¶
　於善(蕭山縣志至正間尹蕭山性寛和率民以禮作/新學校築堤捍水民受其利後家於長山鄉)¶
<pb:KR2k0044_WYG_152-25a>¶
　傅常(嘉靖餘姚縣志字仲常鉛山人舉進士至正十/一年調餘姚判官視州符奸沮滯決吏民服之)¶
　　(海上有警宣閫檄常偵賊定海而常所統徒民兵/與賊遇弗敵死之常居官有氷蘖聲其母及兄貧)¶
　　(不能歸遂/家於姚)¶
　裴思聰(萬厯紹興府志至正間尹蕭山務以德化民/天旱蔬食退居引罪自責雨輒沾足張士誠)¶
　　(據浙遂棄官居嘉興/士誠厚聘之不受)¶
　周舜臣(萬厯會稽縣志至正十九年尹會稽莅政公/勤廢墜修舉田税宿弊靡不釐革民畏愛之)¶
　彭仲宣(𢎞治紹興府志至正末為會稽丞政平訟理/居民樂業時有主簿毛彦穎執法不阿人呼)¶
　　(為鐵/主簿)¶
<pb:KR2k0044_WYG_152-25b>¶
　戴正(𢎞治紹興府志鄱陽人元末丞山隂年甫十九/清慎有守政尚寛平時民多詭冒正履畝注主)¶
　　(名根由驗步精/覈而民不擾)¶
　趙元齡(萬厯上虞縣志字子年宛邱人尉上虞先是/縣官收職米倍三佃者病之元齡獨無升勺)¶
　　(過取土兵隸於司者視之如子秋毫不擾於/民時人為之語曰縣尉不要錢只有趙子年)¶
　穆爾古蘓(元史舒穆嚕宜孫傳穆爾古蘓寧夏人字善/卿至正十四年進士授紹興路錄事司達)¶
　　(嚕噶齊苖軍主將楊完者在杭縱軍鈔掠至紹興/城中強奪人馬穆爾古蘇擒斬數人苖軍懼不敢)¶
　　(復至其境會江南行臺移治紹興檄為行臺鎮撫/乃大募民兵為守禦計處州山賊焚掠婺之永康)¶
　　(東陽提兵往擊之與舒穆嚕宜孫約期夾攻擣其巢/穴山賊以平擢江東廉訪司經厯仍留紹興以兵)¶
<pb:KR2k0044_WYG_152-26a>¶
　　(衛臺治時浙東西郡縣多殘破獨穆爾古蘇保障/紹興境内晏然民愛之如父母授行樞密院判官)¶
　　(分院治紹興後為御史大夫拜珠格/所殺監察御史珍通糾之寃始白)¶
　明¶
　欒鳳(於越新編髙郵人元至正末知諸暨州及明兵/下諸暨仍以鳳知州事時州民初附軍士下鄉)¶
　　(索糧民不勝擾鳳乃置倉出納上下便之院判謝/再興謀叛以兵脅鳳鳳不屈刀加頸氣益厲鳳妻)¶
　　(王氏以身翼/蔽皆死之)¶
　唐鐸(於越新編虹縣人洪武初授西安縣丞厯知紹/興御下以誠人不忍欺凡徵賦有非土産者悉)¶
　　(奏罷之餘姚上虞爭夏葢湖水利經嵗不決/鐸至斷以至公民皆悦服官至刑部尚書)¶
<pb:KR2k0044_WYG_152-26b>¶
　崔東(明一綂志洪武初山隂知縣/賦均事簡有治聲民思之)¶
　戴鵬(明一綂志洪武初任會稽知縣清慎自守時軍/駐四明鵬往供饋餉期限嚴急率民步行日晡)¶
　　(饑甚從者進餅却不/受掬道傍水飲之)¶
　王宗仁(明一綂志洪武初會稽知縣莅政廉明/吏畏民懷滿去父老擁馬幾不得行)¶
　田賦(於越新編蒲圻人洪武初知諸暨時兵燹之後/官吏皆寄宿民家賦夙夜經畫招撫流散墾闢)¶
　　(草萊興起學校無不竭/心力而營建亦稍備焉)¶
　張懋(蕭山縣志洪武初知蕭山重農恤民尤注意/湘湖水利為圖記刻石今存於儀門之左)¶
　趙允文(𢎞治紹興府志鄆城人洪武元年為上虞知/縣招撫流散差定賦役民樂吏化邑里晏然)¶
<pb:KR2k0044_WYG_152-27a>¶
　曾衍文(舊浙江通志廬陵人洪武初為新昌主/簿勤惠廉潔甚著聲稱著有濮泉稿)¶
　陽春(舊浙江通志洪武中尉山隂清勤有幹局晨起/視事日晏未罷惟啜糜而已隆冬無衣長官以)¶
　　(衣衣之受而不/服其介如此)¶
　鄒魯(萬厯會稽縣志鳳陽人洪武中會稽典史釋滯/理寃輕刑緩役招集流亡父老奏魯治有異績)¶
　　(擢知本縣廣寜衛鎮撫趙興以公事至為人私/請不從誣逮刑部事直上嘉其守擢大理丞)¶
　髙孜(嵊縣志洪武七年任嵊縣涖政明敏愛民如子/三載卒於官丁壯號哭老人兒啼為𦵏北門外)¶
　　(星子/峯下)¶
　周文祥(成化新昌縣志淮安人洪武元年任新昌知/縣廉能剛決為政有方縣自兵餘官民舍宇)¶
<pb:KR2k0044_WYG_152-27b>¶
　　(悉燬於火文祥莅政凡官廨吏舍壇/墠學校靡不修舉陞杭州府通判)¶
　凌漢(萬厯紹興府志字斗南河南人以秀才授司經/局正字出知會稽寛簡仁恕愛民如子以詿誤)¶
　　(繫按察司獄太祖知/漢無罪釋之拜御史)¶
　　(謹按會稽縣志謂漢病卒/會稽今據嘉靖通志正之)¶
　王谷器(明一綂志徽州人洪武間蕭山知縣涖/政明敏長於治才果決如流事無壅滯)¶
　陳公達(嘉靖餘姚縣志清江人為餘姚令時民籍新/附狡黠者重輕其籍役法病不均公達令各)¶
　　(詣縣自實而使里甲羣証之皆悉其情偽乃次為/上中下户效元劉輝造鼠尾冊次第書之亦定役)¶
　　(為三等如户遇有差役視/冊等差與之無不稱平者)¶
<pb:KR2k0044_WYG_152-28a>¶
　賈驥(明一綂志洪武間為新昌知縣廉謹自/守九載滿去民擁道涕泣挽留不已)¶
　張真(於越新編蘇州人洪武末知諸暨厚重廉介時/    兵民稍營聚而土瘠賦重皆棄不耕元知)¶
　　(百姓翼力請蠲賦乃佃墾至是欲履畝升科/    憂懼真持不可以身為請乃得減額)¶
　李慶(於越新編順義人洪武末以國子生署右僉都/授刑部員外知紹興威信並濟庭無滯獄暇即)¶
　　(躬理園蔬以供朝夕照磨侯鑰守職清貧/每分俸資給由是幕僚競厲擢右都御史)¶
　𡊮時億(諸暨縣志東安人洪武末為諸暨學教諭深/經術善文章誘進諸生未嘗辭倦時官聮法)¶
　　(峻人以田里為安不肯就學求仕宦及時億至聞/有師模乃多從之遊時億著忠臣孝子輔相守令)¶
　　(等篇與子/弟論説)¶
<pb:KR2k0044_WYG_152-28b>¶
　譚應奎(舊浙江通志廣東人洪武末知山隂/有治劇才摘發奸蠧吏民不敢欺)¶
　蕭九萬(嘉靖浙江通志南昌人洪武嵗貢為諸暨縣/丞嘗書容忍思慮四字疏其義揭門屏間百)¶
　　(姓以訟至者必/諄諄以是誨之)¶
　唐復(嘉靖浙江通志字復亨武進人庚戌進士知餘/姚為人直方斷擊無滯拊循懦弱甚著惠愛仕)¶
　　(終平樂/知府)¶
　孫貞(獻徵錄字宗正南昌豐城人中癸酉鄉試甲辰/登副榜者百六十餘人詔三等銓之貞得教授)¶
　　(紹興振教規務行公正有施御史者按郡甚嚴私/於給事徐氏子既令充増廣生又升而廩膳之貞)¶
　　(諍不可御史氣沮郡官皆從傍私語使姑許之退/可改行勿與面質貞曰君子與人以信焉有今日)¶
<pb:KR2k0044_WYG_152-29a>¶
　　(許之而明日可改御史知不可奪遂止作育諸/生旦夕講解不倦秩滿陞國子助教轉博士)¶
　都昶(嘉靖餘姚縣志字文達海豐人以太學生知餘/姚縣勤敏好禮士數過髙士張一民所執禮甚)¶
　　(恭張具青菜糲飯昶飲食之極懽治縣得體百姓/親附之永樂初營建追督材需者旁午姚恃昶無)¶
　　(擾終九年任去吏胥莫能鈎致一錢然亦不笞辱/吏以故吏無怨焉頻行民爭留其靴於舜江亭有)¶
　　(見靴泣/下者)¶
　熊禮(於越新編臨川人永樂初知諸暨詳於治體使/者抵金澗山取金民皆閧擾禮與府判董瑛極)¶
　　(言山本無金前時淘采無𫉬不可/復啟禍堦使者按視得實事遂寢)¶
　鄭汝敬(獻徵錄字行簡以字行居歙西永樂乙未進/士知上虞先是令以貪冗去民素知行簡名)¶
<pb:KR2k0044_WYG_152-29b>¶
　　(皆踴躍歡迓載道行簡至抑豪右勸農桑賑饑窮/治輿梁棧道而大興學宫居二年邑大治監察御)¶
　　(史尹崇考浙七十二縣令置行簡第一凡别縣有/疑訟不決者多付理之行簡亦悉心民隱不遺餘)¶
　　(力然同僚猜忌日甚先是邑有耆儒曰柳南仲賢/而有文行簡敬之憫其貧贈以綿絮南仲狷介不)¶
　　(受以錢百文槖詩為謝行簡辭錢受詩同僚以是/誣之將左遷行簡以母年髙無以為養遂自解職)¶
　　(歸上虞人請留不/得相與擁泣而去)¶
　朱彤(紹興府志蘄州人永樂初為紹興通判廉公有/威人不敢干以私及去官士民走送者闐溢郊)¶
　　(外父老來自山谷/皆欷歔流涕而别)¶
　岑子原(紹興府志南海人永樂初為錢清北壩官廉/介勤敏役夫餽酒肉悉却之敝袍蔬食處之)¶
<pb:KR2k0044_WYG_152-30a>¶
　　(怡然政暇必兀坐讀書人謂子/原卑官而清操獨立為可異云)¶
　王耕(山隂縣志字舜耕山東單縣人永樂中知山隂/縣有經濟大畧時營造殷繁逺衛勾攝旗校絡)¶
　　(繹旁午供應調發民且不堪耕經理節約不廢法/亦不病民内官鄭和下西洋索寶玉道所經輒縱)¶
　　(恣直入人户室廬探囊發篋逺近騷動耕言邑/小民貧土産布粟而已寶玉非所出也和遂去)¶
　吴亨(於越新編字通夫鄆城人永樂中知諸暨清介/方嚴悉心撫字縣湖田堤壞頻年苦潦亨疏請)¶
　　(築堤遏防堅固水不能齧民享其利尋以目𤯝免/官貧不能歸遂寓安俗鄉卒而𦵏焉民率錢表其)¶
　　(墓曰清廉縣/令吴公墓)¶
　譚思敬(嵊縣志湖廣人由鄉舉永樂間任嵊令政先/教化時以孝弟格言吿諸父老使歸訓其子)¶
<pb:KR2k0044_WYG_152-30b>¶
　　(弟邑民景從日誦所訓曰教我孝者譚乎因呼為/孝譚九年滿秩民奏留復任九年民不忍舍遂家)¶
　　(於禮義鄉子/孫世為剡人)¶
　胡敏(舊浙江通志荆州人宣德中守紹興方正廉/簡時庶務繁劇敏處置得宜民不擾而郡治)¶
　羅以禮(於越新編桂陽人宣德中守紹興寛猛得宜/利弊無不興革好敦禮隱逸在任九年或雨)¶
　　(暘不時祈禱輒應民歌曰太守羅以禮/存心合天理祈晴即得晴祈雨復得雨)¶
　錢浩(𢎞治紹興府志華亭人宣德間為山隂知縣政/尚廉慎抑豪強伸枉滯邑人有鬻其子於鄰邑)¶
　　(而誣富室殺之者浩訪得之為/白其事片言折獄民莫能欺)¶
　蘇琳(蕭山縣志山東䝉隂人正統間由進士為御史/出知蕭山縣産櫻桃嵗入貢後遣中官摘取多)¶
<pb:KR2k0044_WYG_152-31a>¶
　　(索常例琳抗不與中官故不時採之使易壞欲以/罪琳琳遂與中官相格逮械至京英宗問曰爾何)¶
　　(以格我内官對曰朝廷以口腹戕民内官以威勢/虐朝廷命吏臣是以抗之英宗歎曰直臣也令還)¶
　　(職琳曰但使櫻桃復貢蕭民死過/半矣自是蕭邑得免貢櫻之害)¶
　徐士淵(嵊縣志定逺人由鄉舉正統間知嵊時值旱/蝗力請得米八百石以賑已而洊饑憂惶成)¶
　　(疾卒於官無以為殮先二年有令徐雍毘陵人潔/已愛民問民疾苦憂勞遘疾子彦華刲股以救勿)¶
　　(愈卒百姓/先後哀之)¶
　張鉞(於越新編河南新安人正統末知諸暨縣訟清/徭省飭學宫易浮橋凡所建置皆逺猷大利會)¶
　　(栝蒼盜起轉逼壓境而暨東南鄙有大山當婺越/界居民葉氏盤據其間素不奉法將應盜鉞潛率)¶
<pb:KR2k0044_WYG_152-31b>¶
　　(義士夜搗其巢羣醜奔散/盜不敢復窺縣賴以安)¶
　袁通(舊浙江通志正統中為紹興推官值處州賊葉/宗留之亂通奉檄率鄉兵往討即日與其子就)¶
　　(道徑抵賊巢列柵以扼其衝賊/夜劫其營父子奮鬬俱被害)¶
　彭誼(於越新編東莞人為御史累遷右僉都天順初/以忤權貴調知紹興民苦饑即發倉賑之吏白)¶
　　(當上請誼曰待請而發死者多矣吾何愛一官不/活萬命耶明年有秋民爭輸實倉湖田正税既重)¶
　　(復加折耗鬻産不能償誼請按畝起耗不分輕重/槩以三升為率民始獲蘇又築白馬閘障鹵水使)¶
　　(不得入一郡䝉利最聞擢/山東布政晉副都御史)¶
　周鐸(𢎞治紹興府志大竹人景泰初知山隂縣外剛/内恕豪強痛繩以法民相戒不敢犯尤留意學)¶
<pb:KR2k0044_WYG_152-32a>¶
　　(政邑以稱治/秩滿陞知州)¶
　蔣誼(萬厯紹興府志字宗誼句容人成化間推官好/文學引接儒生讞決平恕人無號寃者召拜御)¶
　　(史/)¶
　李鞏(蕭山縣志武陟人成化間由舉人任蕭邑會風/潮突新林塘田廬漂没鞏撫存患家收掩漂骸)¶
　　(力請藩臬貸鄰郡儲粟以賑之補築/隄岸不遑寢食尋以才能知紹興)¶
　胡瀛(於越新編羅山人成化中知餘姚時日本入貢/所至騷動瀛多市瓦器實魚菜糗糧至即人與)¶
　　(數器夷得飽輒就道嵗饑發廩以賑之全活甚衆/奏免田租之半復請折不免者監儲督折銀急甚)¶
　　(瀛弗徵坐奪俸又弗徵其明年有秋民爭輸恐後/無一逋者平徭息訟每詘豪右人皆畏悦以憂去)¶
<pb:KR2k0044_WYG_152-32b>¶
　　(百姓/思之)¶
　洪楷　洪珠(萬厯紹興府志字學庸莆田人初為御/史出知紹興儉勤廉慎賦寛刑平成化)¶
　　(辛卯嵗饑瀕海多盜楷令防守要隘盜遂屏息復/勸富家出粟以貸貧弱由是嵗不為害從子珠字)¶
　　(玉方嘉靖初復知紹興建忠臣劉韐先賢尹焞祠/封耆儒羅頎墓表節孝聘遺逸若王埜王琥輩皆)¶
　　(躬造其廬一時士氣大振尋遷本省/右㕘政人謂大洪小洪先後同風)¶
　黄璧(萬厯紹興府志字廷玉浮梁人成化間同知/紹興守潔政平秩滿去郡惟圖書衣被而已)¶
　張齡(萬厯紹興府志字延壽華州人成化中通判/紹興廉靖謙和愛民下士勤勞致疾卒於官)¶
　劉&KR1169;(舊浙江通志四川人成化中知餘姚凡所推行/務當羣情監司或阻其事&KR1169;持之勿變時中官)¶
<pb:KR2k0044_WYG_152-33a>¶
　　(暴横&KR1169;獨挺身當之海溢大饑力請蠲賑尋以/憂去後有賈宗錫張𢎞直者相繼與&KR1169;並稱)¶
　金爵(山隂縣志字良貴綿州人成化中知山隂縣平/易守法節賦省刑民愛之如父母時郡多虎獨)¶
　　(不入境人以為德化所感/擢太僕丞仕至刑部尚書)¶
　許岳英(嵊縣志字邦賢潮陽人由鄉舉成化中知嵊/縣當春出郊視農事民為建勸農亭舉行藍)¶
　　(田吕氏鄉約崇奬節孝率諸生習射於射圃開社/學教闕子弟建廟學齋廡及豆籩罍爵等一切省)¶
　　(視修飭闕田土舊多詭冒賦役/不均特為丈田均賦宿弊一洗)¶
　朱栻(萬厯紹興府志字良用崑山人成化末知蕭山/縣為政切於愛民催科不擾開濬湘湖豪強屏)¶
　　(迹立丁田法頒行諸郡/邑利澤甚溥徵拜御史)¶
<pb:KR2k0044_WYG_152-33b>¶
　臧鳳(劉玉臧鳳傳字瑞周曲阜人庚戌進士壬子選/知嵊縣嵊齒繁而賦殷鳳勸農桑興學校又礱)¶
　　(石甃堤百八十丈以障水衝民甚便/之徵拜御史厯陞南京刑部尚書)¶
　陳堯弼(萬厯紹興府志字秉均大理人𢎞治初知會/稽務興利除弊尤注意學校為闢地置田時)¶
　　(中貴出鎮者張甚堯弼/遇之無加禮斂跡而去)¶
　劉麟(湯斌劉麟傳字元瑞南京廣洋衛人𢎞治九年/進士厯郎中出知紹興府時劉瑾擅權士大夫)¶
　　(遷除者必候謁而後敢受任麟獨不往拜命即行/涖郡政號廉平而瑾銜之甫五月摭細故罷為民)¶
　　(士民醵金為贐麟曰昔劉寵一錢兹何多金也麾/之去瑾誅起陜西㕘政進副都御史以工部尚書)¶
　　(致/仕)¶
<pb:KR2k0044_WYG_152-34a>¶
　姚隆(獻徵錄字原學家金陵𢎞治壬戌進士令新昌/時嵗旱民多流殍設法賑濟多所全活數辨寃)¶
　　(獄有懷金謝者力拒之不受陞/禮部主事轉郎中出守荆州)¶
　潘珍(分省人物考字玉卿婺源人𢎞治壬戌進士授/諸暨知縣政務循良不事苛矯創建預備倉更)¶
　　(拓養濟院新孔子廟程力計工民不知勞陞/大理寺右評事厯南京兵部右侍郎致仕)¶
　陳祥(於越新編髙安人𢎞治中知上虞臨政嚴明人/莫敢干以私嵗饑按口施賑復請於朝得内帑)¶
　　(金以繼之仍蠲秋糧十之七他邑流徙者為煮粥/僧寺以食之逺近全活者甚衆又嘗刻鄉約與民)¶
　　(更始遇諸生有恩禮咸/懷感奮期年以憂去)¶
　戴琥(於越新編浮梁人由御史知紹興持身廉介馭/八邑令長每甄别其黒白稍有過輒庭叱之諸)¶
<pb:KR2k0044_WYG_152-34b>¶
　　(令凜凜無敢犯暇則舉鄉射禮名士間至梅山造/隱士羅頎之廬召諸長老共揚搉今古即窮鄉單)¶
　　(户有竒節獨行者封墓式閭遇民疾疫必遣醫分/療文廟樂久廢特崇修之朔朢進諸生講論經史)¶
　　(尤究心水利若夏葢湖西小江疏防得宜/扁拖玉山築塘建閘蓄洩有候功利甚溥)¶
　李良(舊浙江通志山東人𢎞治中知山隂才畧過人/廢墜畢舉運河土塘坍頽水溢害稼良甃以石)¶
　　(五十餘里/田不為患)¶
　唐夔(新昌縣志字希昭廣西全州人𢎞治庚戌進士/知新昌縣性資明敏折獄曲盡隱衷時以神君)¶
　　(稱之涖事二三月庭無留牘隸卒皆令業屨門不/設禁有事得徑入自白省事節費奸弊肅清吏胥)¶
　　(困饑多辭去民呼唐青天未幾更調東陽民涕泣/送出境留像譙樓以志思後邑訟有不理者或往)¶
<pb:KR2k0044_WYG_152-35a>¶
　　(彼求決焉/官至知府)¶
　劉希賢(嘉靖餘姚縣志宣城人𢎞治十五年由吏員/授餘姚主簿不以家累自隨性狷介遇事顧)¶
　　(義當否恥隨俗俯仰卒之日同僚檢其篋止/俸餘五錢帕二方而已縣為殮其喪歸之)¶
　南大吉(獻徵錄字元善正德辛未進士厯紹興知府/政修廢舉建嵇山書院萃屬邑髦士教之成)¶
　　(者什九囚多不決者一鞫即得其情屬吏有被誣/者特為洗雪盡力陂塘備旱澇運河為勢家所侵)¶
　　(疏而復之郡有大盜數為權要所庇悉置之法有/學士侵王右軍謝太傅故地悉割歸其主竟由是)¶
　　(罷/歸)¶
　吴成器(王鴻緒任環傳成器休寧人為會稽典史倭/三百餘劫會稽為官軍所逐走登龕山成器)¶
<pb:KR2k0044_WYG_152-35b>¶
　　(遮擊盡殪之又破賊曹娥江擢浙江布政司經厯/旋擢紹興通判與賊大小數十戰皆捷身先士卒)¶
　　(進止有方畧所部無秋毫犯士民/率於其戰處立祠祀之後改武秩)¶
　毛伯温(於越新編吉水人正德中任紹興府推官每/讞獄必兀然凝坐徐察言色務得其隱哀而)¶
　　(能斷無縱無枉諸郡邑有訟寃者必求直於伯温/攝理盈案能譽大起尤好敦禮士夫學行有聞必)¶
　　(造門咨訪拜御史厯兵/部尚書進太子太保)¶
　汪度(於越新編績溪人以鄉貢知上虞自奉過儉衣/至十澣不易朝夕惟豆羮一盂而事母則極豐)¶
　　(闕闕有賣犢以償其俸者廉知之命歸贖其犢或/有  必以理諭再三未嘗輒加鞭撻民亦不忍欺)¶
　　(正德間劉瑾誣以受賄落職室如懸罄民爭/助不許去之日士民擁留不獲為樹碑頌德)¶
<pb:KR2k0044_WYG_152-36a>¶
　張煥(山隂縣志字主奎泰和人正德間以進士知山/隂平恕近民裁政務先大體丁卯秋海溢漂溺)¶
　　(廬舍煥躬自巡省弔死問生請寛租賦以賑之比/嵗登令民築塘捍海復於上流建扁拖閘以時蓄)¶
　　(洩自是無水患留心學校邑/故有嵇山書院煥復修之)¶
　顧鐸(萬厯紹興府志字孔振博興人正德間以進/士知山隂嚴明威斷吏不敢為奸豪右斂跡)¶
　張讚(嘉靖餘姚縣志字宗器六令人由鄉貢知餘姚/正德壬申秋海溢溺民浮屍蔽江涕泣躬督&KR0287;)¶
　　(之時邑里蕭條民免於溺者皆饑寒不免讚力請/賑之而當路猶督租如故讚俟其行縣檢荒率饑)¶
　　(民路號請貸當路盛氣加讚讚/應對如響租終獲免民賴全活)¶
　寗欽(諸暨縣志字宗堯衡陽人正德間以舉人署諸/暨學諭士有不能婚喪者輟月俸為助先是諸)¶
<pb:KR2k0044_WYG_152-36b>¶
　　(生有持學事短長者欽至繩束之莫敢犯俗婚喪/多不以禮欽為繪六禮圖疏附儀注陳肄學宫令)¶
　　(衆觀覽且有精鑒諸生中凡許可/者無不向進六年召為監察御史)¶
　邱養浩(於越新編晉江人正德中知餘姚才識明敏/視義勇為旌善良抑豪横民皆知所勸戒時)¶
　　(姚賦役多奸欺養浩洞見弊源乃定為/横縱冊釐正之最稱均平擢御史去)¶
　張暄(嵊縣志由鄉舉正德間任嵊縣清操凜凜時謂/之張強項中官横肆使者下邑誅求莫敢誰何)¶
　　(暄立笞其使中官識暄名置不問上官以所不便/檄令諸邑暄獨封還或反論駁見者吐舌暄不為)¶
　　(意上官亦/嚴憚之)¶
　顧存仁(嘉靖餘姚縣志字伯剛太倉人以進士除知/餘姚姚賦役自邱令釐正豪猾復為奸欺飛)¶
<pb:KR2k0044_WYG_152-37a>¶
　　(詭漏免貧民一丁有出銀九錢以上者存仁乃罷/丁科田每嵗畝出銀六釐於是無田者得以無擾)¶
　　(富者無能夤緣民皆稱平監司推其法於全浙又/病姚無邑志謀纂述之未就尋遷給事中去丞金)¶
　　(韶嗣/成之)¶
　應佐(山隂縣志江都人少以志節聞其鄉有妖為辨/怪佐禱於神妖遂息貢入太學丞山隂清而有)¶
　　(執以文學飭吏/治遷髙陽知縣)¶
　朱廷立(諸暨縣志字子禮通山人嘉靖初知諸暨縣/先是縣有額外長短差嵗費民財八百餘兩)¶
　　(廷立為蠲除之山會二縣有海隄之役議者令暨/亦嵗出夫錢廷立曰居民守土各有分域禦災捍)¶
　　(患從其封疆山會之隄而暨與修之暨亦嵗有湖/隄之役可率山會之民從事乎作訟誡勒諸石諭)¶
<pb:KR2k0044_WYG_152-37b>¶
　　(民無相告訐置鼓於獄囚繫有所苦令/擊以聞後遷監察御史官至禮部侍郎)¶
　湯紹恩(毛竒齡循吏傳字汝承安岳人嘉靖五年進/士十四年以郎中出知紹興山隂東南有浦)¶
　　(陽江為三江之一上接金華浦江諸水北流至諸/暨與東江合北遏峽山東滙山隂之麻溪然後盡)¶
　　(注錢清江而入於海是時浦陽已通浙第口隘浙/常髙水反入浦陽而灌麻溪其錢清之入海者勢)¶
　　(若建瓴又傾渫不可止所以既苦潦又苦暵紹恩/至相浦陽上流恢前守戴琥所開績堰使浦陽之)¶
　　(通浙者坦而易洩乃塞麻溪以遏其來不使浦陽/之水得復入山隂東南於是相其尾閭凡在紹諸)¶
　　(水濫則易浙渫則易竭者為水坊海濱以伺瀦瀉/而定啟閉初錢清江下流原有二閘嵗久堙廢紹)¶
　　(恩相下流三江之口其地夾兩山為浦陽入海故/道下有石峽横亘數十丈泅水得之乃伐石於山)¶
<pb:KR2k0044_WYG_152-38a>¶
　　(依峽建閘石牝牡相銜烹秫和炭以膠之石之激/水者剡其首使不得與水爭下有檻而上有樑施)¶
　　(横坊其中刻平水之則於柱石間而啟閉之兩隄/築土冶鐵而澆其根凡二十八閘應二十八宿隄)¶
　　(數百丈而大閘之内又置備閘數重曰經漊曰撞/塘曰平水閲一年工成共得良田百萬畝漁鹽斥)¶
　　(鹵桑竹場畷亦不下八十萬畝初紹恩築隄隄潰/有豚魚千頭乘潮而上衆驚吿紹恩曰此隄成之)¶
　　(兆也在易之中孚豚魚吉利涉大川立令入水築/人多怨讟又其時潮大至見者洶洶紹恩不顧禱)¶
　　(於海潮忽下望隄而却後/以次遷去厯官布政使)¶
　佟應龍(萬厯紹興府志淮安人嘉靖初知新昌縣病/賦役不均下車詢知其狀亟為平啚里汰冗)¶
　　(濫矯偏救弊意在佐貧弱抑富強有請托/者初不峻拒而臨事一斷以理士民德之)¶
<pb:KR2k0044_WYG_152-38b>¶
　施堯臣(蕭山縣志字欽甫青陽人嘉靖中以進士知/蕭山蕭自建邑以來無城屢經海冦始議築)¶
　　(城竟莫能就堯臣至力請築城相地鳩工聚石晝/夜督率不數月而成堅厚周緻屹然一方保障涖)¶
　　(任不挈家屬止𢹂一簏及遷惟/贈言數紙而已官至順天府尹)¶
　王聘(萬厯紹興府志字念覺利津人嘉靖中以給事/中謫知蕭山馭吏撫民威惠並著尤究心水利)¶
　　(纂修/圖志)¶
　吴三畏(嵊縣志字日寅莆田人由鄉舉嘉靖間以臨/海學諭陞嵊令時海冦猖獗三畏覩邑無城)¶
　　(曰不城是以其民棄也周遭相度則城故有址多/屋於民令撤去即懟怨不避計費當巨萬緡役當)¶
　　(數萬衆或有難色進之曰城勞民不城無民則奚/擇乃翕然惟命三畏晝夜省督數月賊自天台突)¶
<pb:KR2k0044_WYG_152-39a>¶
　　(入境相望五里三畏曰城即半猶愈於無城率民/兵上半城燎火燭天呼噪動地賊知備乃宵遁明)¶
　　(年城成賊復至三畏乘城守/禦賊不敢近陞廣信府同知)¶
　劉昺(山隂縣志字晉初鳳陽人嘉靖間以進士知山/隂性穎敏剖決無滯牒邑瀕海漲沙千頃民因)¶
　　(為田嵗有穫而無徵額昺躬親履畝而以無抵糧/税量均於内民甚便之視事三年職務盡舉公庭)¶
　　(閴如遷刑/部主事)¶
　陳宗慶(嵊縣志金谿人由鄉舉嘉靖間為嵊縣令至/邑勞問民瘼上書論列兩事其一謂嵊民協)¶
　　(濟東闗重役不均累苦萬狀竊計曹娥東闗兩驛/隔一衣帶水耳誠得併一費減十四五其一謂嵊)¶
　　(例食台鹽乃里道險阻經年鹽不一至而私鹽禁/且厲是使民率不得食鹽也姚會鹽場與嵊接壤)¶
<pb:KR2k0044_WYG_152-39b>¶
　　(宜以彼鹽令商人吿税載發抵嵊使窮民得以商/鹽展轉貿易官民兩便書上皆不報改官去去十)¶
　　(年兩驛併又十年商鹽/通其言大驗民益思之)¶
　張鑑(萬厯會稽縣志字汝明南充人嘉靖進士知會/稽時縣中匿税與畝以萬計賠者苦之鑑請履)¶
　　(畝一税經歲寢食田畝中迨訖事民大稱便商旅/苦濫𣙜鑑請裁冗署凡五所政寛不妄撻一人任)¶
　　(滿去服御蕭然/厯官都御史)¶
　黄綰(萬厯紹興府志字子賢汝南人以刑部郎遷知/紹興府簡靜寛大刑清政理士民愛戴始綰居)¶
　　(部時按問給事中陳洸罪後洗依附權相遂逮/綰詣詔獄郡人無少長攀號塞道車不得前)¶
　陳讓(於越新編晉江人進士為紹興推官讞獄明恕/凡郡中大利病贊太守行之尤以正風俗明教)¶
<pb:KR2k0044_WYG_152-40a>¶
　　(化為己任毁淫祠奬節孝増置學田崇/祀先哲葢斌斌以文學飭吏治拜御史)¶
　鄭芸(獻徵錄字士馨莆田人嘉靖乙未進士知松陽/縣精敏有聲部使者疏其才移上虞首濬沙河)¶
　　(通商舶甦郵傳復上妃白馬夏葢三湖即以湖歳/入魚蝦錢倡築上虞城後十五年倭寇浙東獨上)¶
　　(虞以有城免鋒/鏑遷監察御史)¶
　陳懋觀(紹興府志字孔質長樂人初知會稽政聲流/布憂去除補山隂蔬食布袍淡若寒士順民)¶
　　(好惡賦緩訟簡嘉靖/中循吏以懋觀為最)¶
　曹天憲(於越新編浮梁人嘉靖中知新昌性剛直時/縣官公出必攜苞苴廣為餽遺及祭祀宴飲)¶
　　(務極侈靡天憲一切罷省之不攜家累延諸生至/寢室蔬食相對如寒士著賦役成規勒之石縣阻)¶
<pb:KR2k0044_WYG_152-40b>¶
　　(山民苦夫役為言當路悉從裁損一監司過首問/沃洲天姥憲對曰山不在髙有仙則名今仙去矣)¶
　　(止荒山耳嵗大旱布袍芒履行禱烈日中出舍僧/寺望見枯槁即泫然淚下至欲自焚以謝百姓已)¶
　　(而雨浹嵗登/官四川㕘議)¶
　宋賢(新昌縣志字及甫華亭人嘉靖進士知新昌縣/繼曹天憲為政守其畫一而精密過之庭無滯)¶
　　(獄人服其明邑田畝多坍荒或抱空税奸巧者或/饗無糧之田賢履畝度田上下山阪躬較量之編)¶
　　(為經緯二冊以便稽閲一時弊/盡賦均民以曹宋並稱擢御史)¶
　曹祥(王世貞曹祥墓誌字世竒太倉人領鄉薦為新/昌令洞坦不設鉤距諸來訟者取片語而決間)¶
　　(擿一二訟師斥之境外是時民貧苦嫁多弗舉女/祥乃為嫁程若嫁厚者取婦而責裝奩者及棄女)¶
<pb:KR2k0044_WYG_152-41a>¶
　　(者以次受法欲築長堤捍溪水親行隄所吏民無/弗從者闕              土吿衆曰視吾力所)¶
　　(任而準辰刻至酉而罷亦視吾出入為準不易月/而隄成為令九載其俗一變比滿當代邑人之有)¶
　　(女者以千數攜而送且指謂女曰/此而父也母卒終喪遂不復仕)¶
　萬鵬(於越新編武進人嘉靖中知松陽縣改新昌明/習吏治常曰吾訓士惟一經治民惟一律耳時)¶
　　(倭寇自天台突至邑舊無城民皆倉皇奔去鵬乃/決議築城度方廣量丁土聚石鳩工使分築之日)¶
　　(視其勤惰而賞罰之民爭効/力踰年而成以勞瘁卒於官)¶
　李邦義(萬厯上虞縣志字宜之連州人嘉靖中以進/士知上虞時督撫禦倭海上大兵往來邦義)¶
　　(委曲籌應民賴以安為政嚴明而不傷苛察待士/有禮處民事如家事務不拂其好惡拜給事中)¶
<pb:KR2k0044_WYG_152-41b>¶
　沈&KR1144;(王世貞沈&KR1144;傳字子由吴江人嘉靖進士為紹/興守所屬會稽新昌蕭山田與賦左累其長至)¶
　　(賠産以償&KR1144;平其額而散之里俾輕而易完人人/稱便郡田於山多苦旱室廬櫛比苦火又濱海鯋)¶
　　(為虎&KR1144;禱於神虎/復為鯋渡海去)¶
　李僑(於越新編長清人嘉靖間倭寇擾越僑為武選/郎有聲遂簡知紹興府既至務為持重令丁壯)¶
　　(歸田郊市晏如賊亦不敢犯督府方用兵征求四/出僑每持議節省又欲發會稽銀礦僑堅執不可)¶
　　(督府甚怒而事竟寢為政精嚴吏屏氣不敢玩越/俗競尚淫靡有犯必繩即請託弗貸時山隂李令)¶
　　(每出則以兩鐵索前導僑出必懸兩爐𤑔香越人/語曰府香爐縣鐵索一為善一為惡在郡六年遷)¶
　　(按察副使終/山西左布政)¶
<pb:KR2k0044_WYG_152-42a>¶
　楊行中(山隂縣志字惟慎嘉靖間以進士知山隂厚/重寛大脱畧苛細雖棼劇中不越常度寛猛)¶
　　(相濟士民懽/洽擢御史)¶
　許如蘭(舊浙江通志廬州合肥人以工部郎出守紹/興三江自湯守建閘久漸圮捐俸修築一還)¶
　　(舊制海塘闗繫三縣田禾區畫永久/疏通之法越民賴之擢密雲兵備道)¶
　毛壽南(山隂縣志吴江人由進士授山隂令值嵗歉/道殣相望壽南請蠲不得則停征兩限監司)¶
　　(讓之勿顧仍捐廩祿賑濟餓者得糜病者得藥時/有乘災謀為亂者廉得渠魁捕治之餘黨悉散先)¶
　　(是吏胥媚攝篆詭報完賦以為功會赦撫院據完/額索賦壽南具實以報卒罷徵越俗多以殺人相)¶
　　(誣一訊家輒破乃先驗屍然後訊遂使誣者懾息/民艱於漕則為權豐歉議改折邑有麻溪壩壩外)¶
<pb:KR2k0044_WYG_152-42b>¶
　　(為天樂鄉田三萬七千有竒江潮衝溢乃築堤於/猫山鄭家山之間以捍外潮民爭赴工不費一緡)¶
　　(而事竣治縣/五載拜御史)¶
　林森(萬厯紹興府志候官人嘉靖末知嵊奉母孝嘗/曰吾何以慰母惟當為好官耳舊有糧長常例)¶
　　(金森至首革之即修衙公費亦不受每恤困窮抑/豪右定啚均役吏胥束手調象山行李蕭然里老)¶
　　(醵金為贐/卒不受)¶
　蔣正元(新昌縣志廣西灌陽人由嵗貢授新昌令民/稱為蔣父創立義倉三十間積穀以賑荒申)¶
　　(除斗級之害陞藩府長史/值寇亂以身蔽藩遂遇害)¶
　許效賢(萬厯紹興府志字子官莆田人嘉靖中為新/昌訓導誦説仁義論難經㫖署縣事以贖金)¶
<pb:KR2k0044_WYG_152-43a>¶
　　(置學田/若干畝)¶
　朱一柏(嵊縣志寧國人弱冠舉於鄉隆慶五年除知/嵊縣始至人疑無治幹甫月有胥玩法懲之)¶
　　(一老胥抱牘陳事微言欲中以利又懲之人大信/服兩造設平心而聽往往諭其自解後訟日簡堂)¶
　　(下肅然嵊士三十年無舉於鄉者諸父老言往時/溪流環邑若抱今南徙風氣用漓然故道可濬即)¶
　　(民灌溉亦利賴一柏曰茍利士民吾其任焉不數/月河成集羣士子於學宫厚其餼廩月凡三試皆)¶
　　(身臨之終嵗無惰容是科舉者三/人陞南京光禄署正厯慶逺知府)¶
　朱芥(舊浙江通志富順人以刑部郎出守紹興始下/車周咨民隱清課額崇學校省刑出滯不數月)¶
　　(士民/頌之)¶
<pb:KR2k0044_WYG_152-43b>¶
　田琯(新昌縣志字希玉大田人辛未進士萬厯二年/任新昌俗以人命誣訐每至破産琯痛懲數輩)¶
　　(由是惜命保家鄉苦盜琯每鄉廉真盜一人立為/總甲凡盜發令其捕緝盜風頓息嵗旱徒跣禱赤)¶
　　(日中闕修嵗乃大稔一日行野見田有渠無水問/故民曰  渠則屬民而得水則屬勢家我何徒苦)¶
　　(為琯曰有是哉乃舍郊外督民濬築且為履畝均/放之自是豪強不得復專編氓咸被其澤負郭田)¶
　　(一萬三千餘畝悉成膏腴民每候其出爭為舉輿/歡聲溢田野間作分水亭以憩之琯慮嵗久法湮)¶
　　(捐俸置田為每嵗濬渠之費纂修縣/志序論記跋俱出其手陞戸部主事)¶
　徐貞明(山隂縣志字伯繼貴溪人以進士授山隂令/在任五載抑豪強扶善良緩科勸農以至葺)¶
　　(官路築海塘不取行舖不差公勾不畏勢閥不避/上官舉士之公正者為民導善止惡及内召民泣)¶
<pb:KR2k0044_WYG_152-44a>¶
　　(送輿馬擁/不能行)¶
　劉會(舊浙江通志惠安人知蕭山建/西興石塘及龍口閘為民永賴)¶
　施三捷(嵊縣志字長孺福清人由舉人知嵊縣強毅/有為尤精於律諸讞決手自填註吏書無敢)¶
　　(骫法待士有禮尤重行誼有私謁者謝不受即豪/右相戒無犯上官皆敬憚之建南橋邑人名以施)¶
　　(恩陞順天/府推官)¶
　陳允堅(諸暨縣志號毅軒長洲人萬厯進士授諸暨/令治尚愷悌勸民息訟調繁石門士民攀轅)¶
　　(者百餘里嵗時/走石門謁之)¶
　秦尚明(舊浙江通志太康人蕭山令廉明並著減賦/額却例金於署門外立榜亭置爨器民有以)¶
<pb:KR2k0044_WYG_152-44b>¶
　　(訟牒至者即令居此/攝被訟至立為斷遣)¶
　劉光復(諸暨縣志號貞一青陽人萬厯戊戌進士任/諸暨縣暨介萬山間而七十二湖處於下流)¶
　　(山田易旱湖田易澇民常患之光復相度地勢壩/麻溪導七堰旱澇有備且於諸湖中畫為經界築)¶
　　(長圩以捍水沿江起大堤開水門以時啟閉立圩/長數十丈圩之坍塌令督領培補浣江出縣界地)¶
　　(勢犬牙水至此盤渦不瀉上游潰溢光復欲直其/江以地屬蕭山率民夫數百人一夕開通謂之新)¶
　　(江水患大減置義田數百畝貯租備賑立義塚百/餘處掩骼埋胔停喪溺女錮婢及同族為僕之弊)¶
　　(相沿不已光/復悉革除之)¶
　胡思伸(紹興府志績溪人萬厯進士令上虞利弊纎/細罔不周知下車即清丈田土息民爭訟又)¶
<pb:KR2k0044_WYG_152-45a>¶
　　(捐俸多置學田修築新安/巽水二閘合邑利賴焉)¶
　董羽宸(舊浙江通志華亭人萬厯間知餘姚時當倭/患奸民與市以致闌入羽宸廉得其人按以)¶
　　(法海患始息時鄉豪有殺其族屬箝里勿聞者/羽宸偵知立出其骸於荆棘中民服如神明)¶
　徐待聘(上虞縣志常熟人萬厯進士自樂清調繁上/虞雅好文學惠民息競覈漳汀湖侵佔清玉)¶
　　(帶溪壅淤度西溪湖地形又廣置義/塚政餘課士不倦秩滿陞刑部主事)¶
　王應朝(嵊縣志字我辰六安州人萬厯中由鄉舉知/嵊立意釐剔姦猾屏跡而不事繁刑堂清如)¶
　　(水調繁/桐鄉)¶
　陳如松(舊浙江通志同安人知蕭山以邑水東去不/利民財乃築壩截其流别開雙河塍使水折)¶
<pb:KR2k0044_WYG_152-45b>¶
　　(而南注遶出大通橋又北注以遶於舊/道凡為橋者三建墖二後陞知州去)¶
　馬如蛟(舊浙江通志字騰仲和州人天啟中令山隂/口吃而斷決如流嘗治海塘修麻溪壩定閘)¶
　　(規蓄洩又建義倉立大善社每訊盜/賊毋許妄攀善政不一行取陞御史)¶
　孫蘭(毛竒齡循吏傳字畹仲無錫人崇禎進士知紹/興府會嵗饑蘭定賑救法預為分區使鄉官分)¶
　　(主之籍記饑民之受賑者合萬九千六百零口立/厰二百七十六所設散米給錢粥厰移粥藥局病)¶
　　(坊官糶民糶官積民積諸事共二十六則浙東三/府十九縣皆行其法所全活以千萬計御史祁彪)¶
　　(佳著為救荒全書一十八卷可嵗行之如官積先/闢厫於秋收時征米每畝征升以時直給契登厫)¶
　　(次年官出如舊直民積計民田積米凡三十以上/畝積五升六十以上畝積七升百畝以上積斗三)¶
<pb:KR2k0044_WYG_152-46a>¶
　　(百以上遞増而米藏其家不俟官驗明年計畝以/時直糶米於本啚其法如此陞廣東按察司副使)¶
　袁定(舊浙江通志華亭人崇禎間知餘姚嵗饑貧民/聚衆肆掠捕得數人未及報即掊殺之而自劾)¶
　　(不職隨設法賑/濟多所全活)¶
　余颺(舊浙江通志莆田人崇禎間令上虞土賊竊發/猝入城颺勒鄉勇巷戰格退之所擒獲即斃之)¶
　　(杖下及得賊籍勿展視燔/其籍一時良莠無不感泣)¶
　蕭琦(諸暨縣志號韓若吉水人崇禎甲戌進士知諸/暨縣暨民健訟琦片言折服庭無留牘癸未冬)¶
　　(東陽人許都倡亂時承平日久人不知兵數百/里内外無不震駭奔竄琦閉城靜鎮人情始安)¶
　李拯(舊浙江通志晉江人崇禎間令上虞所按訟牒/明是非而止罕及刑楚紳士或餽以修脯辭勿)¶
<pb:KR2k0044_WYG_152-46b>¶
　　(納布袍蔬食宴如也夜則篝燈讀書喜與士諭文/所奬拔皆譽髦出清俸以修學校不借民工不資)¶
　　(贖鍰陞工/部主事)¶
　陳子龍(諸暨縣志號臥子松江華亭人崇禎丁丑進/士為紹興司李署諸暨篆時嵗大饑奸民誘)¶
　　(聚亡命肆以剽掠子龍/以計擒之民賴以安)¶
　王正中(舊浙江通志比直人崇禎間知餘姚時山寇/竊發邑如沸螗正中弹壓有方民依為命)¶
　錢世貴(諸暨縣志字聖霑江南青浦人崇禎庚辰進/士涖暨二載值嵗大祲死亡相枕藉世貴設)¶
　　(法賑濟民賴以生縣治堂署廊廡傾圮/庀材鼎新釐正民間權量至今畫一)¶
　梁佳植(餘姚縣志字南有宜春人崇禎進士令餘姚/體緩弱未嘗形喜怒人莫窺其際及鞫訟則)¶
<pb:KR2k0044_WYG_152-47a>¶
　　(屹然不可移姚邑錢穀久為吏胥乾没解户苦之/佳植一洗積弊民輸將恐後涖任四載與民休息)¶
　　(盜賊鮮少去官時/涕泣送者無算)¶
　王章(邵長蘅三忠傳字漢臣武進人崇禎進士初令/諸暨調繁改鄞鄞人來迎暨人逐之曰王君我)¶
　　(父也鄞何與鄞人爭之曰王君我父也暨安得留/章兩慰遣之乘夜啟門牡去治鄞如暨兩邑皆肖)¶
(國朝像以祠擢御史殉甲申難/    賜諡節愍)¶
國朝¶
　劉方至(舊浙江通志山東人順治三年以貢生授紹/興推官寛和慈惠涖任甫一載政清刑簡視)¶
　　(上虞篆山賊王岳壽夜率衆攻城時守兵單弱城/陷方至死之事)¶
<pb:KR2k0044_WYG_152-47b>¶
(間贈按察司僉事廕/    一子入監讀書)¶
　韓昌先(舊浙江通志遼東人順治九年知蕭山縣涖/事明敏立里甲均當法徭役均而詭寄之弊)¶
　　(絶至今遵/行卒於官)¶
　張邦福(舊浙江通志湖廣蘄水人順治十八年以進/士任紹興府推官精敏練達摘發如神有訟)¶
　　(者訴牒悉置内署勾攝罪犯惟姓名而已故訴者/不知其訟訟者亦不知其訴胥吏不能為奸詰訊)¶
　　(之下情偽立/辨人頌公明)¶
　賈國楨(紹興府志字蒼嶠山西曲沃人康熙五年由/貢生任蕭山縣蕭密邇省會營兵往來畜牧)¶
　　(民甚苦之一曰盤債患在貧民一曰圏賭患在愚/民下此則馬厮入市有短價勒貨之患國楨潔已)¶
<pb:KR2k0044_WYG_152-48a>¶
　　(執法前患悉除旁邑聞/之質成踵至二載卒官)¶
　張三異(舊浙江通志漢陽人由進士康熙七年任紹/興知府王嗣臯重修紹興府志序三異守郡)¶
　　(力舉廢墜民式於法耕夫牧豎咸知從士大夫後/蒸蒸丕變焉陳可畏重修府學記郡庠圯三異捐)¶
　　(俸重建若殿若廡若櫺星門若泮橋若名宦祠次/第畢舉育才興行多士嚮風紹興府志入祀義愛)¶
　　(祠/)¶
　許𢎞勲(舊浙江通志遼東人康熙十三年知紹興府/鎮靜有大度涖任甫一月閩逆竊發越屬暨)¶
　　(嵊新三邑奸民嘯聚圍攻郡城𢎞勲乗夜率兵出/殱縛渠魁餘皆撫慰散遣之郡境得安陞寧紹道)¶
　　(厯河南/市政使)¶
<pb:KR2k0044_WYG_152-48b>¶
　髙登先(山隂縣志字倩升湖廣鍾祥人順治已亥進/士任山隂以誠信和易待民不尚苛察而人)¶
　　(不敢欺康熙十三年山賊竊發攻常禧二門城幾/陷登先率民多方守禦援兵至賊始退十五年大)¶
　　(兵𠞰閩過天樂橋登先供應軍需倉卒間溺於水/衆救獲甦遂構石梁百姓以登先誠於為民遂名)¶
　　(曰髙公橋尋/擢闕)¶
　姚文熊(名宦留祀冊江南桐城人康熙丁未進士十/五年知蕭山秉性慈祥操守清潔凡訟於庭)¶
　　(者曲直立剖莫不心服而去尤振興文教優禮士/𩔖恵政循聲協於遐邇秩滿士民建祠於江寺之)¶
　　(左肖/像焉)¶
　李鐸(紹興府志字天民奉天鐵嶺人以兵部郎出知/紹興府性喜有為自郡署城垣社稷壇暨鐘樓)¶
<pb:KR2k0044_WYG_152-49a>¶
　　(驛館書院賢祠一切陂塘古蹟期年掁起康熙二/十九年餘姚大水漂溺民人廬墓以萬計其存者)¶
　　(饑乏待斃鐸與知縣康如璉設粥厰數十哺之已/又念就食妨業令各鄉坊上民籍每男婦一人給)¶
　　(米四斗幼者半之復製木棉衣若干予寒者全活/無算守越四載始終不名一錢三十一年調繁杭)¶
　　(州民遮道蜂擁大/哭鐸亦流涕而别)¶
　王風采(公舉事實字汝載黄岡人康熙己未進士二/十八年令會稽清介自矢俗好訟以謙讓誨)¶
　　(化之嚴絶請托大嵐山連金寧温台四郡界有號/白頭賊者乘嵗饑誘民為亂風采廉得其魁捕寘)¶
　　(於法餘黨解散乃勸富民賑貸全活甚衆捐俸/建造范陽閘土人利之在任十一年邑稱大治)¶
　毛上習(名宦留祀冊廣西賀縣人康熙二十九年由/舉人知諸暨縣捐俸賑饑愛民如子徵糧有)¶
<pb:KR2k0044_WYG_152-49b>¶
　　(法設立義學延師訓誨邑中寒士若/坐春風在任三年疾卒奠送者塞道)¶
　卞之釗(名宦留祀冊正白旗人康熙四十七年由監/生知諸暨縣持身廉謹每月遴選鄉耆宣講)¶
(聖諭寒暑不輟捐俸修學訓課生童築湖埂以禦水設/    戸單以徵糧建粥厰以賑饑聮保甲以弭盜善政)¶
　　(不可/枚舉)¶
　¶
　¶
　¶
　浙江通志卷一百五十三¶
