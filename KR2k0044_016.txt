# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.027453
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷十四
<pb:KR2k0044_WYG_013-1a>¶
欽定四庫全書¶
　浙江通志卷十四¶
　山川(六/)¶
　　寧波府(下/)¶
　　　奉化縣¶
　印山　嘉靖寧波府志舊名髙青亭山在縣西三十¶
　　步又以山小而圓土多紅色故名¶
　鳳山　名勝志自華頂逶迤東來與印山相連一名¶
<pb:KR2k0044_WYG_013-1b>¶
　　含光山越五里即華頂山也¶
　北山　嘉靖寧波府志在縣西二里在華頂山之北¶
　華頂山　嘉靖寧波府志在縣西五里山秀而尊上¶
　　有龍湫¶
　西圃山　寧波府志在縣西北十里¶
　鯉湖塘山　寧波府志在縣西十里髙出衆山有奇¶
　　石山頂有龍湫不涸常出雲以為候¶
　石嶺山　成化四明郡志在縣西十五里上有石髙¶
<pb:KR2k0044_WYG_013-2a>¶
　　聳狀如人形又名新婦巖名勝志有石如鏡臺宋¶
　　封石嶺夫人祠¶
　湖山　寧波府志在縣西北二十里剡溪遶後湖水¶
　　遶前故名¶
　橫山　延祐四明志在州西四十里腰山為路二十¶
　　五里奉化縣志上有石文若篆謂之天篆¶
　小丹山　奉化縣志在縣西六十里名勝志四明山¶
　　之南剡源之三石村上有二洞如廣厦可容五六¶
<pb:KR2k0044_WYG_013-2b>¶
　　十人巖罅水流紫紺赤色雲笈七籖所謂四明洞¶
　　天丹山赤水是也¶
　大雷山　延祐四明志在州西南四十里登其山可¶
　　見海二百里外(四明洞天丹山圖咏集一名大慈/晉漢時得道之士多隱此山内有)¶
　　(金雞/洞)¶
　雪竇山　嘉靖寧波府志在縣西六十里上有雪竇¶
　　寺西五里有奉慈寺山多竒勝有妙髙臺藤龕含¶
　　珠林錦鏡池石竇千丈巖瀑布泉桃花坑龍隱潭¶
<pb:KR2k0044_WYG_013-3a>¶
　　宋理宗嘗夢其處御書應夢名山賜之故有御書¶
　　亭雪竇寺志按輿圖自天台摘星峰歴華頂至四¶
　　明山心東來過二十里雲起為雪竇山又名乳峰¶
　　正峰聳峙四山攅拱兩澗出水交會於前又東折¶
　　而下逶迤六七里始抵山麓輿地紀勝丹碧照爛¶
　　飛簷鱗鱗蔚在青嶂間晨霞暮靄遮露萬狀尤為¶
　　勝槩(謝翺夜宿雪竇下方詩眠山枕斧柯獨客愛/盤阿畏日生塵夢尋仙到鳥窠下方聞夕磬)¶
　　(南斗挂秋河寢服侵雲卷頮泉通瀑和竇分滄海/月禪入沃洲歌此地精靈聚中宵弄薜蘿王守仁)¶
<pb:KR2k0044_WYG_013-3b>¶
　　(雪竇山詩窮山路斷獨來難過盡千溪見石壇髙/閣鳴鐘僧睡起深林無暑葛衣寒壑雷隱隱連巖)¶
　　(瀑山雨森森映竹竿莫訝諸/峰俱眼熟當年曾向畵圖看)¶
　鎮亭山　漢書地理志鄞有鎮亭嘉靖寧波府志在¶
　　縣西南一百里西界於越南跨於天台故其鄉為¶
　　連山¶
　梨洲山　名勝志在縣西一百里即四明山之西峰¶
　　晉時孫興公與兄承公同遊至此偶得梨數枚左¶
　　右環視莫見其迹意以為仙物也故號其地曰梨¶
<pb:KR2k0044_WYG_013-4a>¶
　　洲山¶
　桃花坑山　延祐四明志在四明山之上二十里雲¶
　　之南也山巖壁立數仞延袤數百里巖色紅白相¶
　　間狀如桃花之初發故名¶
　寶化山　成化四明郡志在縣南三里為邑之案山¶
　奉化山　嘉靖寧波府志在縣東南五里一名瑞峰¶
　　山特起周囬三十里四面皆異名東為栲栳山西¶
　　為龍潭山頂有龍潭南為吳郎山即後潭山北為¶
<pb:KR2k0044_WYG_013-4b>¶
　　南山元史載奉化州山石裂即此山也¶
　九峰山　奉化縣志在縣東六十里九峰突兀產多¶
　　烏桕秋霜葉紅爛若春花¶
　鮚埼山　成化四明郡志在縣東南五十五里漢書¶
　　地理志鄞有鮚埼亭師古註鮚蚌也埼曲岸也其¶
　　中多鮚鄞後析為奉化縣因以為名¶
　蓬島山　成化四明郡志在縣南四十里為邑之逺¶
　　案其源來自四明山兀然為諸山之冠山谷間有¶
<pb:KR2k0044_WYG_013-5a>¶
　　龍湫為雩禱之所¶
　石樓山　嘉靖寧波府志在縣西南六十里太平寰¶
　　宇記在鄮縣南又名石柱山髙六百丈¶
　九女山　嘉靖寧波府志在縣南二十五里¶
　小梅山　奉化縣志在縣南三十里¶
　勞山　馬跡山　奉化縣志俱縣南二十五里¶
　三山　延祐四明志在州南五十五里屹立大海中¶
　　如三台然¶
<pb:KR2k0044_WYG_013-5b>¶
　塘頭山　廟山　大洞山　舊浙江通志俱縣南六¶
　　十里¶
　天門山　成化四明郡志在縣南六十里列峰排空¶
　　髙入蒼莾漢書地理志鄞東南有天門水入海有¶
　　越天門山(舊浙江通志一名蜃樓門山瀕海裏港/兩峰對峙若天門然舒岳祥天門山詩)¶
　　(烟樹連天逺漁樵兩地分仙舟滄海路僧錫石橋/雲隂壑收虹影空林散鹿羣我來不敢扣冲漠恐)¶
　　(驚/聞)¶
　剡源山　戴良剡源記奉化之西六十里有山夾溪¶
<pb:KR2k0044_WYG_013-6a>¶
　　而出蓊然深茂者剡源山也以其近剡故名之¶
　新嶺山　嘉靖寧波府志在縣東二十里由舍輞嶺¶
　　來山有七十二曲嘉靖間更嶺道於後隴芟闢平¶
　　坦行人便之謂天平嶺¶
　大様山　嘉靖寧波府志在縣東八十里¶
　石昌山　嘉靖寧波府志在縣東一百里¶
　鄞城山　成化四明郡志在縣東五十里古鄞城在¶
　　下舊志云即赤堇山有草曰赤堇鄞以此名而加¶
<pb:KR2k0044_WYG_013-6b>¶
　　邑焉¶
　貎頭山　清凉山　馬頭山　舊浙江通志俱縣東¶
　　九十里¶
　青錦山　嘉靖寧波府志在縣北一里一名蓮花巖¶
　銅山　寧波府志由日嶺出其山甚尊周囬三十里¶
　孝感山　奉化縣志在縣東北一十里相傳昔人䘮¶
　　父廬墓側天忽降甘露草木花皆純白故名¶
　金鐘山　嘉靖寧波府志在縣北十里形如鐘¶
<pb:KR2k0044_WYG_013-7a>¶
　漢城山　延祐四明志在州東北二十里山有五代¶
　　漢時城基(樓鑰漢城山詩城復于隍遺舊基山雲/漠漠草離離當時雷鼓聲沉後留得寒)¶
　　(巖伴/落暉)¶
　四明山　成化四明郡志在縣西北六十五里遠連¶
　　會稽近接天台(詳鄞/縣)¶
　三嶺山　奉化縣志在縣北十里¶
　赤莧山　元和郡縣志在縣東十里嘉靖寧波府志¶
　　夏侯曾先地志云亭頭有赤莧山秦始皇遣徐福¶
<pb:KR2k0044_WYG_013-7b>¶
　　求訪神仙至此或云昔有赤莧仙人常居此山因¶
　　名¶
　江口山　嘉靖寧波府志自四明山分為雪竇諸山¶
　　東衍至此而止山上有塔山半有清水菴俯瞰長¶
　　江山隂為鄞境山陽為奉化境¶
　梅山　延祐四明志在州西南二十五里或謂梅福¶
　　曾遊此¶
　英馬山　寧波府志在縣北三十里相傳有神馬常¶
<pb:KR2k0044_WYG_013-8a>¶
　　夜出故名¶
　大小晦山　嘉靖寧波府志在縣西六十里即四明¶
　　山南來之兩峰四明洞天丹山圖咏集宋應則入¶
　　山景色秀麗既而㝠晦故云大小晦¶
　岳林山　名勝志在縣東北五里梁大同初建崇福¶
　　寺於此¶
　黄甘嶺　嘉靖寧波府志在縣西二十五里¶
　毛巔嶺　嘉靖寧波府志在四明山之南接大小晦¶
<pb:KR2k0044_WYG_013-8b>¶
　　山巖谷﨑嶇行者艱阻宋紹興初有毛居士者鑿¶
　　山以便往來¶
　六詔嶺　寧波府志在縣西百里相傳王右軍常隱¶
　　此曾詔起之舊志名陸照誤¶
　唐興嶺　嘉靖寧波府志在縣西一百里通紹興府¶
　　界¶
　桃花嶺　嘉靖寧波府志在縣東南十五里即奉化¶
　　山之東麓¶
<pb:KR2k0044_WYG_013-9a>¶
　山隍嶺　寧波府志在縣南五十里通西店驛寧海¶
　　縣¶
　柵墟嶺　嘉靖寧波府志在縣東南六十里宋建炎¶
　　間立寨於此守戍亦海道一要衝也¶
　寨嶺　寧波府志在縣東四十五里通東南邊海¶
　清修嶺　嘉靖寧波府志在鵓鳩山下通鄞之小溪¶
　五嶺　嘉靖寧波府志在縣東三十里桑社嶴通白¶
　　社金溪¶
<pb:KR2k0044_WYG_013-9b>¶
　千丈巖　雪竇寺志此雪竇之勝懸崖飛瀑又名飛¶
　　雪巖(鄭清之題雪竇千丈巖詩並海危峰駕六鰲/招提深處緣周遭松枝直上蛟龍起濤勢飛)¶
　　(來兕虎嘷坐向亭空雲作伴待看身與月/爭髙山靈意我酬清賞為酌冰泉讀楚騷)¶
　徐島巖　四明龍薈在雪竇西十五里重崖峭壁數¶
　　百仞瀑布冬夏不絶巖下有神龍宅焉¶
　獅子巖　延祐四明志在州東五十里狀如獅子¶
　周家嶴　嘉靖寧波府志在華頂山内¶
　聖井嶴　嘉靖寧波府志在清凉山東南¶
<pb:KR2k0044_WYG_013-10a>¶
　棠嶴　嘉靖寧波府志在公棠山¶
　渠水　漢書地理志句章有渠水東入海¶
　北渡江(舊名奉/化江)　延祐四明志源於四明之鎮亭山¶
　　出州之惠政橋下與諸水會南來亘府城之東然¶
　　後與慈溪江會而入海¶
　　(謹按奉化當漢時鄞句章二縣境舊志云古句章/縣在江口山北光溪境上漢書所謂渠水疑即奉)¶
　　(化江也故/並列之)¶
　萬壽湖　寧波府志在縣東五里即新婦湖本縣放¶
<pb:KR2k0044_WYG_013-10b>¶
　　生之處又名放生湖¶
　廣平湖　奉化縣志在縣東北五里一名寺後湖¶
　范家河　嘉靖寧波府志在縣北一十里通大江(詳見/水利)¶
　西錦溪　奉化縣志自華頂山下過石棋盤東流入¶
　　城西水門至縣南嘉會橋俗謂之蛇腹溪以兩端稍¶
　　狹也出城東水門至方勝碶¶
　剡源溪　至正四明續志在州西七十里導自陸照¶
　　左溪會同流於公棠逾泉溪會於三江口入北渡¶
<pb:KR2k0044_WYG_013-11a>¶
　　達於海(舊浙江通志自四/明山來其溪九曲)¶
　金溪　嘉靖寧波府志在縣東五十里源發金莪山¶
　　東北過白杜河北入北渡江¶
　隱潭　四明龍薈在縣西北五十里潭居兩巖之下¶
　　兩巖相抗壁立數百仞仰以窺天僅如數尺瀑泉¶
　　循崖而落水寒石潔聳人毛骨每遇旱禱旋應如¶
　　響(郟修輔隱潭詩在昔知何人鑿破青山骨飛泉/直下來千尺瀉倐忽兩壁蒼翠間一陣風雷突)¶
　　(傍無塵埃跡中有蛟龍窟寒氣不可嚮/猛勢豈能屈安得當旱年為霖濟萬物)¶
<pb:KR2k0044_WYG_013-11b>¶
　耀碑潭　延祐四明志在州東二里故老云官清則¶
　　潭清(陳著耀碑潭詩微風篆水自成碑清月磨潭/不受疵萬里此通歸去路扁舟堪載送行詩)¶
　靈濟泉　名勝志在縣西南舊名包家潭¶
　透瓶泉　延祐四明志在州東三里以磁器貯之水¶
　　透瓶外¶
　裏港海　奉化縣志在縣南六十里自湖頭渡分港¶
　　入天門山至鮚埼接寧海浮溪¶
　　　鎮海縣¶
<pb:KR2k0044_WYG_013-12a>¶
　印山　延祐四明志在縣東二里嘉靖定海縣志地¶
　　湧一石形方如印(詳奉/化縣)¶
　梓䕃山　延祐四明志在縣東一里寧波府志東北¶
　　石壁陡起下有泉水¶
　巾子山　成化四明郡志在縣東北二里與候濤山¶
　　對峙為風濤蔽障¶
　招寶山　吳萊甬東山水古跡記東偪海或云他處¶
　　見山有異氣疑下有寶或云東夷以海貨來互市¶
<pb:KR2k0044_WYG_013-12b>¶
　　必泊此山嘉靖寧波府志縣東北二里舊名候濤¶
　　山之東南峙一小山僅髙尋丈名昌國山潮汐於¶
　　此分流舟行可達昌國(謝翺採藥候濤山宿山頂/精藍夜中望海詩蛟門南)¶
　　(去島此地望迢迢積濕侵幡黒生寒入夢飄見燈/歸舶夜聞偈解衣朝土植皆為藥山枝不滿樵暗)¶
　　(光珠母徙秋影石花消擬候槎回漢寧甘客老遼/却尋徐福島因問始皇橋於彼看日出羽旌焉可)¶
　　(招/)¶
　金雞山　延祐四明志在招寶山外屹立海中¶
　蛟門山　名勝志在縣東海中約十五里一名嘉門¶
<pb:KR2k0044_WYG_013-13a>¶
　　山環鎻海口吐納潮汐有蛟龍穴處時興颶風怪¶
　　浪古稱蛟門虎蹲天設之險即此¶
　虎蹲山　嘉靖寧波府志在縣東五里屹立海口以¶
　　形得名¶
　游山　延祐四明志在縣東二里海中¶
　烏石山　嘉靖定海縣志在縣東南四十里山巔石¶
　　色黝黑故名有巨人跡濶六寸長一尺五寸云佛¶
　　跡世傳舍利始自此山飛入阿育王山¶
<pb:KR2k0044_WYG_013-13b>¶
　盤嶴山　延祐四明志在縣東南七十里水繞太白¶
　　山隂而出凡三十六盤宋儒習菴先生陳塤墓在¶
　　焉¶
　慈嶴山　延祐四明志在縣西南九十里古傳左慈¶
　　隱此¶
　伏龍山　嘉靖定海縣志在縣西北八十里一名箬¶
　　山首尾跨東西海門蜿蜒如龍中有千丈巖刺史¶
　　門石壇乳井海眼泉¶
<pb:KR2k0044_WYG_013-14a>¶
　澤山　延祐四明志在縣西北八十里舊名櫟山宋¶
　　吏部郎黄震改今名¶
　施公山　延祐四明志在縣西北九十里北瞰大洋¶
　　商舟往來多苦海㓂元至元間縣達魯花赤張進¶
　　剏巡檢司民乃安居嘉靖寧波府志今置烽堠其¶
　　上¶
　龍頭山　嘉靖定海縣志在縣東南十二里側有葫¶
　　蘆嶠縣令金九成築寨嶠口建樓於上以防海¶
<pb:KR2k0044_WYG_013-14b>¶
　石門嶴山　寧波府志在縣西南二十里陳山在東¶
　　龍山在西儼若二門故名¶
　徐家嶴山　寧波府志在縣西北七十里有五嶺通¶
　　往來¶
　石衕門山　舊浙江通志青雷頭山東南海中數峰¶
　　崛起潮汐經流其中旁午為十六門亦名十六門¶
　　山¶
　瑞巖山　嘉靖定海縣志在縣東南八十里有十二¶
<pb:KR2k0044_WYG_013-15a>¶
　　峰宋大中祥符五年有芝草生於青松峰之上守¶
　　臣康孝基奏聞勅奬紀瑞云¶
　雁門嶺　寧波府志在縣西北六十五里西南慈溪¶
　　界¶
　大浹江　名勝志在縣南城外自蛟門海洋分派為¶
　　支江向西泝流七十里抵郡城三港口分流西南¶
　　六十里至鄞縣它山堰西北二百里抵上虞縣之¶
　　通明壩(輿地廣記定海有大浹江越滅吳將遷吳/王夫差於甬東韋昭以為句章東浹口外)¶
<pb:KR2k0044_WYG_013-15b>¶
　　(洲是也寧波府志晉安帝時孫恩㓂上虞劉裕戍/句章出戰退還浹口宋髙宗航海亦由浹口而出)¶
　黄﨑江　寧波府志在縣東南一百十里自﨑頭海¶
　　洋分派為支江西北流約半潮至蛟門出大海¶
　梅江山　寧波府志在縣東南十里自﨑頭海洋發¶
　　潮西北流入烏﨑頭山港經大嵩通於海¶
　靈緒湖　嘉靖定海縣志在縣西北靈緒五都周環¶
　　二十里¶
　鳳浦湖　嘉靖定海縣志在縣西北靈緒三都周環¶
<pb:KR2k0044_WYG_013-16a>¶
　　十八里¶
　西河　舊浙江通志在縣西北四十里靈緒一都自¶
　　慈溪縣香山發源東流至靈緒二都由澥浦入海¶
　　西流向斗門山十五里合大河¶
　澥浦　舊浙江通志在縣西北五十五里即古之渤¶
　　澥¶
　玉泉　延祐四明志在縣東北三十里廣福院前味¶
　　甘色白烹茶為勝¶
<pb:KR2k0044_WYG_013-16b>¶
　　　象山縣¶
　象山　成化四明郡志在縣治北半里形如伏象其¶
　　峰圓聳又名圓峰東首大老巖巖下有圓峰故祠¶
　鳳躍山　成化四明郡志象山聨峰唐乾符二年有¶
　　鳳翔於上¶
　王字山　象山縣志在縣東五里頂平夷如王字因¶
　　名¶
　鼓吹山　延祐四明志縣東八里其峰崒然孤峻天¶
<pb:KR2k0044_WYG_013-17a>¶
　　將雨先有聲如鼓吹鳴¶
　甸平山　成化四明郡志在縣東三十里其頂平廣¶
　　數十畝¶
　雙泉山　嘉靖寧波府志在縣東四十里大海中上¶
　　有二穴出泉味極甘冽巖上有巨人跡上馬石相¶
　　傳安期生常游於此故又名道人山¶
　瑞龍山　嘉靖寧波府志在縣東南十里又名烏龍¶
　　山周回盤屈如伏龍故名¶
<pb:KR2k0044_WYG_013-17b>¶
　爵溪山　嘉靖寧波府志在縣東南三十里¶
　小睦山　象山縣志在縣東南四十里¶
　大睦山　象山縣志在縣東南海中一百里¶
　西殊山　象山縣志在縣東南海中六十里¶
　東殊山　象山縣志在縣東南海中八十里¶
　韭山　象山縣志在縣東南一百里大海中產大韭¶
　　遍地雲嵐初霽則蜃氣煥發樓臺殿閣龍鳳之形¶
　　變態萬狀最為奇觀¶
<pb:KR2k0044_WYG_013-18a>¶
　馬鞍山　嘉靖寧波府志在縣東南一百二十里其¶
　　形類馬鞍故名¶
　秋閈山　象山縣志在縣東南海中一百四十里¶
　大薤山　嘉靖寧波府志在縣東南二百里山產大¶
　　薤自小睦至此俱海中山過此則巨浸茫茫一望¶
　　無際¶
　瑞雲山　嘉靖寧波府志在縣北十里逶迤起伏狀¶
　　如飛雲¶
<pb:KR2k0044_WYG_013-18b>¶
　東臯山　嘉靖寧波府志在縣東北十里内有小穴¶
　　泉涌不竭名曰旱井又名甘泉¶
　洪水山　嘉靖寧波府志在縣東北二十里¶
　西山　珠巖山　嘉靖寧波府志俱縣東北三十里¶
　大萊山　舊浙江通志在縣東北二十五里山峰秀¶
　　出如筆¶
　新羅嶴山　舊浙江通志在縣東北二十里舊傳暹¶
　　羅人繫舟於此以暹為新俗音之訛¶
<pb:KR2k0044_WYG_013-19a>¶
　屏風山　舊浙江通志在縣東北三十五里過此為¶
　　湖頭渡乃鄞奉之地¶
　珠山　嘉靖寧波府志在縣東北三十里山頂一石¶
　　圓聳如珠因名蟠延廣濶鎮都凡四¶
　玉泉山　嘉靖寧波府志去珠山十里山下出泉色¶
　　瑩如玉味極甘冽¶
　煉丹山　名勝志在縣治西一里梁陶貞白修煉於¶
　　此¶
<pb:KR2k0044_WYG_013-19b>¶
　鄭行山　延祐四明志在縣西北十里舊有鄭行居¶
　　此嶴¶
　萬松山　名勝志在縣西北三十里麓有智門寺(李/濂)¶
　　(游萬松山詩秋出越王關叢林牛斗間坐看東海/月飛上萬松山有客乗驄至逢僧射蜃還石床如)¶
　　(可借終夕/聼潺湲)¶
　塔嶺山　舊浙江通志在縣西北十里¶
　大雷山　嘉靖寧波府志在縣西二十里盤踞數十¶
　　里¶
<pb:KR2k0044_WYG_013-20a>¶
　白巖山　嘉靖寧波府志在縣西北三十里¶
　下沙山　舊浙江通志自白巖東過數步由此至蝦¶
　　蟆嘴可入於海¶
　蒙頂山　成化四明郡志在縣西北四十五里上有¶
　　巖曰花氣巖夏旱少有雲氣必雨¶
　五雷山　嘉靖寧波府志在縣西北四十里有峰相¶
　　疊而下故名謝仙所生故址¶
　姜嶼山　嘉靖寧波府志在縣西北五十里由此越¶
<pb:KR2k0044_WYG_013-20b>¶
　　海登陸則為奉化境¶
　橫山　嘉靖寧波府志在縣西北五十里自蒙頂山¶
　　與蒼蓋山交峽横於台明之境故名¶
　白石山　嘉靖寧波府志在縣西北六十里海港中¶
　　為奉象之境¶
　烏嶼山　嘉靖寧波府志在縣西北八十里孤懸海¶
　　中圓如小珠為鄞奉分境¶
　鷄籠山　延祐四明志在縣西南五里下有鶴廟¶
<pb:KR2k0044_WYG_013-21a>¶
　玉几山　延祐四明志在縣南十五里縣治案山¶
　冠蓋山　嘉靖寧波府志在縣西南三十里頂列五¶
　　峰如冠蓋相望¶
　五師山　延祐四明志在縣西南四十里昔有五僧¶
　　修道於上¶
　靈巖山　嘉靖寧波府志在縣西南四十五里巖石¶
　　奇怪極其天巧有瀑布倒流百餘丈¶
　太平山　象山縣志在縣西南五十里¶
<pb:KR2k0044_WYG_013-21b>¶
　玉女山　象山縣志在縣西南九十里¶
　石浦山　嘉靖寧波府志玉女南去五里中為石浦¶
　　所¶
　環翠山　從家山　嘉靖寧波府志俱縣南十五里¶
　三萼山　延祐四明志山有三峰春時雜花交發綺¶
　　麗可觀¶
　鷄鳴山　嘉靖寧波府志在縣南七十里¶
　&KR1877;瓦山　師姑嶴山　面現山　嘉靖寧波府志面¶
<pb:KR2k0044_WYG_013-22a>¶
　　縣治而案海上一望無際俱縣南八十里¶
　青部山　版場山　嘉靖寧波府志俱縣南九十里¶
　后門山　嘉靖寧波府志在縣南一百里跨山而城¶
　　為昌國衞¶
　東門山　嘉靖寧波府志在縣南一百二十里海中¶
　　兩峰對峙即漢書所載天門也髙二百丈周二十¶
　　五里明初建衞於此有昌國舊城先未析象山時¶
　　以山在南海中接寧海之東境故名東門亦海道¶
<pb:KR2k0044_WYG_013-22b>¶
　　之要衝也(互見/奉化)¶
　大門山　石壇山　嘉靖寧波府志俱縣南一百三¶
　　十里¶
　東西濤山　嘉靖寧波府志在縣南海中一百二十¶
　　里四面風濤未嘗少息因名¶
　大佛頭山　名勝志髙出海中諸山數百丈周一百¶
　　餘里日本入貢以此山為向道内平曠膏腴耕種¶
　　甚利事林廣記有東仙源為海中福地即此¶
<pb:KR2k0044_WYG_013-23a>¶
　台明嶼山　嘉靖寧波府志兩山對峙於中流為台¶
　　明二郡分境俱縣南一百五十里¶
　秋蘆門山　楊大嶼山　嘉靖寧波府志踰此則為¶
　　東甌境俱縣南二百里¶
　石門嶺　嘉靖寧波府志在縣西北六十里寧象分¶
　　界¶
　西溪嶺　寧波府志在縣西南五十里象寧分境¶
　黄部嶺　嘉靖寧波府志在縣西南九十里¶
<pb:KR2k0044_WYG_013-23b>¶
　黄枝嶺　嘉靖寧波府志在縣西南八十里界寧海¶
　司頭嶺　嘉靖寧波府志在縣西南一百二十里¶
　蓮花巖　嘉靖寧波府志在縣西十里色赤如千葉¶
　　蓮花¶
　鬼洞巖　嘉靖寧波府志在縣西五十里巖洞空濶¶
　　容十數人上有天窗下有石几¶
　佛頭巖　延祐四明志在縣南二十五里巖髙千餘¶
　　丈上如佛首中斷如蜂腰岌然欲摇又名摇環巖¶
<pb:KR2k0044_WYG_013-24a>¶
　定風巖　象山縣志在縣東十里許一名旋倒山上¶
　　八面風起至此獨息因名¶
　鋸門洞　四明龍薈在縣東南三十里在鋸門山巖¶
　　半壁中濶三丈許其圓如規洞内有二潭中一石¶
　　筍如柱下有横石如閾洞口石壁兩分如左右手¶
　　内案小睦山如圓珠外案大睦山如筆架潮至洞¶
　　下聲震如雷宋寶慶志云世傳五龍聚會於此每¶
　　歲上已邑人候潮退入洞觀之有巖花石乳繽紛¶
<pb:KR2k0044_WYG_013-24b>¶
　　懸墜下有五色石子瑩潤光潔類寶石可愛歲旱¶
　　或投以朱書鐵簡風雨立至¶
　北港　嘉靖寧波府志東達於洋西距鮚埼由陳山¶
　　渡一潮至方門再潮至烏埼三潮至府城下¶
　玉帶溪　象山縣志源出鳳躍山流至永安橋自西¶
　　而東經儒學前入長樂橋以其環遶縣市中故名¶
　　玉帶溪¶
　海　嘉靖寧波府志東曰錢塘南曰大睦西南曰東¶
<pb:KR2k0044_WYG_013-25a>¶
　　　門皆蕃舶閩船之所經自錢塘而北則定海自東¶
　　　門而南則台温¶
　　　　定海縣¶
　　定海山　在縣東元名舟山有山崒如枕海之湄以¶
　　　舟之所聚故名舊昌國縣山也明初縣廢𨽻昌國¶
　　　衞¶
　國朝康熈二十五年海氛蕩平開復舟山¶
聖祖仁皇帝御書定海山三字勒石建亭永鎮東溟二十¶
<pb:KR2k0044_WYG_013-25b>¶
　　　七年建縣治即¶
　賜名定海縣而改舊定海為鎮海縣¶
　　大椎山　大徳昌國州志即州治照山儼若屏障在¶
　　　前四望其形如一¶
　　觀山　定海縣志在城東南半里宋建道隆觀於其¶
　　　下故名¶
　　黄楊山　大徳昌國州志在州東北通陸之處極巉¶
　　　巖險峻一峰傑出人目曰黄楊尖¶
<pb:KR2k0044_WYG_013-26a>¶
　翁山　延祐四明志一名翁洲州東三十里徐偃王¶
　　所居也今城址猶存抱樸子論古仙者之藥以登¶
　　名山為上而以海中大島嶼若會稽之東翁洲之¶
　　類者次之乾道間畊者得銅鼎一無足而有耳亦¶
　　不穿中可容斗餘而底之埃墨猶在遂歸進士陳¶
　　節謂煉丹之遺器(定海縣志葛仙翁/煉丹於此故名)¶
　東霍山　吳萊甬東山水古跡記山多大樹徐市蓋¶
　　駐舟於此大德昌國州志在海東北環以大洋世¶
<pb:KR2k0044_WYG_013-26b>¶
　　傳徐福至此山有石宛如一秤修竹森立風枝掃¶
　　拂常無纎塵¶
　甬東山　定海縣志在縣東十里史記所謂吾置王¶
　　甬東之地蓋東南之主山也(路史史記句踐平吳/徙夫差於甬東杜預)¶
　　(云甬東乃句章/東海中洲地也)¶
　鼓吹山　定海縣志在縣東四十里山之隂曰戰洋¶
　　曰馬嶴古有徐偃王祠值風雨晦㝠隱隱若有鼓¶
　　吹聲居人以此名之¶
<pb:KR2k0044_WYG_013-27a>¶
　鎮鰲山　定海縣志在城西北隅宋元州治俱在山¶
　　麓今為總鎮府宋淳熈間賜名鎮鰲¶
　蓬萊山　吳萊甬東山水古跡記昌國北界有蓬萊¶
　　山衆山四圍峙立旋繞小嶼屹如千尺樓臺中有¶
　　紫霞洞隱隱有神仙題墨漫不能辨¶
　補陀洛伽山　普陀山志在昌國東海中今屬定海¶
　　縣去郡城約三百里補陀洛伽蓋梵名也華言小¶
　　白花華嚴經言善財第二十八叅觀音菩薩説法¶
<pb:KR2k0044_WYG_013-27b>¶
　　處又曰海岸孤絶處一名梅岑以梅子眞曾煉藥¶
　　於此也¶
　石門山　大德昌國州志在州東通陸逈絶處名極¶
　　樂嶼下瞰大海渺無涯涘旁有兩山對峙如門出¶
　　入¶
　雙髻山　定海縣志在縣北十里有二峰如髻矗立¶
　　天表諸山環繞為縣治之主山¶
　蘆花山　鳳尖山　定海縣志俱縣東五十里¶
<pb:KR2k0044_WYG_013-28a>¶
　沈家門山　定海縣志在縣東九十里外通蓮花洋¶
　　最為要地¶
　馬跡山　大德昌國州志在海東北安期生洞在焉¶
　斗門山　定海縣志在縣北三十五里有龍潭¶
　曉峰山　定海縣志在縣西南六里可望日出¶
　大小洛伽山　定海縣志在縣東一百二十里海中¶
　　與普陀接近¶
　龜山　定海縣志在縣南約三里海中為定邑案山¶
<pb:KR2k0044_WYG_013-28b>¶
　金塘山　定海縣志在縣西約八十里海中周百餘¶
　　里泉甘土肥洵稱沃壤¶
　岱山　定海縣志在縣西約百二十里海中周逥四¶
　　百餘里土厚田瘠以漁鹽為業¶
　大榭山　定海縣志在縣西南約八十里海中寛廣¶
　　百里土肥民稠¶
　蘭山　定海縣志在縣東北約五十里海中¶
　石弄山　延祐四明志在縣東南山石玲瓏故名¶
<pb:KR2k0044_WYG_013-29a>¶
　馬秦山　定海縣志縣東南約四十里海中(大德昌/國州志)¶
　　(昔有碧雲菴馬耆禅師修道於此/與黄給事龜年等聨句刻諸石)¶
　桃花山　延祐四明志在東南世傳安期生煉丹之¶
　　所常以醉墨洒石成桃花紋因名¶
　烈表山　舊浙江通志在金塘山西北隔一小港相¶
　　表裏亦名烈港¶
　鐵杵山　舊浙江通志西南童山首尾大而腰細橫¶
　　卧海中如杵然¶
<pb:KR2k0044_WYG_013-29b>¶
　岝峉山　吳萊甬東山水古跡記東從舟山過赤嶼¶
　　轉入外洋望岝峉山山出白艾地多蛇(大德昌國/州志在海)¶
　　(東山/之巔)¶
　黄公山　嘉靖寧波府志在昌國東海中昔黄公能¶
　　以幻術制虎斃於此山故名(西京雜記東海黄公/少時為術能制蛇御)¶
　　(虎佩赤金刀以絳繒束髪立興雲霧坐成山河及/衰老飲酒過度不復能行其術秦末有白虎見於)¶
　　(東海黄公乃以赤刀/往厭之遂為虎所殺)¶
　塔嶺山　大德昌國州志在黄公山南有石如婦人¶
<pb:KR2k0044_WYG_013-30a>¶
　　狀春月多杜䳌花¶
　順母山　嘉靖寧波府志在縣東海中有石如牛形¶
　　人謂石牛¶
　竹嶼山　大德昌國州志與舟山對境兩山夾峙上¶
　　有叢竹附潮而上者由此謂之竹嶼門¶
　雲嶼山　大德昌國州志與竹嶼對峙山勢稍崇雲¶
　　氣常滃欎附潮而下者由此謂之雲嶼門¶
　盤嶼山　嘉靖寧波府志與竹嶼山隔海對峙山勢¶
<pb:KR2k0044_WYG_013-30b>¶
　　盤旋故名¶
　寺鐘山　大德昌國州志在秀山去州隔一潮山之¶
　　頂有古佛殿基堦砌儼然傍有井甃以磚凡遇隂¶
　　晦隱隱聞鐘聲因以為名¶
　佛嶼山　大德昌國州志在秀山上有一峰表表持¶
　　立望之儼如丈六金身相旁睨如背負一小佛狀¶
　　甚怪¶
　西蘭山　大若山　檉岸山　浡塗山(舊名/浮塗)　□石¶
<pb:KR2k0044_WYG_013-31a>¶
　　山　嘉靖寧波府志俱昌國南海中¶
　小竿山　大竿山　崑斗山　麻□山　蛟山　登¶
　　部山　黄砂山　徐公山　雙嶼山　石珠山¶
　　嘉靖寧波府志俱昌國東南海中¶
　東勾曲山　石馬山　石牛山　□山　嘉靖寧波¶
　　府志俱昌國東海中¶
　浪港山　深水山　莆□山　蛇山　竹山　洋山¶
　　　東蘭山　西枯山　東曉山　東枯山　桑子¶
<pb:KR2k0044_WYG_013-31b>¶
　　山(舊名/桑石)　石蜀山　東朐山　川石山　北壁山¶
　　　大衢山　小衢山　三星山　冷嶼山　西須¶
　　山　須皓山　落華山　青䦒山　丁興山　陽¶
　　山　陳錢山　嘉靖寧波府志俱昌國東北海中¶
　大磧山　東乳山　東岱山　西胊山　大洋山¶
　　弔嶼山　嘉靖寧波府志俱昌國北海中¶
　回峰山　西良山　長塗山　三姑山　灘山　長¶
　　白山　西岱山　正䇿山　吳農山　如岸山¶
<pb:KR2k0044_WYG_013-32a>¶
　　横子山　册子山　西桑山　五嶼山　宜山¶
　　龜鱉山　嘉靖寧波府志俱昌國西北海中¶
　嘉門山　曉峰山　小茆山　大茆山　三山　砂¶
　　羅山　嘉靖寧波府志俱昌國西海中¶
　藿山　黄石山　鷄鳴山　東豸山　大板洋山¶
　　西豸山　黄馬乳山　虎頭山　白踏山　大桑¶
　　山　青屯山　黄隆山　楊岸山　畫栲門山¶
　　小磧山　黄羅門山　大小板山　綠獅山　大¶
<pb:KR2k0044_WYG_013-32b>¶
　　小鐲山　廟址山　嘉靖寧波府志皆在海中莫¶
　　詳所在¶
　　(謹按黄公以下諸山逺在海洋/環遶縣境故因嘉靖志存之)¶
　書字巖　嘉靖浙江通志一名桂竹嶼俗傳羅隱留¶
　　題於上字蹟隱隱可見¶
　箭巖　大德昌國州志在馬秦後沙上有箭孔故名¶
　響巖　大德昌國州志在馬秦去州隔一潮巖石玲¶
　　瓏遇隂晦則空洞有聲¶
<pb:KR2k0044_WYG_013-33a>¶
　葛仙峰　定海縣志在金塘山視諸峰為最髙世傳¶
　　葛仙翁憩此山有煉丹井乆旱不涸¶
　十二峰　舊浙江通志在東胊山峰列十二森秀可¶
　　觀¶
　蓮花峰　大德昌國州志與馬秦山碧雲菴對峙三¶
　　石層出如蓮花上有佛脚跡拄杖印馬跡痕山之¶
　　四隅各有小浮圖地產草一種名長生不死云¶
　玉峰　大德昌國州志在岱山鷂子尖嶺下岡巒秀¶
<pb:KR2k0044_WYG_013-33b>¶
　　㧞林樾蒼潤時有白霧蒙其巔人以為福地¶
　盤陀石　天中記明州昌國東海中有盤陀石平廣¶
　　可立百餘人下瞰大海正扶桑日出之地燭龍將¶
　　駕天光煥發頃焉一輪涌出其大有不可名者¶
　觀音洞　吳萊甬東山水古跡記自梅岑山東行西¶
　　折為觀音洞洞瞰海外巉中裂大石壁紫黑旁罅¶
　　而兩岐亂石如斷圭積伏蟠結晝夜作魚龍嘯吼¶
　　聲¶
<pb:KR2k0044_WYG_013-34a>¶
　善財洞　吳萊甬東山水古跡記梅岑西為善財洞¶
　　峭石齧足泉流滲滴懸纓不斷¶
　龍女洞　普陀山志在潮音洞外有石壁立中窅不¶
　　可測¶
　白泉湖　定海縣志縣東北周環三十里瀦水溉田¶
　　源泉沸涌舊志名富都湖至正四明續志又名萬¶
　　金湖¶
　查浦　嘉靖寧波府志在昌國夏侯曾先地記云吳¶
<pb:KR2k0044_WYG_013-34b>¶
　　伐越次查浦即此¶
　黄馬溪　至正四明續志在州西北五十里南墠水¶
　　從柰嶺發源流注於海¶
　芙蓉洲　貝瓊逺清堂記距昌國縣東三百武有洲¶
　　曰芙蓉其水縈紆南流以入於海洲之上皆蓮芙¶
　　蓉其異名也¶
　海印池　定海縣志在普陀產白蓮¶
　九節龍潭　四明龍薈在翁洲東五里田塍間昔人¶
<pb:KR2k0044_WYG_013-35a>¶
　　汲水得鰻刀臠九段烹諸釜俄頃不見翌日復汲¶
　　於潭其鰻洋洋九節游潭中人皆異之旱往禱焉¶
　岱山龍潭　四明龍薈在縣東北山上有潭三濶不¶
　　滿丈深不盈尺禱雨投以尺書則有物若蠏若鰻¶
　　者出誠或不至書浮水面不沉¶
　大海　定海縣志東接三韓日本南通閩粤西北直¶
　　抵遼東潮汐往來日有定候¶
　蓮花洋　定海縣志在縣東往洛伽必徑此普陀山¶
<pb:KR2k0044_WYG_013-35b>¶
　　志倭人入貢見大士靈異欲載歸海生鐵蓮花舟¶
　　不能行懼而還之得名以此¶
　¶
　¶
　¶
　¶
　¶
　浙江通志卷十四¶
