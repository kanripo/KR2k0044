# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.681101
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷首二
<pb:KR2k0044_WYG_000-79a>¶
　欽定四庫全書¶
　　浙江通志卷首二¶
　詔諭¶
世宗憲皇帝¶
　　　雍正元年十月二十六日户部奉¶
上諭朕自御極以來宵衣旰食無日不以民依為念督撫¶
　以下守令以上凡有地方之責者皆宜公忠體國仰副¶
　朕心今年夏月朕以北省二麥歉收差員到南省於秋¶
<pb:KR2k0044_WYG_000-79b>¶
　成後採買米石以備賑貸平糶朕意切於為民正欲酌¶
　盈劑虚以羨補不足也又恐有不便於民之處於差員¶
　臨行之時再三申諭地方米多方可採買不必定要買¶
　足今聞各省地方官因欽差買米禁止商販不許出境¶
　大負朕痌瘝一體之意甚屬不合况浙江及江南蘇松¶
　等府地窄人稠即在豐收之年亦皆仰食於湖廣江西¶
　等處今秋成歉收若商販不通必致米價騰貴該部速¶
　即行文各省總督巡撫凡有米商出境任便放行使湖¶
<pb:KR2k0044_WYG_000-80a>¶
　廣江西安慶等處米船直到蘇州蘇州米船直到浙江¶
　毋得阻撓庶幾有無流通民皆足食以副朕愛養元兀¶
　之意特諭¶
　　　雍正元年十一月十一日户部奉¶
上諭浙省偶值秋旱其被災地方已降諭㫖蠲免錢糧令¶
　有司加意撫綏查杭嘉湖所屬被災十四州縣應有額¶
　徵漕米三十二萬石朕恐荒歉之歲民間納米為難著¶
　令徵收一半改折一半俾地方多存正米十六萬石又¶
<pb:KR2k0044_WYG_000-80b>¶
　有耗米若干既可以濟民之食又可以紓民之力於閭¶
　閻大有裨益其改折之價著照康熈九年例每米一石¶
　折銀一兩按限解部又念被災之後所交米色未能純¶
　一其十六萬漕米著令紅白兼收以示朕軫恤地方格¶
　外施仁之至意爾部即遵諭行特諭¶
　　　雍正元年十二月初九日¶
上諭江南浙江江西湖廣山東河南各總督巡撫漕船闗¶
　係緊要除本船正副旗丁外其頭舵水手皆應擇用本¶
<pb:KR2k0044_WYG_000-81a>¶
　軍庶各知守法不敢悞漕生事近聞多僱募無籍之徒¶
　朋比為奸不服旗丁彈壓當漕糧兑足之後仍延捱時¶
　日包攬貨物以致載重稽遲易於阻淺不能如期抵通¶
　及回空經産鹽之地又串通奸棍收帶私鹽此其弊端¶
　之彰著者聞尤有不法之事凡各省漕船水手多崇尚¶
　邪教聚衆行兇一呼百應邇年以來或因爭鬬傷害多¶
　人或行劫鹽店搶奪居民種種兇惡漸不可長亟宜懲¶
　治爾該督撫即嚴飭所屬各衛所嗣後糧船務於本軍¶
<pb:KR2k0044_WYG_000-81b>¶
　内擇其能撑駕者充當頭舵水手不許僱募無籍之人¶
　更嚴禁邪教諭令歸業務為良民如仍怙惡不悛該地¶
　方官不時查拏從重治罪如奉行不力即將該管官弁¶
　指名題叅特諭¶
　　　雍正二年五月十六日欽奉¶
上諭國家輕徭薄賦小民輸將自當踴躍乃有累年拖欠¶
　不完者多由包收代納之故若浙江之里書其弊尤甚¶
　里書一役祖父相承掌管一里糧册銀米悉憑收解致¶
<pb:KR2k0044_WYG_000-82a>¶
　有需索花户併飛灑侵蝕之弊官民俱受其累著即嚴¶
　行禁革如州縣有違禁私用者立即叅處至徵糧全憑¶
　册籍務使挨户清造方可按名催比毋得因循致滋混¶
　淆特諭¶
　　　雍正二年八月十五日欽奉¶
上諭朕思天地之間惟此五行之理人得之以生全物得¶
　之以長養而主宰五行者不外夫隂陽隂陽者即鬼神¶
　之謂也孔子言鬼神之德體物而不可遺豈神道設教¶
<pb:KR2k0044_WYG_000-82b>¶
　哉蓋以鬼神之事即天地之理故不可以偶忽也凡小¶
　而邱陵大而川嶽莫不有神焉主之故當敬信而尊事¶
　况海為四瀆之歸宿乎使以為不足敬則堯舜之君何¶
　以柴望秩於山川文武之君何以懐柔百神及河喬嶽¶
　今愚民昩於此理往往信淫祀而不信明神傲慢䙝瀆¶
　致干天譴夫善人多而不善之人少則天降之福即稍¶
　有不善者亦䝉其庇不善人多而善人少則天降之罰¶
　雖善者亦被其殃近者江南報上海崇明諸處海水泛¶
<pb:KR2k0044_WYG_000-83a>¶
　溢浙江又報海寧海鹽平湖㑹稽等處海水沖決隄防¶
　致傷田禾朕痛切民隱憂心孔殷水患雖闗乎數或亦¶
　由近海居民平日享安瀾之福絶不念神明庇䕶之力¶
　傲慢䙝瀆者有之夫敬神固理所當然而趨福避禍之¶
　道即在乎此能敬則謂之順天不敬則謂之䙝天䙝天¶
　之人顧可望綏寜之福乎詩曰敬天之怒無敢戯豫又¶
　曰畏天之威于時保之朕固當朝乾夕惕不遑寧處以¶
　敬承天意亦願爾百姓共凜此言内盡其心外盡其禮¶
<pb:KR2k0044_WYG_000-83b>¶
　敬神如神在實以至誠昭事而不徒尚乎虚文人意即¶
　神意一念之感格自足以致休祥豈獨一家一鄉之被¶
　其澤哉爾百姓果能人人心存敬畏必獲永慶安瀾著¶
　該督撫將此諭㫖令該地方官家諭户曉俾沿海居民¶
　一體知悉特諭¶
　　　雍正二年八月二十四日户部奉¶
上諭前因浙江督撫等摺奏七月十八十九等日驟雨大¶
　風海潮泛溢衝決隄岸沿海州縣近海村莊居民田廬¶
<pb:KR2k0044_WYG_000-84a>¶
　多被漂沒朕即密諭速行具本奏聞賑恤但思被災小¶
　民望賑孔迫若待奏請方行賑恤恐時日躭延災民不¶
　能即沾實惠朕心深為憫惻著該督撫委遣大員踏勘¶
　被災小民即動倉庫錢糧速行賑濟務使災黎不致失¶
　所其應免錢糧田畝即詳細察明請蠲凡海潮未至之¶
　村莊不得混行冐蠲至於𦂳要隄岸衝決之處務須速¶
　行修築無使鹹水流入田畝朕念切痌瘝務令早沾實¶
　惠該地方官各宜實心奉行加意撫綏俾凋瘵得蘇生¶
<pb:KR2k0044_WYG_000-84b>¶
　全速遂以副朕勤恤民隱至意該部即行各該督撫遵¶
　奉速行特諭¶
　　　雍正二年八月二十五日¶
上諭江南浙江江西湖廣山東河南各總督巡撫漕船闗¶
　係緊要朕前降諭㫖除本船正副旗丁外其頭舵水手¶
　皆應擇用本軍庶各知守法不敢悞漕生事此雖係總¶
　漕專責然亦闗爾等地方之事爾等當嚴飭所屬糧道¶
　都司衛所等官務須清查什軍毋令隱漏規避頭舵水¶
<pb:KR2k0044_WYG_000-85a>¶
　手作何更換毋令假冐其換去之人作何安插毋令失¶
　所俱宜協同總漕悉心籌畫商確實力奉行以為永久¶
　之計如奉行不力即將該管官弁指名題叅特諭¶
　　　雍正二年九月二十二日¶
上諭湖廣總督楊宗仁江西巡撫裴&KR0973;度今歲各省秋成¶
　大有惟浙江江南沿海地方七月十八九等日海潮泛¶
　溢近海田禾不無損壊朕軫念災黎惟恐失所業經嚴¶
　飭兩省督撫發倉賑濟多方撫恤但杭嘉蘇松等府人¶
<pb:KR2k0044_WYG_000-85b>¶
　稠地狹向來出米無多雖豐年亦仰給於湖廣江西等¶
　省今沿海被災恐將來米價騰貴小民艱食湖廣江西¶
　地近上流今歲豐收爾可速動司庫銀兩湖廣買米十¶
　萬石江西買米六萬石選委廉幹賢員陸續押送浙江¶
　交浙江巡撫平糶所糶之銀仍移還補庫其米應於何¶
　處交卸爾即咨㑹浙江巡撫酌議速行務於浙民有益¶
　毋得怠緩遲悞特諭¶
　　　雍正二年十月二十六日欽奉¶
<pb:KR2k0044_WYG_000-86a>¶
上諭江浙兩省沿海地方於七月十八十九兩日同時皆¶
　被潮患漂沒居民廬舍雖經頒㫖加意賑䘏然朕憫惻¶
　之念至今尚未能釋惟有朝夕警惕以答¶
天意但海為衆水所歸無不容納今乃狂潮泛溢水不循¶
　軌或者海洋潛藏匪類亦未可定稽諸前事往往有之¶
　沿海各有督撫提鎮務須實心愛養小民整理營伍閭¶
　閻各安其業汛防有備無虞毋令海洋别生事端庶不¶
　負朕委任之意特諭¶
<pb:KR2k0044_WYG_000-86b>¶
　　　雍正三年五月初七日户部奉¶
上諭去歲江浙海潮衝溢沿海場竈淹沒之處甚多兩淮¶
　鹽政所屬地方經噶爾泰奏聞朕即發帑賑恤併將雍¶
　正元年二年竈户未完折價銀四萬餘兩悉行蠲免其¶
　兩浙鹽政所屬地方該巡鹽並未將被災之處題報今¶
　謝賜履以摺奏聞去秋海濤漂沒情形兩淮與兩浙無¶
　異朕博施一體之心務使率土羣霑膏澤著將華亭婁¶
　縣上海海寧餘姚蕭山慈谿等縣雍正元年二年未完¶
<pb:KR2k0044_WYG_000-87a>¶
　場課銀兩悉行蠲免該鹽政通行曉諭俾各場丁户人¶
　人得沾實惠將已完未完場課數目確查報部倘有不¶
　肖有司將已完作欠或借端朦混私行重徵者即指名¶
　題叅若隱匿通同後經察出將該鹽政一併從重治罪¶
　該地方督撫仍嚴加稽察毋使吏胥中飽以副朕勤䘏¶
　窮丁普濟同仁至意爾部即遵諭行特諭¶
　　　雍正三年九月二十五日欽奉¶
上諭古者視歲之上中為儲蓄之節蓋官民經畫久逺不¶
<pb:KR2k0044_WYG_000-87b>¶
　為一時茍且之計積之於豐年用之於歉歲所謂有備¶
　無患法良而意美也朕自臨御以來宵旰勤求無刻不¶
　以民依為念乃重農積粟之詔屢下而閭閻卒少蓋藏¶
　官倉亦各虧缺即如直隸保定等府去歲頗稱有秋今¶
　春二麥亦熟乃以夏秋雨水過多田禾被澇而民間遂¶
　有饑色幾至流離若非多方賑恤窮民必至失所此皆¶
　草野無知食不以時用不以禮但快目前之有餘罔計¶
　異日之不足一遭旱澇追悔無從至於常平等倉原為¶
<pb:KR2k0044_WYG_000-88a>¶
　備荒而設乃有司奉行不力多至缺額罪何可逭兹據¶
　江南浙江江西湖廣福建河南山西陜西廣東廣西雲¶
　南貴州等省督撫報稱今歲秋成八九十分不等朕覽¶
　奏不勝慰悦又重為吾民計及長久宜及此時講求儲¶
　蓄之道以備將來該督撫等可轉飭有司徧行曉諭務¶
　須撙節愛惜各留有餘預為他時緩急之需社倉之法¶
　亦宜趂此豐年努力為之勿但視為虚文故事朕為吾¶
　民籌畫養贍之道惓惓於懐無時或釋而吾民自謀其¶
<pb:KR2k0044_WYG_000-88b>¶
　身家若但茍且因循不復長顧逺慮則重負朕軫念元¶
　元之意也至於州縣倉儲向有虧缺者若不趂此豐收¶
　之時速行買補將來發覺斷不姑貸慎之慎之特諭¶
　　　雍正三年十二月十七日户部奉¶
上諭湖廣為産米之鄉穀石最宜多貯將來運往别省皆¶
　為近便今查湖廣通省存倉之穀只數十萬石為數無¶
　多今歲湖廣收成豐稔著即行文該督撫令其動支庫¶
　銀十餘萬兩遴委賢員採買穀石於省倉及府州縣應¶
<pb:KR2k0044_WYG_000-89a>¶
　貯之處加謹收貯此時只宜陸續採買不可因官價一¶
　時採買致令穀價騰貴設若民間穀價稍昂即便停止¶
　俟明年再行採買江南浙江今歲俱獲豐收著落該撫¶
　就近商酌若亦可動項採買穀石有益著即一面定數¶
　奏聞一面採買可也特諭¶
　　　雍正四年十月初六日欽奉¶
上諭朕臨御寰區惟以正人心端風俗為首務乃化導訓¶
　戒之㫖屢頒而錮疾尚未悛改如浙江則有汪景祺查¶
<pb:KR2k0044_WYG_000-89b>¶
　嗣庭之流肆行訕謗毫無忌憚可見浙省風俗澆漓甚¶
　於他省而今科主考陳萬䇿䇿問中有云浙省敝俗頗¶
　喜爭訟或本屬細故而張大其詞或僅有影響而鑿空¶
　妄作刁風未革積習日深等語益可見浙俗之難於化¶
　導為衆所共知者也若不力為整頓挽回及其䧟於重¶
　罪然後加之以刑實有所不忍朕意專遣一官前往浙¶
　江省問風俗稽察奸偽應勸導者勸導之應懲治者懲¶
　治之應交地方官審結者即交地方官審結應叅奏提¶
<pb:KR2k0044_WYG_000-90a>¶
　問者即叅奏提問務使紳衿士庶有所儆戒盡除浮薄¶
　囂凌之習歸於謹厚以昭一道同風之治河南學政王¶
　國棟居官聲名甚好可著前往浙江膺斯職任其應給¶
　何等之銜並如何設立衙門鑄給闗防之處著九卿詳¶
　議具奏王國棟著來京請訓㫖再赴浙江新任其提督¶
　河南學政員缺著于廣去欽此¶
　　　雍正四年十一月二十七日欽奉¶
上諭讀書所以明理講求天經地義知有君父之尊然後¶
<pb:KR2k0044_WYG_000-90b>¶
　見諸行事足以厚俗維風以備國家之用非僅欲其工¶
　於文字也浙江文詞甲於天下而風俗澆漓敝壊已極¶
　如查嗣庭汪景祺自矜其私智小慧傲睨一世輕薄天¶
　下之人遂至喪心悖義謗訕君上以¶
聖祖仁皇帝六十餘年聖徳神功深仁厚澤普天率土浹¶
　髓淪肌自居心以至用人行政至公至正事事周詳盡¶
　善實為古帝王中所罕見者而查嗣庭汪景祺乃敢肆¶
　行謗議則凡為人君者更何道以免悖逆之譏刺乎設¶
<pb:KR2k0044_WYG_000-91a>¶
　使議論及於朕躬其情罪尚猶可恕今觀查嗣庭日記¶
　於雍正年間之事無甚詆毁且有感恩戴徳之語而極¶
　意謗訕者皆¶
聖祖皇帝已行之事也本極盡善無可擬議而妄肆悖逆¶
　猖狂之言誰無君父能不痛心能不切齒昔孔子作春¶
　秋歴代因之各有史册以垂法戒今若容悖逆之人顛¶
　倒是非私行記載則史册不足憑矣豈非千古罪人乎¶
　浙江風氣惡薄如此查嗣庭汪景祺而外自有與此相¶
<pb:KR2k0044_WYG_000-91b>¶
　類者若加窮究則不可勝誅倘聽其風俗頽敝不加整¶
　飭何以成一道同風之治朕思開科取士原欲得人任¶
　用豈以其文章詞藻之工可以有益於民生吏治今浙¶
　江風氣如此挾其筆墨之微長遂忘綱常之大義則開¶
　科取士又復何用且巡撫李衛等從查嗣庭家中搜出¶
　闈塲懐挾細字密寫文章數百篇似此無恥不法之事¶
　查氏子弟如此必係浙人習以為常不但藐視國憲亦¶
　且玷辱科名應將浙江人鄉㑹試停止至於生員歲考¶
<pb:KR2k0044_WYG_000-92a>¶
　仍舊舉行百姓皆吾赤子地方如有水旱之事朕仍加¶
　恩賑恤鄉㑹試既停且使浙人中師生同年彼此請託¶
　營求紛紜膠擾之習為之肅清將來人心共知改悔風¶
　俗趨於淳樸朕確有見聞再降諭㫖朕因人心風俗闗¶
　係重大不得不嚴加整理以為久安長治之計朕意如¶
　此著内閣九卿翰林詹事科道㑹同定議具奏特諭¶
　　　雍正五年二月初九日欽奉¶
上諭浙江杭嘉湖三府上年秋冬之間雨水稍多收成畧覺¶
<pb:KR2k0044_WYG_000-92b>¶
　歉薄今年青黄不接之時已令地方官商酌平糶以濟¶
　民食但念米價雖不至昂貴而無力窮苦之民本無糴¶
　米之資甚屬可憫著動用庫銀四萬兩令巡撫李衛㑹¶
　同將軍鄂彌達觀風整俗使王國棟悉心商酌於地方¶
　或開濬河道或修理城垣堤岸令小民就近傭工藉以¶
　餬口倘四萬金尚不敷用著李衛等再行具奏請㫖特諭¶
　　　雍正五年三月初五日兵部奉¶
上諭浙江綠旗兵丁懦弱騎射生疎營伍不整陜西兵丁¶
<pb:KR2k0044_WYG_000-93a>¶
人材壯健弓馬嫺熟者頗多將陜西各標營兵丁内揀¶
選一百名移住浙江分撥各標教習訓練浙省兵丁亦¶
知鼓勵於營伍大有裨益其撥住兵丁内有人去得騎¶
射嫺熟能約束教習者即行拔補千總總督岳鍾琪現¶
在四川爾部行文陜西提鎮將伊等標下及各營兵丁¶
内漢仗弓馬俱好人去得情願攜帶家眷移住浙江者¶
甘肅固原二提標各選二十名肅州涼州寧夏西寧延¶
綏興漢鎮標各選十名共一百名如無家眷隻身願往¶
<pb:KR2k0044_WYG_000-93b>¶
者亦准其前往倘兵丁内不能得願往之人即行招募¶
人材壯健弓馬嫺熟情願移住浙江者以足其數再兵¶
丁自陜至浙路途遙逺搬移家口車輛船隻等項沿途¶
費用煩多兵丁難以措辦係西安地方兵丁交與西安¶
巡撫係甘肅地方兵丁交與甘肅巡撫酌量多少家口¶
量給一路足用盤費務令兵丁得沾實惠但人多路逺¶
照管需人文職著於同知通判内選𣲖一員武職著於¶
遊擊守備内選𣲖一員沿途督送或一齊起程或分數¶
<pb:KR2k0044_WYG_000-94a>¶
　起前後起程七八月間再令起程前往各兵起程之後一¶
　切養贍安置之處自有浙江巡撫提督㑹同料理欽此¶
　　　雍正五年十月十七日大學士九卿等䝉¶
賜觀浙江巡撫所進一莖二穗三穗嘉禾回奏奉¶
　硃批¶
上諭覽卿等所奏此非朕涼徳之所致想浙省澆習必然¶
　丕變矣不然不能感召¶
上蒼如此之瑞應朕深為浙省臣民慶幸焉將此諭發與¶
<pb:KR2k0044_WYG_000-94b>¶
　李衛著通省曉諭欽此¶
　　　雍正五年十月二十七日欽奉¶
上諭朕御極以來愛養黎元勤求治理耗羨之説原非得¶
　已本欲將各省錢糧之耗羨悉行革除因廣為諮詢留¶
　心體察知州縣官員實有必不得已之用度若將耗羨¶
　盡行禁止在廉謹之員實難支持而貪汚不肖之徒勢¶
　必藉口無以養廉而有恣意苛索之事百姓轉受其累¶
　是以錢糧之有火耗由來已久各處俱有相沿之例其¶
<pb:KR2k0044_WYG_000-95a>¶
　數亦多寡不同惟應於火耗過重之員重治其罪若有¶
　司官酌量收納不加重耗苛取於民小民亦覺相安此¶
　各省之大勢也查各省之中耗羨最輕者莫如浙江一¶
　省毎兩不過五六分地方官員常以不能敷用為苦各¶
　省之中賦税最多者莫如江南之蘇松二府浙江之嘉¶
　湖二府毎府多至數十萬地方百姓未免難於輸將此¶
　二事皆闗係官民之要務也查蘇松嘉湖賦税加重之¶
　由葢始於明初洪武時四府之人為張士誠固守故平¶
<pb:KR2k0044_WYG_000-95b>¶
　定之後籍諸富民之田以為官田按私租為税額夫負¶
　固之罪在士誠一人而乃歸咎於百姓加其賦税此洪¶
　武之刻政也明朝二百餘年減復不一我朝定鼎以來¶
　亦照明例徵收蓋因陸續辦理軍需經費所在未便遽¶
　然裁減也我¶
皇考聖祖仁皇帝常論及此雍正三年朕仰體¶
皇考多年寛賦之¶
聖心將蘇松二府額徵浮糧豁免彼時頒發諭㫖甚明本¶
<pb:KR2k0044_WYG_000-96a>¶
欲一體加恩於嘉湖二府因浙江風俗澆漓正須化導¶
不便啟其望恩幸澤之心故爾暫止今見浙俗漸次轉¶
移將來可望改行遷善朕心深慰特沛恩膏查嘉興府¶
額徵銀四十七萬二千九百餘兩著減十分之一計免¶
銀四萬七千二百九十兩零湖州府額徵銀三十九萬¶
九千九百餘兩著減十分之一計免銀三萬九千九百¶
九十兩零二府共免銀八萬七千二百兩零永著為例¶
著該督撫督率有司敬謹奉行以副朕蠲賦恤民之至¶
<pb:KR2k0044_WYG_000-96b>¶
意至於浙江地方各官養廉之資更無别項而耗羨則¶
毎兩不過五六分以通省額徵之數計之毎年耗羨僅¶
十四萬兩自督撫將軍副都統學政及藩臬道府同知¶
通判州縣等官共一百二十員凡用度公費皆取資於¶
此是以不足支應除嘉湖二府錢糧已經減免外著將¶
杭州寧波紹興台州金華嚴州衢州溫州處州等九府¶
額徵銀二百五萬兩按十分之一存半計算得銀十萬¶
賞給各官以為養廉合之州縣耗羨則有二十四萬兩¶
<pb:KR2k0044_WYG_000-97a>¶
從雍正六年為始俱著提解司庫令該撫酌量官職之¶
大小府州縣之繁簡秉公𣲖定數目奏聞餘銀存為本¶
省公事之用朕軫念浙省官民施恩格外百姓賦税之¶
稍重者則將額徵之數特賜裁減官員用度之不足者¶
則將惟正之供賞給養廉朕今施恩於官者實施恩於¶
民之意無非欲百姓等催科不擾皆樂業於田間官員¶
等俯仰裕如咸盡心於職守倘官民不知副朕愛民之¶
苦心仍有作奸犯科隱糧逋賦及侵漁公帑剝削民膏¶
<pb:KR2k0044_WYG_000-97b>¶
者在天理國法俱難姑容加以重懲更無可貸思之慎¶
之又如四川州縣錢糧甚少官員用度實無所出故一¶
切供應俱出自里民前岳鍾琪憲徳等奏稱欲將通省¶
耗羨定為加三而革去里民一切供應之陋規川民亦¶
甚樂從等語朕以加三耗羨太重未肯允行命岳鍾琪¶
再加斟酌具奏今岳鍾琪奏稱目前事勢非加三不能¶
敷用况從前貪吏有加六七者今既革除一切供應之¶
累又實減耗而並未加耗誠百姓歡欣樂從之舉將來¶
<pb:KR2k0044_WYG_000-98a>¶
　地畝開墾既多自可次第裁減等語朕思及於官民均¶
　便姑且令行看俟開墾加增之後再令裁減朕辦理天¶
　下事務惟喜據實無隱故將此明白諭衆知之朕之行¶
　政惟期官民上下相安並受其益無幾㣲未協之處然¶
　後可以望永逺遵行也特諭¶
　　　雍正六年八月二十九日欽奉¶
上諭據浙江學政王蘭生摺奏生員以立品奉公為尚若¶
　有潛通胥役欺隱錢糧包攬抗欠者一經查出即行黜¶
<pb:KR2k0044_WYG_000-98b>¶
　革重處又於按考所至嚴加曉諭並令地方官開報使¶
　其完糧然後收考若能久而成風人人以急公為榮以¶
　欠糧為恥則士習民風愈覺淳厚等語天下之民不外¶
　乎士與民天下之俗不外乎士習與民風士民雖分而¶
　為二而其實則一也有司有治民之責學政有課士之¶
　任雖各有專司而其實則相為表裏也嘗見有司但以¶
　為職在臨民而置學校於不問而學政則以為統屬士¶
　子若不優容庇䕶無以博其稱揚因而曲為狥隱百計¶
<pb:KR2k0044_WYG_000-99a>¶
包荒遇有生員違抗錢糧者又以催科乃地方官之事¶
與督學無涉以致士子無所忌憚此等陋識實庸劣學¶
臣之所同也不知士子乃百姓之坊表士習不端民風¶
何由而厚況倚仗青衿抗延國課則士品頽壊已極其¶
害實在世道人心不僅闗係錢糧之逋欠而已王蘭生¶
令地方官開報欠糧之生員必俟完納方准收考俾人¶
人以急公為榮以欠糧為恥此實鼔勵化導之善政而¶
他省學政從未有如此舉行者未必皆見不及此大抵¶
<pb:KR2k0044_WYG_000-99b>¶
瞻徇茍且之習未除耳王蘭生着交部議敘向來浙省¶
士習澆漓中外所知朕為世道人心計不得不嚴加整¶
理今二年以來李衛王國楝王蘭生先後奏稱兩浙士¶
子感朕訓誨之恩省愆悔過將舊日囂凌之習痛自改¶
除可稱士風丕變前年朕原降㫖浙人秉性聰慧既知¶
讀書必明大義非如强悍執滯之難於感化者一經指¶
示則醒悟亦必最㨗不出二三載可以望其自新今果¶
然矣明年即届鄉試之期浙省士子准其照舊鄉㑹考¶
<pb:KR2k0044_WYG_000-100a>¶
　試以示朕訓俗牖民樂聞遷善之至意特諭¶
　　　雍正六年十月初三日欽奉¶
上諭向來江浙收兑漕糧俱用本地粳米擇其乾圓潔淨¶
　者方准交納間遇收成稍薄之年該督撫毎以紅白兼¶
　收為請朕皆允行夫米糧乾潔皆可久貯原不在色之¶
　紅白且江浙二省户口繁多且每年應納漕糧將及四¶
　百萬石若必拘定本地粳米恐致米價昻貴民間難於¶
　輸將朕軫念閭閻凡有裨益民生之計皆為之周詳籌¶
<pb:KR2k0044_WYG_000-100b>¶
　畫自雍正己酉年為始江浙徵收漕米但擇乾圓潔淨¶
　不必較論米色准令紅白兼收籼粳並納永著為例特¶
　諭¶
　　　雍正七年二月二十六日欽奉¶
上諭據欽差浙江清查錢糧之大臣性桂摺奏浙省雍正¶
　二年以前未完舊欠錢糧帶徵毎年應完銀十五萬兩¶
　有零查雍正五年六年應完之項已於本年如數完納¶
　又雍正三年至五年未完之錢糧七十七萬餘兩於雍¶
<pb:KR2k0044_WYG_000-101a>¶
正六年之内已完四十餘萬兩其餘在奏銷以前大約¶
可以全完民情感戴國恩踴躍輸納正賦等語浙省為¶
財賦重地民力輸將朕所軫念其所舊欠錢糧非不欲¶
開恩豁免祗以屢年未完之項乃頑户之所拖欠若以¶
抗正供而霑膏澤則頑民獲利而良善轉未邀恩非所¶
以化導人心風俗也今浙省紳士庶民咸能知朕教養¶
之殷懐感朕訓誨之至意即此踴躍完糧一事可以見¶
其戴恩遷善之誠朕實為浙省之士民風俗稱慶非重¶
<pb:KR2k0044_WYG_000-101b>¶
此數十萬之國帑也浙省因總督李衛正已率屬勸懲¶
兼施實心任事故能令地方革薄從忠也如此然其嚮¶
善之速該省之人亦甚屬可嘉用是特沛鴻恩將雍正¶
七年額徵地丁屯餉錢糧蠲免十分之二共計六十萬¶
兩着李衛轉飭各屬恪遵奉行務使閭閻均霑實惠並¶
將朕加恩奬善之意遍行宣諭俾逺鄉僻壤咸共知悉¶
特諭¶
　　雍正七年三月十四日欽奉¶
<pb:KR2k0044_WYG_000-102a>¶
上諭在京八旗兵丁朕悉心為之籌畫其家若有吉㐫之¶
　事需用之費無所取辦實為拮据可憫特給内庫銀兩¶
　令王大臣等營運生息以備兵丁一時之用今思外省¶
　駐防之滿洲漢軍兵丁等亦當一體加恩江寧杭州西¶
　安京口荆州廣東福建寧夏右衛共九處毎處賞銀二¶
　萬兩天津河南潼闗乍浦成都共五處毎處賞銀一萬¶
　兩俱着於布政司庫内支給交與該將軍副都統等公¶
　同存貯營運生息如該處駐防兵丁家有吉㐫之事將¶
<pb:KR2k0044_WYG_000-102b>¶
　息銀酌量賞給以濟其用其本銀永逺為存公生息之¶
　項不必繳還該將軍副都統等務須盡心辦理使兵丁¶
　均霑實惠倘該管大臣官員有私自侵蝕那移或委任¶
　非人以致本利虧缺者定行從重治罪仍於該管及委¶
　用等官員名下嚴追還項其營運利息之處亦必公平¶
　辦理倘指稱官銀名色或佔奪百姓行業或重利刻剝¶
　閭閻與商賈小民爭利擾累地方着各督撫不時稽查¶
　即行叅奏倘督撫徇隱不奏經朕訪聞必將該督撫一¶
<pb:KR2k0044_WYG_000-103a>¶
　併議處此項本利銀兩毎年出入之數交與在京八旗¶
　都統副都統查核一旗或管一省或管二省着怡親王¶
　大學士等酌量𣲖定毎年歲底各省該管大臣官員等¶
　造册賷送各該旗查核奏聞再各省督標撫標提標兵¶
　丁等亦倣此例每標或給銀一二萬兩或給銀數千兩¶
　按兵丁之數分别銀兩之多寡亦着怡親王大學士等¶
　酌量𣲖定其銀即交與各該督撫提督委員料理以惠¶
　濟兵丁均照駐防之例行其前後接任之時將此造入¶
<pb:KR2k0044_WYG_000-103b>¶
　交代册内查核至於各省鎮標兵丁等一時難以遍及¶
　量國用之出入次第加恩陸續降㫖特諭¶
　　　雍正七年六月二十一日欽奉¶
上諭我朝肇造區夏¶
天錫人歸¶
列聖相傳中外從乂逮我¶
聖祖仁皇帝繼天立極福庇兆民文治武功恩施徳教超¶
　越百王亘古罕有此普天率土心悦誠服雖深山窮谷¶
<pb:KR2k0044_WYG_000-104a>¶
　庸夫孺子以及凡有血氣之倫莫不尊親者詎意逆賊¶
　吕留良悍戾兇頑好亂樂禍自附明代王府儀賔之孫¶
　追思舊國憤懣詆譏夫儀賔之後裔於戚屬至為疎賤¶
　何足比數且生於明之末季當流寇䧟北京時吕留良¶
　年方孩童本朝定鼎之後伊親被教澤始獲讀書成立¶
　於順治年間應試得為諸生嗣經歲科屢試以其浮薄¶
　之才每居髙等盜竊虚名誇榮鄉里是吕留良於明毫¶
　無痛癢之闗其本心何曾有髙尚之節也乃於康熈六¶
<pb:KR2k0044_WYG_000-104b>¶
　年因考校失利妄為大言棄去青衿忽追思明代深怨¶
　本朝以博學宏詞薦則詭云必死以山林隱逸薦則欲¶
　薙髮為僧按其歲月吕留良身為本朝諸生十餘年之¶
　久矣乃始幡然易慮號為明之遺民千古悖逆反覆之¶
　人有如是之怪誕無恥可嗤可鄙者乎自是著邪書立¶
　逆説喪心病狂肆無忌憚其實不過賣文鬻書營求聲¶
　利而遂敢於¶
聖祖仁皇帝任意指斥公然罵詛以毫無影響之事慿虚¶
<pb:KR2k0044_WYG_000-105a>¶
撰述所著詩文以及日記等類或鐫板流傳或珍藏秘¶
密皆人世耳目所未經意想所未到者朕繙閲之餘不¶
勝惶駭震悼蓋其悖逆狂噬之詞非惟不可枚舉抑且¶
凡為臣子者所不忍寓之於目不忍出之於口不忍述¶
之於紙筆者也今姑就其中數條畧為宣示内外諸臣¶
庶天下後世共知其譸張感憤之荒唐大吠狼嘷之忿¶
戾自生民以來亂臣賊子罪惡滔天以奸詐兇頑盜名¶
理學大儒者未有如吕留良之可恨人也其文集有云¶
<pb:KR2k0044_WYG_000-105b>¶
德祐以後天地一變亘古所未經又其行狀云有故人¶
死於西湖為位以哭壊墻裂竹擬於西臺之慟又云將¶
以小莊為桃花源為不知有漢無論魏晉之人又云遂¶
削髮為僧茍延性命又辭山林隱逸之薦答友人書云¶
有人行於途賣餳者唱曰破帽換糖其人急除匿已而¶
唱曰破網巾換糖復匿之又唱曰亂頭髮換糖乃惶遽¶
無措曰何太相逼留良之薙頂亦正怕換糖者相逼耳¶
又示諸子戒慶生辰云如其有重於生也則偷息一日¶
<pb:KR2k0044_WYG_000-106a>¶
一日之恥也世有君子曰夫夫也何為至今不死也則¶
其僇嚴於斧鉞又何慶之有使以辱身茍活者為慶將¶
置夫年不滿一二十義不顧門户斷頭飛首以遂其志¶
義者於何地也乂日記内詩句云若論五百年間事紫¶
色鼃聲總正傳又云麻剌吉出城送者填塞饑渴易為¶
飲食如此觀我民狼狽不知所歸可憐可痛也又云李¶
雯華亭人甲申後入北幕與史道隣書及下江南詔皆¶
其筆也中有六合一而泰階平禮樂興而干戈息之句¶
<pb:KR2k0044_WYG_000-106b>¶
人傳嗤之又云沈天彜為妺求旌貞節且云其尊公棄¶
車先生遺命不請有司之旌予曰尊公之識高其命正¶
當遵也棄車先生遭變後十餘年閉門不見賔客顛毛¶
全好天彜忽以酒灌醉盡髠之醒為號痛而已所著述¶
將及棟天彛盡取焚之恐其刺觸累己也嘻亦異矣又¶
祭友人云斯文將喪逆天者亡顧我逆天死反得後等¶
語此即其梗化不臣明目張膽指我朝為閏統託吠堯¶
以自文者皆此類也夫吕留良食本朝之粟履本朝之¶
<pb:KR2k0044_WYG_000-107a>¶
土且身立膠庠深被本朝之恩何得視如仇敵而毫無¶
顧忌曾蜂蟻之不若乎又文集有云人心惡薄日甚即¶
殺運所開聊避睹聞竊恐不免又日記云吳三桂乞撤¶
之語甚有憤懣不平之氣三桂老不足慮其下恐未必¶
安又云滇中於甲寅元日寅時即王位取四寅也今按¶
其時正彼中日食云又云董允瑫出其新作乃平涼頌¶
也予不看曰先須改題目去首字改頌作嘆又云聞吳¶
三桂死有吳國貴者立清遣人往講割雲貴罷兵又云¶
<pb:KR2k0044_WYG_000-107b>¶
聞閩亂為范承謨激成承謨亦死於閩又其行狀内云¶
夙興夜寐終日乾乾等語夫普天之下莫非王土率土¶
之濵莫非王臣吕留良於我朝食徳服疇以有其身家¶
育其子孫者數十年乃不知大一統之義平日之謂我¶
朝皆任意指名或曰清或曰北或曰燕或曰彼中至於¶
與逆藩吳三桂連書之處亦曰往講若本朝與逆藩為¶
隣敵者然何其悖亂之甚乎且吳三桂耿精忠乃叛逆¶
之賊人人得而誅之吕留良聞其稱兵犯順則欣然有¶
<pb:KR2k0044_WYG_000-108a>¶
喜惟恐其不成於本朝疆宇之恢復則悵然若失轉形¶
於嗟嘆於忠臣之殉難則汚以過失且聞其死而快意¶
不顧綱常之倒置惟以助虐迎寇為心不顧生民之塗¶
炭惟以兵連禍結為幸何吕留良處心積慮殘忍兇暴¶
之至此極也且乾乾夕惕易經傳註皆以為人君之事¶
而其子孫公然以加吕留良之身不更肆且妄乎又云¶
永厯帝被執時滿漢皆傾心東宫勒馬前行以鞭梢東¶
指則東邊滿漢兵皆跪西指則西跪弑之日天地晦霾¶
<pb:KR2k0044_WYG_000-108b>¶
日月失光百里之内凡闗壯繆廟皆被雷擊等語查偽¶
永歴朱由榔本竊立於流寇之中在雲貴廣西等處其¶
衆自相攻剽劫奪貽禍民生後兵敗逃竄緬甸順治十¶
八年定西將軍愛星阿等領兵追至緬城先遣人傳諭¶
緬酋令執送朱由榔否則軍臨城下後悔無及大軍隨¶
至城下緬人震懼遂執朱由榔獻軍前殺偽侯王維恭¶
等一百餘人於是全獲朱由榔眷屬以歸此偽永歴之¶
實蹟乃中外之人所共知者朱由榔窮蹙無歸為我朝¶
<pb:KR2k0044_WYG_000-109a>¶
　滿漢大兵所共擒獲豈有擒獲寇賊之人轉於伊馬前¶
　行跪之理乎其時之漢人兵丁亦恥而不為之事況於¶
　滿人乎此等瞽説荒唐鄙謬無中生有不知何自而來¶
　也至云闗壯繆廟皆被雷擊尤為荒唐之甚朱由榔之¶
　死實由¶
上天誅殛而人力豈能强為耶闗聖帝君與雷神皆爲奉¶
天司令之人何以有凡闗廟皆被雷擊之事於理亦甚為¶
　不順且本朝用兵以來事事皆仰荷¶
<pb:KR2k0044_WYG_000-109b>¶
上天眷佑之恩百神呵䕶之徳即如我兵之守永興也士¶
　卒不過千人賊以重兵相攻勢甚危急䝉真武之神顯¶
　化神兵布滿巖谷狂寇寒心褫魄衆遂潰逃而散此有¶
御製之碑文詳記其事者其克復雲南城也則有金馬飛¶
　騰之兆而逆寇即日蕩平此皆見之志乗萬目共觀之¶
　事天下所共知者然此不過舉一二事而言其他不可¶
　枚舉吕留良獨不聞之乎總之逆賊吕留良於本朝實¶
　有徵應之事蹟則概為隱匿而不書而專以造作妖誣¶
<pb:KR2k0044_WYG_000-110a>¶
　欲快其私憤伊之妄誕伎倆能逆天乎又文集内云今¶
　日之窮為羲皇以來所僅見等語夫明末之時朝廷失¶
　政貪虐公行横征暴歛民不聊生至於流寇肆毒疆埸¶
　日蹙毎歲糜費數百萬悉皆出於民力乃斯民極窮之¶
　時也我朝掃靖寇氛與民休養於是明代之窮民咸有¶
　更生之慶吕留良豈毫無耳目而乃喪心昩理顛倒其¶
　説轉言今日之民窮乎況逮我¶
聖祖仁皇帝愛育黎元海内殷庶黄童白叟不見兵革蠲¶
<pb:KR2k0044_WYG_000-110b>¶
　租減賦之政史不勝書民何由而窮至為羲皇以來僅¶
　見之窮乎試問¶
聖祖仁皇帝六十餘年久道化成休養生息物阜民安内¶
　外昇平兆民樂業即羲皇以來屈指而數䝉¶
上天之眷佑可以比並我朝之盛者果可多得乎而乃云¶
　羲皇以來未有之窮不太甚乎即吕留良懐不逞之心¶
　動云萬金結客而其刊刻我朝時文貨賣謀利富仍不¶
　貲觀其日記所載米鹽瑣碎算及糞壤營營求利之心¶
<pb:KR2k0044_WYG_000-111a>¶
惟日不足尚得謂之窮乎又日記内云四月末京中起¶
怪風三日其色大紅著人面皆紅又云石門鎮堰橋水¶
忽立二丈許舟中蘆蓆有飛至南髙橋復還原舟者又¶
云有大星如椀後有細星隨之如彗又云十二月二十¶
九日夜雨甚大㸌然大電隨發震雷甚響而長不知明¶
年作何運數耳又云初五日午後日光磨盪有黑日如¶
鬭狀又云日有三枚日旁有一差小者色白不甚動白¶
日旁又一小者色赤而動甚又云河南郟縣有鳯至百¶
<pb:KR2k0044_WYG_000-111b>¶
鳥朝㑹數日有二赤鳥長丈許以身蔽鳯凰身五色陸¶
離鳴如簫韶邑人怪之驅牛壓勝牛俱股栗不前路上¶
死鳥甚衆又有死金色鯉狼藉地上時予作鳯硯銘云¶
徳未嘗衰爾或不來善以道鳴必聖人生而忽聞此又¶
一異也等語凡此毫無影響妄揑怪誕之記載甚多總¶
由其逆意中幸災樂禍但以揑造妄幻惑人觀聽為事¶
其荒誕不經皆不顧也夫災異亦古所時有上天垂象¶
原以儆戒人君令其修省進德未有事不實而可為鑒¶
<pb:KR2k0044_WYG_000-112a>¶
　者也若如吕留良之記載一一皆虚天地間未有之事¶
　何以示儆於將來假令傳諸後世以揑影捕風之語或¶
　信為實有之事必以從前太平盛世尚有如此非常竒¶
　怪災異倘遇日月星辰水旱之災必輕忽為無闗於治¶
　亂而漫不經心其所以啟後世人君之怠玩者其罪不¶
　可勝數矣又日記云康熈甚吝吳中顧雲珵者寫真甚¶
　精供奉内庭不許其遍遊公侯之門一日入朝倉遽用¶
　舊服康熈曰此要銀子也薦之一王子送元寳二百兩¶
<pb:KR2k0044_WYG_000-112b>¶
　及縀康熈收之臨行時康熈止予二十四兩而已等語¶
　不但豈有此事而怪誕悖亂何至於此極也吕留良以¶
　此誣¶
聖徳夫韓昭侯藏敝袴曰欲待有功者史册相傳以為美¶
　談今一寫真之人即¶
聖祖仁皇帝不輕加厚賜亦¶
聖祖慎重賞賚之盛徳耳而吕留良揑此浮言譏為吝惜¶
　財物乎¶
<pb:KR2k0044_WYG_000-113a>¶
聖祖仁皇帝在位六十一年除水旱賑恤外¶
特恩蠲免錢糧不下數百萬萬此天下臣民所共知豈吝¶
　主所能為者吕留良獨無耳目乎忍心害理可謂極矣¶
　且吕留良誼屬臣民而漫稱康熈其悖逆無狀何太甚¶
　矣即此數條倡狂悖亂已極放言横逆之罪況其他太¶
　甚之詞尤足令人痛心疾首不共戴天夫吕留良生於¶
　浙省人文之鄉讀書學問初非曾静山野窮僻㝠頑無¶
　知者比且曾静祗譏及於朕躬而吕留良則上誣¶
<pb:KR2k0044_WYG_000-113b>¶
聖祖皇考之盛徳曾静之訕謗由於悞聽流言而吕留良¶
　則出自胸臆造作妖妄況曾静謬執中國夷狄之見胸¶
　中妄起疑團若不讀吕留良之書不見吕留良之議論¶
　蜂起快心滿意亦必有所顧忌而不敢見之文詞是吕¶
　留良之罪大惡極誠有較曾靜更為倍甚者也朕向來¶
　謂浙省風俗澆漓人懐不逞如汪景祺查嗣庭之流皆¶
　以謗訕悖逆自伏其辜皆吕留良之遺害也甚至民間¶
　氓庶亦善造言生事如雍正四年内有海寧平湖闔城¶
<pb:KR2k0044_WYG_000-114a>¶
屠戮之謠比時驚疑相煽逃避流離者有之此皆吕留¶
良一人為之倡導於前是以舉鄉從風而靡也蓋浙省¶
士人等習見吕留良之恣為狂吠坐致盛名兼擁厚資¶
曾無纎芥之患得攖其身是以轉相推服轉相慕效多¶
被愚迷而不知也甚至地方官吏怵其聲勢之囂凌黨¶
徒之衆盛皆須加意周旋優禮矜式以沽重儒之譽如¶
近日總督李衛為大臣中公正剛直之人亦於到任之¶
時循照往例不得不為之贈送祠堂扁額況他人乎此¶
<pb:KR2k0044_WYG_000-114b>¶
其䧟溺人心濁亂世俗害己不可勝言矣數年以來朕¶
因浙省人心風俗之害可憂者甚大早夜籌晝仁育義¶
正備極化導整頓之苦心近始漸為轉移日歸於正若¶
使稍為悠忽不亟加整頓則吕留良之邪説誣民者必¶
致充塞膠固於人心而不可解而天經地義之大閑冺¶
沒淪棄幾使人人為無父無君之人矣吕留良之為禍¶
浙省者不知何所底止耶今日天道眧然逆賊惡貫時¶
至令其奸詐隂險盡情敗露則不容不正明其罪以維¶
<pb:KR2k0044_WYG_000-115a>¶
持世教彰明國法者也且吕留良動以理學自居謂已¶
身上續周程張朱之道統夫周程張朱世之大儒豈有¶
以無父無君為其道以亂臣賊子為其學者乎此其狎¶
侮聖賢之教敗壞士人之心真名教中大罪魁也而庸¶
流下愚不能灼知其心跡行藏乃以一不解天經地義¶
之匪類猶且羣然以道學推之則斯文掃地矣即吕留¶
良自撰之文亦云逆天者亡又曰顧我逆天反得後死¶
明知逆天之罪大而必欲悍然蹈之死而不悔不知古¶
<pb:KR2k0044_WYG_000-115b>¶
今以來天地間乖戾悍暴之氣何獨鍾於吕留良也朕¶
即位以來實不知吕留良有何著述之事而其惡貫滿¶
盈神人共憤天地不容致有曾靜上書總督岳鍾琪之¶
舉曲折發露以著吕留良之兇頑而吕留良之子如吕¶
葆中者曾應舉成名䝉恩㧞置鼎甲仕列清華其餘子¶
孫多列庠序乃不即燬板焚書以滅其跡且吕葆中既¶
已身叨仕籍而猶世惡相承並未洗心滌慮前此一念¶
和尚謀叛之案黨羽連及吕葆中其時逆跡早已彰著¶
<pb:KR2k0044_WYG_000-116a>¶
　䝉我¶
聖祖皇帝如天之仁免其究問而吕葆中遂憂懼以死就¶
　常情而論吕葆中之兄弟子孫遇如此驚危險禍且荷¶
　䝉¶
聖祖皇帝如此高厚洪恩自當感激悔悟共思掩覆前非¶
　以為倖逃誅殛之計豈料㝠頑悍驁習與性成仍復抱¶
　守遺編深藏笥篋此固吕留良以逆亂為其家傳故吕¶
　葆中等逆豎昏愚罔知警惕而實乃天道昭然不容少¶
<pb:KR2k0044_WYG_000-116b>¶
　昧如有鬼神驅遣使逆賊之隂謀徹底呈現於今日逆¶
　賊之貽毒不致漏網於天誅也前此曾静逆書朕所以¶
　一一剖白者緣朕即位以來深知外間逆黨甚衆自然¶
　布散訛言惑亂人之心志其所詆惟朕之一身者朕可¶
　以己意自為判定歸結若如吕留良之罪大惡極獲罪¶
　於¶
聖祖在天之靈者至深且重即凡天下庸夫孺子稍有一¶
　綫天良之人知此亦無不切齒而豎髮不欲與之戴履¶
<pb:KR2k0044_WYG_000-117a>¶
　天地此亦凡為臣子者情理之所必然兹特降諭㫖將¶
　諸條畧為宣示其逆賊吕留良及其子孫嫡親弟兄子¶
　姪應照何律治罪之處着九卿翰詹科道㑹議直省督¶
　撫提督兩司秉公各抒己見詳核定議具奏特諭¶
　　　雍正七年八月十八日欽奉¶
上諭前據浙江署督性桂署撫蔡仕&KR1550;等奏進湖州居民¶
　王文隆家萬蠶同織瑞繭一幅長五尺八寸寛二尺三¶
　寸父老皆稱為從來未有之事朕恐小民圖利望恩或¶
<pb:KR2k0044_WYG_000-117b>¶
　用人力造作而成亦未可知令性桂等詳細體訪務令¶
　確實勿為所欺昨性桂蔡仕&KR1550;等於本地詳加驗看訪¶
　察實係自然成就並不由於人工具摺覆奏前來廷臣¶
　等以蠶桑織絍乃衣被之大原養民之切務今浙省有¶
　此瑞應則小民溫暖可期咸為國家稱慶奏請宣付史¶
　館昭示萬世朕素不言祥瑞數年以來毎遇休徵必倍¶
　加乾惕儆戒所頒諭㫖至冉至三想中外臣民共知之¶
　矣朕愛育元元務期普天率土之人同霑實惠一時希¶
<pb:KR2k0044_WYG_000-118a>¶
　有之物不足以禦饑寒倘䝉¶
上天俯鑒悃誠錫福黎庶蠶桑普盛衣食充盈乃朕心之¶
　所謂祥瑞也朕命卿等觀看理應具奏然宣付史館之¶
　處可不必行欽此¶
　　　雍正七年八月二十三日欽奉¶
上諭朕惟古聖人之制祭祀也凡山川嶽瀆之神有功徳¶
　於生民能為之禦災捍患者皆載在祀典葢所以薦歆¶
　昭格崇徳報功而并以動斯人敬畏祗肅之心使之毋¶
<pb:KR2k0044_WYG_000-118b>¶
　敢慢易而為非也雍正二年浙江海塘潮水沖決朕特¶
　發帑金命大臣察勘修築并念居民平日不知敬畏明¶
　神多有褻慢切諭以䖍誠修省之道令地方官家喻户¶
　曉警覺衆庶比年以來塘工完整災沴不作居民安業¶
　已黙叨¶
神佑矣今年潮汛盛長幾至泛溢官民震恐幸而水勢漸¶
　退隄防無恙此皆¶
神明黙垂䕶佑惠我蒸民者也兹特發内帑十萬兩於海¶
<pb:KR2k0044_WYG_000-119a>¶
　寧縣地方勅建海神之廟以崇報享着該督遴委賢員¶
　度地鳩工敬謹修建務期制度恢宏規模壯麗崇奉祀¶
　事用答¶
明神庇民禦患之休烈且令逺近人民奔走瞻仰興起感¶
　動庶莫不盡消其慢易之私而益振其恪恭之志相與¶
　服教畏神遷善改過永荷庥祥則於國家事神治人之¶
　道庶有賴焉其一應事宜着該督等詳悉定議具奏特¶
　諭¶
<pb:KR2k0044_WYG_000-119b>¶
　　　雍正八年正月十二日欽奉¶
上諭爾等議政處原議乍浦地方駐劄滿洲兵一千六百¶
　名此内挑選杭州餘丁八百名江寧餘丁四百名京城¶
　餘丁四百名令其披甲前往駐劄朕近詢問將軍鄂密¶
　達據稱江寧餘丁披甲者可得八百名等語今京城不¶
　必揀發四百名即於江寧餘丁内着鄂密達酌量挑選¶
　八百名令其披甲前往乍浦駐劄乍浦地方創設駐劄¶
　兵丁則補放管轄官員事殊緊要補放之員務將年富¶
<pb:KR2k0044_WYG_000-120a>¶
　力强黽勉任事者揀選補授交與將軍鄂密達着於江¶
　寧應補人員内揀補現任官員内應行調補者揀選調¶
　補如江寧應補之員不能足數於杭州應補人員揀選¶
　補授現任官員内揀選調補之處着將軍鄂密達與將¶
　軍阿里衮互商派委此兩處補授員缺着各該將軍題¶
　補倘兩處不能足數着將數目開明報部該部請㫖具¶
　奏再由京城揀選人員補授發往此駐防之官兵移居¶
　起程着交與江南總督范時繹浙江總督李衛公同商¶
<pb:KR2k0044_WYG_000-120b>¶
　議料理起身欽此¶
　　　雍正八年六月初七日欽奉¶
上諭周書洪範言人身五事若有得失在天之休徵咎徵¶
　即各以其類應之此即朕毎日所諭天人感應之理㨗¶
　於影響者也夫所謂修人事以感召¶
天和者必須君民上下各盡其道各殫其誠以為昭事¶
上天之本若人君有朝乾夕惕之心而大臣官員不能宣¶
　化或君臣有移風易俗之念而民情士習不能革薄從¶
<pb:KR2k0044_WYG_000-121a>¶
　忠此則偏而不全不克成㑹極歸極之盛而欲冀¶
上天俯垂黙佑普錫繁禧也豈不難乎其理如此確乎不¶
　易數年以來朕已諭之詳矣是以為君而存推諉於官¶
　民之心者非賢君也為臣為民而存推諉於君上之心¶
　者非良有司良百姓也惟當各盡其道以待¶
天恩近見直省各處奏報雨澤頗覺均調麥秋亦屬豐稔¶
　朕心稍慰但聞江浙雨水稍多田禾間有澇溢之患朕¶
　悉心推求其故想因今年春夏之交京師雨澤愆期朕¶
<pb:KR2k0044_WYG_000-121b>¶
　為畿輔祈禱並憂慮及於江浙地方已而京師得雨而¶
　朕心則專為江浙祈求至南方多雨情形朕未曾聞知¶
　但以少雨為懼所以朕屢諭外省大臣凡覺有水旱之¶
　機即當速奏朕知之者正為此也南方既已多雨而朕¶
　心仍復祈求或因此一念以致¶
上天賜雨過多浙省有澇溢之處乎又考之洪範曰狂恒¶
　雨若浙省素稱人文華盛之區今年㑹試朕加恩取中¶
　至七十名既因中式人多是以殿試之時才更優於他¶
<pb:KR2k0044_WYG_000-122a>¶
　省一甲三人悉登浙士或者士子之心不免驕矜之氣¶
　如洪範之所謂狂者至於恒雨之徵此朕就目前之天¶
　象人事而推測之有不能無疑者朕毎遇雨暘不時即¶
　撫躬自省不敢玩忽況古聖人之垂訓千古為昭所賴¶
　浙之多士遇登進之榮即凜盛滿之戒見示儆之象益¶
　深敬畏之心必能仰邀¶
天眷於方來矣特諭¶
　　　雍正八年七月初四日欽奉¶
<pb:KR2k0044_WYG_000-122b>¶
上諭據浙江總督李衛奏稱乍浦新立水師兵丁所領錢¶
　糧已䝉恩諭照天津例毎月加賞五錢衆兵莫不感戴¶
　歡呼但以兵丁内有綠旗兵四百名雖屬水師同營而¶
　滿漢攸分前項䝉恩賞賜生息銀兩未敢派令均霑隨¶
　將恩賞加給餉銀應否一體支領之處移查天津都統¶
　據天津覆文内稱彼處舵工水手等人皆係僱募在營¶
　支取工食非係食糧兵丁不曾加增等語是以浙省現¶
　在亦仍照舊額支餉未敢添給但查此項兵丁俱係熟¶
<pb:KR2k0044_WYG_000-123a>¶
　於水務之人身既逺離鄉井或挈家而來或分住兩地¶
　皆須養贍家口之資其中如捕盜舵工阿班斗椗繚手¶
　等人皆自幼練習方能精熟將來滿兵即於水務極嫺¶
　而若輩仍須留用是其勤勞艱難之情非别營水師可¶
　比臣與將軍阿里衮副都統富森密商無異可否仰請¶
　聖恩將毎月加銀五錢之處一體支領并將恩賞生息¶
　銀兩亦量為分派謹此請㫖等語朕覽李衛所奏甚是¶
　綠旗兵丁既派滿營教習操練自應與滿洲兵丁一體¶
<pb:KR2k0044_WYG_000-123b>¶
　加恩況其中捕盜舵工等人尤為効力勤勞應當體恤¶
　着照李衛所請毎月一體加賞餉銀五錢其所頒生息¶
　銀兩亦酌量分派俾得同霑恩賜特諭¶
　　　雍正九年十一月二十八日欽奉¶
上諭據浙江總督李衛奏稱嘉興府屬七縣並杭屬之海¶
　寧一縣於九月初旬正當禾苖秀實之時忽有細蟲生¶
　於苖腹以致禾穗黄萎通邑計之此有彼無此多彼少¶
　尚不至於成災但已將收穫之時未免少減分數而所¶
<pb:KR2k0044_WYG_000-124a>¶
　收之米青白不一且有米粒細小者僅可食用難以完¶
　漕仰懇皇恩將嘉興等縣今歲應完漕米改為折徵或¶
　照雍正元年四年恩㫖毎石折銀一兩或照雍正五年¶
　部定毎石折銀一兩二錢之例出自聖恩等語朕思數¶
　年以來杭嘉湖三府百姓於額徵錢糧急公輸納無有¶
　逋欠甚屬可嘉今兹數處小有蟲災米粒稍碎不能完¶
　漕應令減價折收以示體恤着照雍正元年之例毎石¶
　以一兩折徵解部欽此¶
<pb:KR2k0044_WYG_000-124b>¶
　　　雍正十一年十月十四日欽奉¶
上諭杭嘉湖三府上年偶被蟲水年成歉收朕特沛恩施¶
　將應完漕米分年帶徵發帑賑恤黎民已不致失所惟¶
　是本地所産米石毎不敷本地食用現今年歲雖獲豐¶
　收而上年借糶倉穀恐一時未能買補足數明嵗青黄¶
　不接時尚須米石酌撥平糶以濟民食不可不預為籌¶
　備着將杭嘉二府屬本年額徵漕米各截留五萬石存¶
　貯備用再歸安烏程二縣聞今歲收成稍歉所産米糧¶
<pb:KR2k0044_WYG_000-125a>¶
　尤應留為本地之用着將兩縣本年分應徵漕米一十¶
　八萬餘石並帶徵雍正十年分漕米七千六百餘石一¶
　併照部定折價改徵銀兩解部着該督程元章嚴飭地¶
　方官實力奉行毋得縱令胥役人等額外需索以仰副¶
　朕加惠黎民至意特諭¶
　　　雍正十三年正月初二日欽奉¶
上諭朕聞浙江海塘工程現在修理尖山已堵築三分之¶
　一人心甚是踴躍但尖山夫役毎日給工銀三分六釐¶
<pb:KR2k0044_WYG_000-125b>¶
　稍覺不足今當初春之月水淺潮平正趲築工程之候¶
　着照引河挑夫之例毎日加銀一分四釐共足五分之¶
　數又聞從前採運石塊每方給銀八錢九分四釐六毫¶
　今運送多資人力毎方增銀六分俾夫役等工食寛裕¶
　努力修築早告成功以慰朕念欽此¶
　　　雍正十三年四月初八日欽奉¶
上諭據浙江巡撫程元章奏稱向因杭州漢軍四旗壯丁¶
　生齒繁衍於雍正十一年間倣照閩省之例挑選餘丁¶
<pb:KR2k0044_WYG_000-126a>¶
三百名撥歸督撫標下頂補綠旗名糧臣查浙省向無¶
督標只有撫標兩營共額兵七百餘名内除隨糧公糧¶
外實在兵丁僅止六百餘名非若閩省督撫兩標兵丁¶
數千名可比杭城省㑹重地城守營兵原少而撫標弁¶
兵亦一體派差凡巡緝私鹽查拏盜賊等事在在需兵¶
差遣而新補旗兵例不派撥則標兵應付差使實有不¶
敷況撫標兵數無多毎年出缺有限計算一年有餘僅¶
頂補四十餘名約畧餘丁三百名非歴十年之久不能¶
<pb:KR2k0044_WYG_000-126b>¶
補足不但經年守候抑且先後不均且綠旗亦有餘丁¶
無頂補之缺未免向隅等語查雍正七年朕曾降㫖當¶
日各省設立漢軍駐防因人數不敷是以添設綠旗兵¶
丁令該將軍管轄今漢軍餘丁繁衍足供差操之用嗣¶
後將軍標下綠旗兵丁缺出即將漢軍餘丁頂補如綠¶
旗兵丁之子弟内有祖父食糧年久者於本省督撫等¶
標營名糧准其充補此朕再三籌畫辦理者蓋以當年¶
漢軍人數不足是以添設綠旗兵丁今漢軍餘丁日多¶
<pb:KR2k0044_WYG_000-127a>¶
　仍令充補本將軍標下綠旗之缺於情理實為允當着¶
　照閩省之例以將軍所轄漢軍餘丁充補將軍所轄綠¶
　旗兵丁之缺從前閩省辦理未協況浙江撫標額兵本¶
　少豈可又分三百餘名令漢軍充補若果漢軍餘丁繁¶
　多當另思所以安頓之法着將閩省從前頂補綠旗之¶
　漢軍撤回俟本標缺出頂補其缺仍給還綠旗浙省亦¶
　着撤回頂補甲兵特諭¶
　　　雍正十三年七月初十日欽奉¶
<pb:KR2k0044_WYG_000-127b>¶
上諭浙閩江西等省有棚民之州縣朕皆留心揀發牧令¶
　前往俾司化導董率之任蓋此等無業民人聚散無常¶
　往來莫定其間良頑不一易於藏奸若稽察稍疎必至¶
　漸為閭閻之擾向聞棚民留住之地方皆責成本處地¶
　主山主出具甘結並非來歴不明之輩始許容留而牧¶
　令官員於毎年歲底親往查㸃一次倘有作奸犯科而¶
　地主山主不行舉首者一體治罪此向例也今聞法久¶
　廢弛有司等視查㸃為具文而地主山主亦以保結為¶
<pb:KR2k0044_WYG_000-128a>¶
　虚應故事大非朕除暴安民教民成俗之本意着該督¶
　撫等轉飭有司實力奉行毋或怠惰倘有不遵即行題¶
　叅從重議處若督撫失於覺察經朕訪聞亦必加以嚴¶
　譴特諭¶
　　　雍正十三年七月十一日欽奉¶
上諭前聞浙省海塘於本年六月初二日風潮偶作衝決¶
　之處甚多朕心甚為軫念已降㫖詢問情由並令速行¶
　搶修以防秋汛今朕訪聞得今歲風潮不過風大水湧¶
<pb:KR2k0044_WYG_000-128b>¶
　並非昔年海嘯可比且為時不久未有連日震撼衝汕¶
　情形若平日隨時補苴防䕶謹密自不致潰決如此之¶
　多總因數年來經理官員將舊日工程視同膜外並不¶
　隨時修補且將原題准其在於歲修案内報銷之工不¶
　許修築以致根脚空虚處處危險不能捍禦風浪又海¶
　防兵備道乃特設專司之員責任綦重從前隆昇程元¶
　章等請將同知成貴題補朕因其平日不曾經歴河工¶
　誠恐未必勝任且陞用太驟是以姑令署理試看今聞¶
<pb:KR2k0044_WYG_000-129a>¶
　伊於工程並未諳練兼之患瘧經年不能辦事東塘同¶
　知張偉為人軟弱安坐海寧西塘同知李飛鯤存心狡¶
　猾日在省城奔競俱非實心任事之員而隆昇與程元¶
　章等意見又不相合汪漋張坦麟但知隨聲附和不顧¶
　國家公事前因虐使民夫尅減工料經朕降㫖申飭畧¶
　知收斂然石萬觔尚折減六七折不等欲符原估六萬¶
　兩之數一任宕匠包賠逃亡悞工平時人事廢弛若此¶
　何以抵禦狂瀾況朕不惜數百萬帑金冀以保全一方¶
<pb:KR2k0044_WYG_000-129b>¶
　民生而各官懐挾私意不知為國為民宜乎¶
上天垂象以示儆也兵備道係緊要之員今成貴患病溺¶
　職如此隆昇程元章汪漋張坦麟總理協辦所司何事¶
　郝玉麟既在浙江豈無見聞何以俱不題叅着伊明白¶
　回奏兵備道員缺即着伊等在於知府中揀選題委目¶
　今秋汛正大搶修保䕶最為急務一切事宜俱交與隆¶
　昇程元章汪漋張坦麟等悉心料理倘仍蹈前轍再有¶
　疎虞致傷田廬民命必將伊等從重治罪不稍寛貸郝¶
<pb:KR2k0044_WYG_000-130a>¶
　玉麟既不據實奏聞亦不能置身事外至於僱募人夫¶
　采辦物料務須公平給值聽從民便俾閭閻踴躍從事¶
　不得涉於勉强或繩以官法刑驅勢迫擾累地方致辜¶
　朕愛養民生之至意特諭¶
　　　雍正十三年七月十五日欽奉¶
上諭浙江海塘工程原在平日隨時補苴防䕶謹密始可¶
　禦猝然之風浪乃近年以來經理官員將舊日工程以¶
　為非己身經手者視同膜外不加修補以致今年六月¶
<pb:KR2k0044_WYG_000-130b>¶
　初二日風大水湧遂潰決塘工如此之多此朕訪聞最¶
　確者朕為浙省海塘宵旰焦勞無時或釋且不惜多費¶
　帑金登斯民於袵席年來所降諭㫖不下數十百次矣¶
　隆昇程元章汪漋張坦麟皆朕特簡之大員委以防川¶
　之重任且訓諭諄諄望其實力奉行勉以和衷共濟豈¶
　料伊等私心蔽錮意見叅差但分彼此之形全無公忠¶
　之念安有身在地方目覩隄岸空虚而不督率屬員先¶
　事預防急為修補者隆昇程元章汪漋張坦麟俱着交¶
<pb:KR2k0044_WYG_000-131a>¶
　部嚴察議奏目今江南塘工告竣王柔着補授浙江海¶
　防兵備道速赴新任欽此¶
　　　雍正十三年七月十九日内閣奉¶
上諭浙江海塘工程闗係民生最為𦂳要朕宵旰焦勞不¶
　惜多費帑金為億萬生靈謀久逺乂安之計所以告誡¶
　在事臣工者已至再至三矣不料經理諸臣各懐私意¶
　彼此叅差以致乖戾之氣上干¶
天和有今年六月風浪潰隄之事今雖勉力搶修尚不知¶
<pb:KR2k0044_WYG_000-131b>¶
　能捍禦秋潮否至於建築石塘工程浩大若諸臣陋習¶
　不改仍似從前則大工何所倚賴朕再四思維大學士¶
　朱軾廉慎持躬昔曾巡撫浙江諳練塘工今雖年逾七¶
　旬精神不逮而董率指示似尚能為朕以此詢問之伊¶
　自稱情願効力着由水路乗船前往令該部給與水程¶
　勘合並令沿途撥兵䕶送伊子朱必堦着隨伊父去朱¶
　軾到浙之日稽查指授總理大綱至一切工程事務仍¶
　着隆昇程元章汪漋張坦麟等照前辦理俱聽朱軾節¶
<pb:KR2k0044_WYG_000-132a>¶
　制若大臣中有懐私齟齬者着朱軾據實叅奏朕必嚴¶
　加處分若文武官員有營私作弊或怠玩因循者朱軾¶
　即行糾叅從重治罪朱軾未到之先所有應辦工程物¶
　料着隆昇程元章等上𦂳辦理毋得藉口等候欽差徘¶
　徊觀望以致稽遲欽此¶
　　　雍正十三年七月二十一日欽奉¶
上諭浙江鹽務漸不如前若不留心整頓必致廢弛難理¶
　程元章力量僅能勉强辦理巡撫事務不能兼理鹽政¶
<pb:KR2k0044_WYG_000-132b>¶
　浙江布政使張若震年力精壯實心任事從前在鹽道¶
　任内曾經諳練其辦理亦屬妥協着伊兼管鹽政凡地¶
　方文武官弁有闗涉鹽務者准其舉劾若有作弊掣肘¶
　者即着糾叅欽此¶
　今上皇帝¶
　　　雍正十三年十月二十五日工部奉¶
　上諭浙江修理海塘工程該督郝玉麟等奏請增添捐¶
　　納條欵經九卿㑹議准行朕思捐納一事原為一時¶
<pb:KR2k0044_WYG_000-133a>¶
　權宜無益於吏治並無益於國帑朕知之甚悉浙省¶
　增捐之處不必行海塘工程着動正項錢糧辦理欽¶
　此¶
　　雍正十三年十二月初八日總理事務王大臣奉¶
上諭朕前降㫖該部令傳諭江南督臣將雍正十二年¶
　以前兩淮場課舊欠查明奏聞蠲免今朕聞兩浙山¶
　東福建廣東諸處各有舊欠場課鹽折銀兩事同一¶
　體宜並施恩着該部傳諭各該督撫查明奏聞一併¶
<pb:KR2k0044_WYG_000-133b>¶
　豁免欽此¶
　　雍正十三年十二月二十一日總理事務王大臣奉¶
上諭隆昇剛愎自用怙過不悛若仍留浙江於塘工無¶
　益着解任來京其副都統織造二缺候朕另降諭㫖¶
　程元章身為巡撫不能和衷共濟乃懐挾私心貽悞¶
　公事亦不應留於浙省着解任來京其巡撫印務即¶
　着大學士嵇曾筠兼管俾地方管轄與海塘工程歸¶
　併一手自無掣肘牽制之患張坦麟汪漋俱照司道¶
<pb:KR2k0044_WYG_000-134a>¶
　例聽嵇曾筠節制委用隆昇所管闗税事務着嵇曾¶
　筠委員暫行管理嵇曾筠摺内所叅驍騎校常禄巡¶
　檢黄國標蔣文暹通判葉齊俱着革職黄國標蔣文¶
　暹葉齊仍着留工効力倘怠忽貽悞着嵇曾筠即行¶
　嚴叅治罪江南總督趙宏恩駐劄江寧難以兼管河¶
　務江南總河員缺着高斌補授其管理兩淮鹽政候¶
　朕另降諭㫖欽此¶
　¶
<pb:KR2k0044_WYG_000-134b>¶
　¶
　¶
　¶
　¶
　¶
　¶
　¶
　浙江通志卷首二¶
