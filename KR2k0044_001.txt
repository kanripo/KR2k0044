# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.731018
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一
<pb:KR2k0044_WYG_003-1a>¶
　欽定四庫全書¶
　　浙江通志卷一¶
　　圖說¶
　　　易曰在天成象在地成形形象既立而圖史作焉¶
　　　禹得括地象圖以平水土此輿圖所自昉也㑹稽¶
　　　實禹㑹之邦固括地所必先者欽遵¶
聖祖仁皇帝御定皇輿全覽圖首摹兩浙形勢而十一屬¶
　　　以次分列井所屬險要之處名勝之區仿土訓道¶
<pb:KR2k0044_WYG_003-1b>¶
　　　地圖之義說其梗概冠以星紀所繫仰觀俯察一¶
　　　披卷而盡得之繪圖如左¶
　　　星野圖　　　　　　　浙江全省圖¶
　　　㑹城圖　　　　　　　杭州府圖¶
　　　嘉興府圖　　　　　　湖州府圖¶
　　　寜波府圖　　　　　　紹興府圖¶
　　　台州府圖　　　　　　金華府圖¶
　　　衢州府圖　　　　　　嚴州府圖¶
<pb:KR2k0044_WYG_003-2a>¶
　　溫州府圖　　　　　　處州府圖¶
　　玉環山圖　　　　　　天目山圖¶
　　武林山圖　　　　　　四明山圖¶
　　普陀山圖　　　　　　天台山圖¶
　　鴈蕩山圖　　　　　　仙霞闗圖¶
　　錢塘江圖　　　　　　西湖圖¶
　　南湖圖　　　　　　　太湖圖¶
　　海塘圖(上/)　　　　　　海塘圖(下/)¶
<pb:KR2k0044_WYG_003-2b>¶
　　杭州府海防圖　　　　嘉興府海防圖¶
　　寜波府海防圖　　　　紹興府海防圖¶
　　台州府海防圖　　　　溫州府海防圖¶
　　南鎮圖　　　　　　　禹陵圖¶
聖因寺圖　　　　　　　　海神廟圖¶
　　闗帝廟圖　　　　　　敷文書院圖¶
<pb:KR2k0044_WYG_003-3a>¶
¶
<pb:KR2k0044_WYG_003-4a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-4b>¶
　　攷帝王世紀云黄帝受命推分星次以定律度自¶
　　斗十度至女七度為星紀之次於辰在丑周禮保¶
　　章氏以分星十二次辨九州封域鄭元注首舉星¶
　　紀為呉越而星野之論定矣歴代天官家遞相推¶
　　測顧其言互有異同或以呉越為牛女分屬或以¶
　　呉越均屬斗分古測今測遂判若河漢要之呉越¶
　　為星紀之次分野屬丑古今不易也苐星紀在北¶
　　而呉越在南者孔疏以為受封之日歲星所在之¶
<pb:KR2k0044_WYG_003-5a>¶
　　辰為國屬或曰以仰儀之理推之取光之所燭為¶
　　驗耳按步天歌云斗六星狀似北斗牛六星頭上¶
　　有兩角女四星如箕三宿俱屬星紀之次故合為¶
　　一圗依舊志分列古測今測並十一屬分度於其¶
　　上以俟精甘石之學者折衷而論定焉¶
<pb:KR2k0044_WYG_003-6a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-6b>¶
　　元至正二十六年置浙江等處行中書省而兩浙¶
　　始以省稱領府九明洪武九年改浙江承宣布政¶
　　使司十五年割嘉興湖州二府屬焉領府十一¶
國朝因之省㑹曰杭州次嘉興次湖州凡三府在大江¶
　　之右是為浙西次寜波次紹興台州金華衢州嚴¶
　　州溫州處州凡八府皆在大江之左是為浙東十一¶
　　府所屬為州一為縣七十有六幅員之廣東至於¶
　　海西至江西南至福建北至江南其形勝阨塞山¶
<pb:KR2k0044_WYG_003-7a>¶
　　　川雄秀井邑繁庶昔人擬之闗中非虚語也說者¶
　　　謂當秦漢時呉越猶在荒服聲教之開當自魏晉¶
　　　以後是殆不然考禹㑹諸侯於㑹稽執玉帛者萬¶
　　　國聖化廣被葢自三代之初以迄於今何其逺也¶
　皇朝¶
聖聖相承徳教洋溢湛恩汪濊漸被於呉山越水之間者¶
　　　百年於兹矣恭逢¶
聖祖仁皇帝省方南巡五次幸浙誠千古未有之隆遇存¶
<pb:KR2k0044_WYG_003-7b>¶
　　　神過化直邁夏王之軌轍東南兆庶何幸而常被¶
　聖人之明徳也猗歟盛哉¶
<pb:KR2k0044_WYG_003-8a>¶
¶
<pb:KR2k0044_WYG_003-9a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-9b>¶
　　㑹城左江右湖廣袤四十里贏於南北而縮於東¶
　　西為門十在東城者四曰候潮曰望江曰清泰曰¶
　　慶春西城者三曰清波曰湧金曰錢塘正南之門¶
　　一曰鳯山北門二曰武林曰艮山西南依山為城¶
　　山曰金地曰寳月曰紫陽曰清平曰雲居而總名¶
　　曰呉山凡祠廟之有合於祀典者皆在其巔城北¶
　　有小山曰武林髙不數尋廣不百武説者謂一城¶
　　之主山而實非也以在武林門之内而近故見稱¶
<pb:KR2k0044_WYG_003-10a>¶
　　耳城内之水道凡五曰中河曰東運河曰小河曰¶
　　清湖河曰運司河皆引西湖之水而達於上塘河¶
　　以通商賈漕運當呉山之陽面鳯凰山南向為祝¶
　　釐之所曰¶
萬夀宫文武大小官署以次環列壘甓於城之西北隅¶
　　為駐防營以屯滿漢官軍其他居民之廬井衢陌¶
　　坊表㕓市鱗次櫛比登呉山而望西則湖波澄泓¶
　　金碧輝映東則江濤浩淼萬頃安瀾而闉闍之内¶
<pb:KR2k0044_WYG_003-10b>¶
　　肩摩轂擊烟火萬家盛世太平之象畢收於襟帶¶
　　間矣¶
<pb:KR2k0044_WYG_003-11a>¶
¶
<pb:KR2k0044_WYG_003-12a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-12b>¶
　　兩浙為東南奥區領郡十一而杭為首郡九縣屬¶
　　焉錢塘仁和並附於郭海寜在其東餘杭臨安在¶
　　其西富陽新城郡西南也於潛昌化郡西北也郡¶
　　之得名以武林山而山脈發源於天目故以天目¶
　　為主山跨臨安越於潛而横亘於昌化之北境毘¶
　　連江省有五闗之險獨松黄花實一郡之門户也¶
　　縣之得名以錢塘江而江流委注於海故以海為¶
　　水口潮水逆流而上直趨西陵達漁浦抵富春雷¶
<pb:KR2k0044_WYG_003-13a>¶
　　擊霆砰震天沃日龕赭二山實一郡之鎖鑰也形¶
　　勢阻要風氣完固控扼全浙若裘之有領焉自武¶
　　肅開鎮建炎定都以來人民之衆財賦之殷盛於¶
　　他州古稱都督大府為天下甲不信然歟然而習¶
　　俗工巧民志安逸昔人猶不無土物心臧之慮洪¶
　　惟¶
聖朝綱紀化導仁漸義摩凡所以厚生正徳者至詳且¶
　　悉由是省㑹之區蒸蒸向化為十一郡先漢志載¶
<pb:KR2k0044_WYG_003-13b>¶
　　用物當足之言隋史有尚禮惇龎之論起視今日¶
　　之杭殆庶幾焉¶
<pb:KR2k0044_WYG_003-14a>¶
¶
<pb:KR2k0044_WYG_003-15a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-15b>¶
　　浙江列郡多倚山負壑獨嘉興四境之内彌望平¶
　　衍無培塿之觀而南控大海北枕震澤東接淞泖¶
　　西連苕霅葢古所稱澤國也附郭之縣二嘉興秀¶
　　水皆與江南蘇州之呉江震澤壤接而桐鄉石門¶
　　二邑之水亦北流而委輸於具區石門之西曰語¶
　　溪舊為呉越分疆之地語溪之西則與湖之清溪¶
　　合流而入於太湖者也府東為嘉善界於朱涇北¶
　　滙汾湖與江南松江之三泖合直走呉淞濱大海¶
<pb:KR2k0044_WYG_003-16a>¶
　　　者為海鹽為平湖澉乍二浦均為入海門户而重¶
　　　湖疊漵又與黄浦泖澱瀰漫相接陸游入蜀記云¶
　　　幾日夜行大澤中葢謂是也地既卑濕厥土塗泥¶
　　　介在蘇杭賦役繁重¶
世宗憲皇帝御極之六年俯念浙江浮糧惟嘉興湖州為¶
　　　最重¶
特賜蠲除萬姓䝉¶
恩歡聲雷動自是沮洳之鄉皆成樂土桑麻雞犬無日不¶
<pb:KR2k0044_WYG_003-16b>¶
　　　在春風化雨中矣而又以乍浦一所為瀕海要地¶
　　　移駐防重兵以鎮之内有葢藏外固封守兵食足¶
　　　而民信孚洵久安長治之道也¶
<pb:KR2k0044_WYG_003-17a>¶
¶
<pb:KR2k0044_WYG_003-18a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-18b>¶
　　五湖之表曰湖州山發源於天目澤滙流於具區¶
　　逶迤盤礴渫泄演漾蘇軾所稱山水清逺地也屬¶
　　縣六州一附郭者為烏程為歸安郭南有水曰苕¶
　　出天目之隂入清源門其流濁西南有水曰霅合¶
　　四水為一入安定門其流清出天目之陽者為餘¶
　　不溪徳清縣在其南出銅峴山東流四十里為前¶
　　溪武康縣在其北苕溪之西南為孝豐縣寰宇記¶
　　所稱横溪是也若夫上若下若源出合溪其西北¶
<pb:KR2k0044_WYG_003-19a>¶
　　則為長興故鄣舊縣在焉天目之東北銅峴之西¶
　　南為苕源所從出者曰安吉明正徳間改縣為州¶
　　而仍隸於府府瀕太湖地足稻蟹茭菱菰蒲之屬¶
　　而蠶桑之利嵗入尤多為他郡所莫及國富則示¶
　　之以禮自安定胡瑗教授湖學以來流風餘韻猶¶
　　有存者非獨山川清淑之氣有以鍾洩於此也惟¶
　　是太湖汪洋浩瀚支港繁多萑苻易於叢集而大¶
　　錢湖小梅港諸口尤為浙西襟喉要地¶
<pb:KR2k0044_WYG_003-19b>¶
國朝增設汛防以時巡禦有備無患而呉興舊稱釡底¶
　　者今則如在袵席之上矣¶
<pb:KR2k0044_WYG_003-20a>¶
¶
<pb:KR2k0044_WYG_003-21a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-21b>¶
　　句章在越為甬東地海道輻輳之所陸雲謂北接¶
　　青徐東洞交廣放船長驅一舉而千里者也唐置¶
　　明州宋為慶元路明改寜波府縁海為郡南界台¶
　　州西界紹興而東北直與大海為際舊領縣五附¶
　　郭者曰鄞府西北曰慈谿西南曰奉化東北切於¶
　　海岸者曰定海東南曰象山¶
國朝康熈二十六年以舊昌國衛經明季遷遣以來地¶
　　名舟山孤懸海中為海疆門戸展復招徠¶
<pb:KR2k0044_WYG_003-22a>¶
特命建立縣治增置重兵鎮守彈壓更名定海而以舊¶
　　定海縣為鎮海並隸於府生聚日久既富且教遂¶
　　成壯縣而招寳山之外蛟門虎蹲重闗疊戍皆天¶
　　設之險控制得宜考明洪武時遣信國公湯和經¶
　　畧邊海於寜郡海濱諸處添設衛所較他郡獨多¶
　　而扞禦稍弛驛騷滋起今則威以服之恩以懐之¶
　　鯨氛永息海波不揚鎮定之民與鄞奉諸邑同享¶
　　魚鹽之利優游化日之舒斥鹵奥區鞏若磐石焉¶
<pb:KR2k0044_WYG_003-22b>¶
　　葢¶
聖世之規模宏逺逈越千古云¶
<pb:KR2k0044_WYG_003-23a>¶
¶
<pb:KR2k0044_WYG_003-24a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-24b>¶
　　紹興古㑹稽郡舊稱東南大府天下無厹者也宋¶
　　地理志云帶山傍海膏腴重地以山水為郡有層¶
　　岡疊巘而無梯磴攀陟之勞有大湖長溪而無衝¶
　　激漂溺之患領縣八首山隂次㑹稽並附於郭千¶
　　巖萬壑環列於鑑湖之上次蕭山瀕江負固曰固¶
　　陵次諸暨處萬山之㑹長江滙之次餘姚壤接四¶
　　明與上虞皆在曹娥江之左江發源浦陽水經注¶
　　所謂浦陽江是也次嵊次新昌俱負㑹稽山之陽¶
<pb:KR2k0044_WYG_003-25a>¶
　　並帶剡溪擅沃洲天姥之勝與天台争竒競秀於¶
　　浙東者也郡之北境五縣際海洪濤奔激所恃為¶
　　内外障䕶者惟沿海一帶石堤百川㑹流所藉為¶
　　旱澇蓄洩者惟三江應宿一閘他如建麻溪之壩¶
　　築西江之塘以遏外水之入成茅山之隄置玊山¶
　　之堰以防内水之出雖昔人著有成迹而興復修¶
　　舉莫備於¶
國朝水土平成之績神禹而後於今復覩其盛矣¶
<pb:KR2k0044_WYG_003-26a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-26b>¶
　　台州環山距海環山之縣三曰臨海附於郡治其¶
　　西南曰仙居西北曰天台距海之縣三曰黄巖曰¶
　　太平郡治東南曰寜海郡治東北其山皆聳秀插¶
　　天而天台山為之冠當牛女之分上應台宿故以¶
　　名州漢為東甌地元封初徙其國於江淮而以地¶
　　屬㑹稽郡晉地理志止稱其民水耕火耨漁獵山¶
　　樵飲食麤足自給而他無聞焉魏晉以還人民保¶
　　聚風氣漸開然必在上者有教化而後在下者多¶
<pb:KR2k0044_WYG_003-27a>¶
　　秀民非一朝一夕之故也宋崇寜間朱子以常平¶
　　使者行部至台闡明性理之學紹濓洛之薪傳一¶
　　時從游之士如潘時舉趙師䢼杜知仁林恪輩轉¶
　　相授受師友淵源比於鄒魯迄於今家弦誦而戸¶
　　詩書彬彬如也則台之異於他郡匪獨如孫綽所¶
　　云窮山海之環富盡天人之壯麗者矣而探竒選¶
　　勝者每盛述山川之美謂赤城華頂瓊臺雙闕之¶
　　間多金庭玉堂仙芝瑤草故髙真羽人徃往而有¶
<pb:KR2k0044_WYG_003-27b>¶
　　指為仙佛之國則是邦之擅名區宇者又昔人所¶
　　稱今古福庭東南佳郡也夫¶
<pb:KR2k0044_WYG_003-28a>¶
¶
<pb:KR2k0044_WYG_003-29a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-29b>¶
　　郡名金華肇於陳代其在秦漢時則㑹稽郡之一¶
　　縣也呉分㑹稽東部立東陽郡梁置婺州以上應¶
　　婺女星故名唐隸江南東道晉武勝軍宋保寜軍¶
　　明為寜越府尋改今名領縣八附郭曰金華金華¶
　　之西曰蘭溪其東曰東陽南曰武義北曰浦江浦¶
　　江之東曰義烏東陽之南曰永康武義之西蘭溪¶
　　之南介於金衢處三府之間者曰湯溪明成化間¶
　　置羣山包絡雙溪夾流凡江湘閩廣車徒之輻輳¶
<pb:KR2k0044_WYG_003-30a>¶
　　食貨之轉輸胥由郡以達省㑹而蘭溪其要衝也¶
　　然郡之擅名於浙東者不以山川不以財賦而以¶
　　人文顔氏子孝感羣烏古郡所由以烏傷名也龍¶
　　邱萇抱道自處有伯夷原憲之行自吕成公倡明¶
　　正學而後何王金許並以道傳晉卿潛溪並以文¶
　　著道為出治之本文為載道之器也至宋忠簡之¶
　　力扶宋室王忠文之守節不屈浦江鄭氏之一門¶
　　義行非皆所以激忠藎而植彞紀者乎他如孝標¶
<pb:KR2k0044_WYG_003-30b>¶
　　授詩山留講堂隱侯嘯歌樓名元暢則又風雅之¶
　　緒餘而為一郡之標表也按圗而求之其人斯在¶
<pb:KR2k0044_WYG_003-31a>¶
¶
<pb:KR2k0044_WYG_003-32a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-32b>¶
　　提饒信之肘腋扼甌閩之襟喉控黟歙之項背者¶
　　厥惟衢州葢巖為浙之上游而衢又居嚴之上游¶
　　畫山為屛依巖作障稱要地焉領縣五府治為西¶
　　安東去府治七十里為龍游西去府治八十里為¶
　　常山西南去府治七十五里為江山西北去府治¶
　　一百六十里為開化境内之山皆巉削厜㕒而險¶
　　要最著者在西安則曰峥嶸山曰烏巨山曰巖山¶
　　在龍游則曰梅嶺曰龍邱山曰紫㣲山常山則曰¶
<pb:KR2k0044_WYG_003-33a>¶
　　彤弓山曰木綿嶺開化則曰芹嶺曰遯嶺曰蟠桃¶
　　山江山則曰江郎山曰星覷山而仙霞一嶺雄踞¶
　　衆山之上髙峰插天旁臨絶壑昔人所謂一夫當¶
　　闗萬夫莫開者也惟是衢州一府界連三省實為¶
　　浙東門戸向設重鎮以資守禦任道員以職分巡¶
　　自閩寇蕩平之後海宇清寜奉裁既久而戸牖綢¶
　　繆不忘未雨雍正十三年¶
特允酌復舊制增置官弁誠安益求安之至計也易曰¶
<pb:KR2k0044_WYG_003-33b>¶
　　王公設險以守其國得人以守之據有形之險布¶
　　有孚之徳故往而有功聖人所重固在地利而又¶
　　在人和洵可見矣¶
<pb:KR2k0044_WYG_003-34a>¶
¶
<pb:KR2k0044_WYG_003-35a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-35b>¶
　　嚴州以嚴陵得名始為新都郡隋唐時為睦州宋¶
　　曰建安曰建徳而或軍或府或路制置不常要為¶
　　衢婺之襟肘黟歙之吭□也領縣六附郡郭者曰¶
　　建徳面受重江背倚龍山為一郡冠冕東曰桐廬¶
　　桐君山為之主揖翠㸃蒼浮青潑黛陸龜䝉謂為¶
　　清凉國西曰淳安青溪環其前蛟峰鎮其後受歙¶
　　流之水而東注錢塘西北曰遂安有婺峰義山之¶
　　竒考水經注縣為絶溪之水所從出溪有七十二¶
<pb:KR2k0044_WYG_003-36a>¶
　　瀨奔波激湍經縣為長溪西南曰夀昌屛風千仞¶
　　屼峍天半東北曰分水烏龍馬目錯峙於郡城卯¶
　　巽之間徽婺二水至縣分流故曰分水六邑俱在¶
　　萬山之中盤幽宅阻蔡天啟牋云溪壑瀠洄二江¶
　　合而成字圖經則云錦峰繡嶺峻削囘互杜牧則¶
　　云呉根越角巖倚溪斜山川清麗如在圗畫中而¶
　　溯桐江過嚴灘登釣臺緬子陵之髙風則又動人¶
　　以山髙水長之慕焉¶
<pb:KR2k0044_WYG_003-37a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-37b>¶
　　溫州古永嘉郡去省㑹千有餘里界於閩括之間¶
　　依山阻海土宜秔稻有魚鹽之饒商賈交㑹浙東¶
　　推沃壤焉領縣五永嘉附府山曰華葢水曰甌江¶
　　有鴈蕩白巖仙溪諸勝聳翠澄瀾實稱佳麗府北¶
　　為樂清前臨大海九斗蟠其左蕭臺踞其右而後¶
　　所盤石蒲岐皆海堧要害之處列障戌兵以資控¶
　　禦府西南為瑞安山有大羅雲峰之竒東涵巨浸¶
　　北繞雲江甌越之門戸也府西南為平陽九鳯特¶
<pb:KR2k0044_WYG_003-38a>¶
　　起障於嶺門而江貫横陽象灣雙鳯蛾眉諸峰並¶
　　分鴈蕩之秀西北曰泰順飛龍舞鳯兩山為之先¶
　　後飛龍之右一山特起為閩栝交壌厥名天闗形¶
　　勝天設晉謝靈運典郡徧歴永嘉諸山賦詩見志¶
　　迄今讀江中孤嶼登緑嶂山及石門絶頂諸什猶¶
　　想見當年踏屐尋幽之槩惟海中玉環一山為謝¶
　　公屐齒所未到遷棄已久¶
國朝雍正五年展復招徠設官增戍創建城郭廨宇墾¶
<pb:KR2k0044_WYG_003-38b>¶
　　闢土田人民萃居士卒屯聚屹然為海疆屛障云¶
<pb:KR2k0044_WYG_003-39a>¶
¶
<pb:KR2k0044_WYG_003-40a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-40b>¶
　　處州古括蒼地南與閩壤相接北界台婺東引甌¶
　　越西連三衢浙之南鄙也初領縣七一麗水一青¶
　　田一縉雲一松陽一遂昌一龍泉一慶元後增置¶
　　雲和宣平景寜為縣十宋楊億守州嘗曰引領西¶
　　目羣峰倚天清溪南奔深淺見底葢東南名勝之¶
　　區云明季礦税繁興胥徒雲集往往多不逞之輩¶
　　嘯聚山谷雖駐道員彈壓而驛騷時聞¶
國朝特嚴開採之禁先事預防改平陽總兵官節鎮於¶
<pb:KR2k0044_WYG_003-41a>¶
　　此實久安長治之宏規也自唐刺史李繁建學昌¶
　　黎韓愈為之記而是邦始尊聖人之教由是兩宋¶
　　以來以理學名者則有王光祖龔原葉味道尹起¶
　　華諸人以功業著者則有管師仁鄧熹閭丘觀劉¶
　　基諸人以忠節顯者則為姜綬朱光梅寛夫劉璟¶
　　諸人豈非山川光氣有以鍾其靈而洩其竒耶而¶
　　或者以州因處士星得名舉左慈王方平帛道猷¶
　　輩以實之然三人皆非州産也姑存其説¶
<pb:KR2k0044_WYG_003-42a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-42b>¶
　　玉環山舊名木嶼亦名木榴亦名地肺南宋以後¶
　　改今名山界溫台之間分屬樂清太平二縣延袤¶
　　七百餘里四面距海外際大洋實溫台之門户全¶
　　浙之藩維也明洪武時徙其民實内地而是山孤¶
　　懸海外䝉茸蟠結歴有年所矣雍正五年總督臣¶
　　李衛題請展復奉¶
命經營相度因山築城因城濬池招徠農氓迺疆迺理¶
　　曰壇曰廟軍營官廨室廬倉禀悉置如制田從墾¶
<pb:KR2k0044_WYG_003-43a>¶
　　藝賦則三壤設官以撫之駐兵以衛之都鄙有章¶
　　封洫有度魚鹽有定則斥鹵有賸利與夫墩臺烽¶
　　堠遊巡哨探之方具有成憲由是雞犬桑麻熈熈¶
　　攘攘而玉環遂為島嶴間沃壤云夫猶是山也置¶
　　之荒穢則潛匪伏莽隸諸疆索則作鎮為藩幸際¶
盛明之世山效其靈水呈其瑞向等於珠厓之棄者今¶
　　則為聲明文物之區且四山環拱若白龍湫珠簾¶
　　島翠雲窩諸勝儼如踴躍奮迅以争竒競秀於天¶
<pb:KR2k0044_WYG_003-43b>¶
　　台雁蕩之間世有孫興公謝康樂其人尚當操筆¶
　　而賦之¶
<pb:KR2k0044_WYG_003-44a>¶
¶
<pb:KR2k0044_WYG_003-45a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-45b>¶
　　天目東西兩山太平寰宇記云山髙三千九百丈¶
　　廣五百五十里水因山曲折東西巨源若兩目然¶
　　故曰天目咸淳臨安志云一名浮玉山聨亘杭湖¶
　　宣歙四州周八百里東目之脈萃於餘杭結穴於¶
　　徑山西目之脈直走錢塘包絡於武林山是天目¶
　　者杭之主山而形家所謂龍飛鳯舞到錢塘者也¶
　　山多險潭分上中下三級最上一潭水腥不可觸¶
　　有犯之者風雨雷電交作葢龍之靈氣也山下有¶
<pb:KR2k0044_WYG_003-46a>¶
　　洗眼池相傳梁昭明分經洗眼於此山半有瀋王¶
　　巖傳是髙麗瀋王參禮中峰處有昇仙峰傳是徐¶
　　仙鍊形羽化處仙鋸石二十餘扇剖削如鋸或尺¶
　　許或六七寸一二寸許有未剖者亦繩墨縷縷痕¶
　　跡宛然神人變化乃爾道藏列之太㣲元葢洞天¶
　　洵不虛云山愈髙愈寒登蓮花峰者必繩引而上¶
　　十月後天欲雪羣猿繞屋而啼依人不去蘇軾有¶
　　云自天目山俯視雷雨但聞嬰兒聲不聞雷震宜¶
<pb:KR2k0044_WYG_003-46b>¶
　　寰中裹糧者少也其間仙佛之廬不可勝紀而在¶
　　西目者莫崇於獅子正宗自佛日開山以來¶
國初大覺能仁國師繼領法度丕揚宗乗雍正十一年¶
　　奉¶
勅鼎建¶
賜名禪源而福地名藍遂冠於五山十刹之首云¶
<pb:KR2k0044_WYG_003-47a>¶
¶
<pb:KR2k0044_WYG_003-48a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-48b>¶
　　杭州舊稱武林以山得名漢地理志云武林山武¶
　　林水所出舊志以為即靈隱山引宋人樓鑰詩為¶
　　據明一統志又合靈隱飛來峰為武林山邵穆生¶
　　辨之詳矣葢武林山者靈隱天竺諸山之總名也¶
　　自晉僧慧理有天竺國靈鷲山飛來之語而後有¶
　　靈鷲之名有靈隱之名有天竺之名有飛來之名¶
　　至蓮花佛國白雲白猿獅子香爐之名皆繼慧理¶
　　而發者而南髙北髙五雲雙桂乳竇月桂諸名則¶
<pb:KR2k0044_WYG_003-49a>¶
　　　又衆山之别稱要皆武林之支山也靈隱天竺兩¶
　　　山由一山門入有南北二澗循澗而北經迴龍橋¶
　　　度飛來峰對冷泉亭舊有絶勝覺塲是為靈隱寺¶
　國朝康熙二十八年¶
聖祖仁皇帝南巡幸寺¶
御書雲林額遂名雲林循澗而南由下竺達中竺至白雲¶
　　　峯下是為上天竺寺康熙三十八年¶
賜帑金重修雍正十一年奉¶
<pb:KR2k0044_WYG_003-49b>¶
勅鼎建崇閎瑰麗甲於兩山南澗之水發源於白雲峯北¶
　　　澗之水發源於石人嶺㑹流於合澗橋東注二里¶
　　　許經行春橋而入於西湖是為錢源晏殊類要云¶
　　　錢塘武林山錢源出焉即漢志所謂武林水出武¶
　　　林山是也¶
<pb:KR2k0044_WYG_003-50a>¶
¶
<pb:KR2k0044_WYG_003-51a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-51b>¶
　　四明山在鄞縣西南百五十里由天台山發脈東¶
　　北湧為二百八十峰中三十六峰周囘八百餘里¶
　　綿亘鄞奉慈三邑及紹興之餘姚上虞&KR0792;台之寜¶
　　海諸境上有石窗四面玲瓏望之如牖中通日月¶
　　星宿之光故曰四明木𤣥虛云天下第九洞天號¶
　　曰丹山赤水是也山西連脊起狀如奔牛曰奔牛¶
　　山中有三朶峰宋張平子居焉其支山為杖錫峰¶
　　為石樓為松巖為大小雷為雞籠為烽火樓為峒¶
<pb:KR2k0044_WYG_003-52a>¶
　　山鱉山西山山中常有雲氣覆冒二十里不絶名¶
　　曰過雲其南曰雲南北曰雲北山隴行三十里有¶
　　峰曰雲根石屋瀑布如懸河旁曰潺湲洞後漢劉¶
　　綱為上虞令與妻樊雲翹隱居洞側後人立祠有¶
　　榭曰樊榭梁孔祐居山中一鹿中箭來投祐為牧¶
　　豢而愈遂建鹿亭三朶峰少南則芙蓉五峰相望¶
　　其中峰有漢隸大書深刻曰四明山心其上為騫¶
　　風巖晉孫綽賦云渉海則有方丈蓬萊登陸則有¶
<pb:KR2k0044_WYG_003-52b>¶
　　四明天台葢靈仙之所窟宅也¶
<pb:KR2k0044_WYG_003-53a>¶
¶
<pb:KR2k0044_WYG_003-54a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-54b>¶
　　　普陀山亦名補陀洛伽山華言小白華山去定海¶
　　　縣約二百里山周圍百里孤懸海中相傳普門大¶
　　　士示現於此善財南詢處也寺舊名寳陀¶
聖祖仁皇帝賜名普濟康熈二十八年¶
勅發帑金重建三十八年¶
聖駕南巡復賜金重修¶
御書普濟羣靈四字額四十三年¶
御製碑文勒石寺中寺東五里光熈峰下舊有海潮寺後¶
<pb:KR2k0044_WYG_003-55a>¶
　　　名鎮海普陀别院也二十八年與普濟寺同修¶
御題天花法雨額改名法雨禪寺俗稱後寺去普濟東三¶
　　　里為潮音洞又法雨東一里為梵音洞洞顛通穴¶
　　　洪濤衝激噌吰鏜鞳如天樂梵音交作日光穿漏¶
　　　遥望石罅中有白衣化身時隱時現自開山以來¶
　　　無不瞻禮大士然大士無形誠動輒應佑國庇民¶
　　　實相感通雍正八年¶
世宗憲皇帝勅發内帑大新殿宇¶
<pb:KR2k0044_WYG_003-55b>¶
御製碑記勅諸貞珉昭垂千古凡以為斯民祈福祐而天¶
　　　下之梯山航海奔走祝釐者雲集響應益以信¶
　寳祚萬年與佛日永永無量也外更有小洛伽山相望¶
　　　海中亦大士示現地¶
<pb:KR2k0044_WYG_003-56a>¶
¶
<pb:KR2k0044_WYG_003-57a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-57b>¶
　　天台山髙一萬八千丈周圍八百里四面如一山¶
　　不下數十重總以天台名之山巔一峰中有户闥¶
　　名曰赤城石皆赭色形如雉堞右為玉京洞道書¶
　　所云第六洞天東為國清寺隋智顗師道塲山多¶
　　精廬此其絶勝雍正十一年¶
勅賜鼎建北為清溪西有桃源繡壁夾澗十里三折仙¶
　　踪惝恍難窮其奥西南最髙峰曰華頂自山麓至¶
　　峰頂凡八重登其巔大海錢江栝蒼鴈蕩俱在目¶
<pb:KR2k0044_WYG_003-58a>¶
　　睫俯瞰羣峰或如蓮葉或如花鬚髣髴芙蓉一朶¶
　　浮動海上真異境也西行為瓊臺有雙闕對峙臺¶
　　當大壑之心空際石起浮嵐插天狀如削𤓰萬仞¶
　　卓立森倚相向孫綽所謂雙闕雲竦以界道瓊臺¶
　　中天而垂居是也中為桐柏山上有崇道觀昔王¶
　　子晉所治金庭洞天仙人葛翁居之代有興建雍¶
　　正十一年¶
特命動帑鼎新遣官董視工成鉅麗輪奐逈越前古其¶
<pb:KR2k0044_WYG_003-58b>¶
　　北為寒巖上有鵲橋厓石欲接一罅中斷飛泉噴¶
　　薄猿烏囘蹤循鳥道東折逈絶處為石梁峭壁如¶
　　劍削雙澗懸流兩厓支石滑不受趾又綽所謂跨¶
　　穹窿之懸磴臨萬丈之絶溟是也過此則應真五¶
　　百所棲兜羅示現宫闕縹緲津逮者葢自厓而返¶
　　矣¶
<pb:KR2k0044_WYG_003-59a>¶
¶
<pb:KR2k0044_WYG_003-60a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-60b>¶
　　雁蕩一名鴈湖髙四十里頂上有湖方十里候雁¶
　　來賓每宿於此故名山之界東至溫嶺西至白巖¶
　　南至玉環山北至蒼坡山唐一行畫天下山河為¶
　　南北兩戒以南戒盡於雁蕩葢謂巴蜀湖南之山¶
　　趨金陵渡錢塘而結束於此也東西内外谷包藏¶
　　一百一峰而剪刀天柱最勝剪刀峰髙數百丈屹立¶
　　澗水中神斤劖削兩股呀然而開天柱峰千仞壁¶
　　立儼如端人正士執笏殿廷令人肅然起敬餘則¶
<pb:KR2k0044_WYG_003-61a>¶
　　隨步換形莫可名狀瀑布凡三處而大龍湫自鴈¶
　　湖合諸溪澗水從㘭中直下疑天上銀潢望空傾¶
　　瀉砰雷翻轂隨風飛颺沾灑數里外髙約五千餘¶
　　尺小龍湫上龍湫俱遜之他如石梁之拔地梯天¶
　　常雲之晴空不散梅雨泉之一絲搖漾人喧則止¶
　　人寂則飛皆竒幻之尤著者開山為諾詎羅尊者¶
　　賦斤竹磵石門詩者為謝康樂以遊踪聞者為焦¶
　　伯强沈存中王龜齡諸人後之遊東甌者可考焉¶
<pb:KR2k0044_WYG_003-62a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-62b>¶
　　浙為東南屛蔽衢又為浙之重鎮而仙霞嶺又衢¶
　　州一府之要隘也嶺在江山縣南百里為級三百¶
　　六十為曲二十有六長亘二十里重厓峭壁因山¶
　　成塹因勢設闗實稱南服之險云連仙霞之嶺者¶
　　六曰窰曰茶曰大竿曰小竿曰梨曰楓過楓嶺分¶
　　浙閩兩省界連仙霞之闗者五曰安民曰六石曰¶
　　青隖曰木城曰二渡過二渡闗為江西永豐縣界¶
　　六嶺五闗並在百里内而語絶險者必以仙霞為¶
<pb:KR2k0044_WYG_003-63a>¶
　　冠葢浙之有仙霞猶蜀之有劍閣也宋建炎紹興¶
　　間諸將多轉戰於闗之南北史浩帥閩甃以石路¶
國朝康熈十三年閩逆梗化豕突鴟張謀出仙霞伏遇¶
王師南下重臣秉受¶
廟算提兵鎮守設伏搗虚殱渠剪醜奏凱蕩平由據我¶
　　之險遏彼之衝乗其勢而直搗之也覽其山川可¶
　　愾然而賦常武矣兹值太平全盛之期¶
聖化翔洽休養安全商旅不閉闗士卒無烽徼億萬斯¶
<pb:KR2k0044_WYG_003-63b>¶
　　年享宇宙清寜之福在徳不在險詎不信夫¶
<pb:KR2k0044_WYG_003-64a>¶
¶
<pb:KR2k0044_WYG_003-65a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-65b>¶
　　錢塘江曰浙江一稱浙河山海經云禹治水至於¶
　　浙河亦名曲江枚乗七發云觀濤於廣陵之曲江¶
　　以江勢三折故得曲名又桑欽水經作漸江漸字¶
　　近浙而稍變如邾與鄒之類是也又險不可犯名¶
　　羅刹江江源發於丹陽歙縣出新安江入嚴州桐¶
　　江而衢州之水自玉山來與金華之水滙流至蘭¶
　　溪俱㑹於桐江入杭之富陽曰富春江至錢塘曰¶
　　錢塘江曲折而東歸於海此由江達海之次第也¶
<pb:KR2k0044_WYG_003-66a>¶
　　海潮由鱉子門入受龕赭諸山所廹束蹙不得騁¶
　　與山争勢抝怒不洩下有沙潬隔礙洪波起而為¶
　　濤奔騰衝擊逆流數百里越定山經漁浦至富春¶
　　江始平此由海入江之次第也潮一晝夜再至隨¶
　　月消長而秋八月更大江岸受囓易致沖潰築隄¶
　　捍江著於呉越錢氏而强弩之射潮亦為之却避¶
　　謂非精誠之感歟¶
聖朝至徳懐柔百靈效順既建沿江石隄定為歲修復¶
<pb:KR2k0044_WYG_003-66b>¶
褒封伍相之神俾素車白馬揚庥於銀濤雪浪之間安¶
　　瀾胥慶民奠厥居¶
聖澤之長與江流俱永云¶
<pb:KR2k0044_WYG_003-67a>¶
¶
<pb:KR2k0044_WYG_003-68a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-68b>¶
　　西湖舊稱明聖湖方廣三十里南西北三面環山¶
　　而㑹城適障東面之缺水自武林山谿澗縷注下¶
　　有淵泉百道滙而成湖引水入城分流上下兩塘¶
　　之河仁錢海寜三縣之民仰溉田畆鹽漕商賈諸¶
　　艘賴以轉運經國者興水利焉中亘舊堤四曰白¶
　　沙蘇公趙公楊公新堤一曰金沙跨蘇公堤為外¶
　　六橋跨楊公堤為裏六橋跨金沙堤為玉帶橋跨¶
　　白沙堤為斷橋為錦帶橋孤山以東為外湖蘇堤¶
<pb:KR2k0044_WYG_003-69a>¶
　　　以内為裏湖孤山以北為後湖其間名人之廬仙¶
　　　梵之宫與夫忠臣義士及功徳之在民者祠宇相¶
　　　望他如亭臺錯峙樓館銜接金碧璀燦倒影如畫¶
　　　蓬萊瀛洲近在人世也恭逢¶
聖祖仁皇帝省方南巡駐蹕湖上¶
御題十景曰蘇隄春曉曰雙峯插雲曰柳浪聞鶯曰花港¶
　　　觀魚曰曲院風荷曰平湖秋月曰南屛曉鐘曰三¶
　　　潭印月曰雷峯西照曰斷橋殘雪¶
<pb:KR2k0044_WYG_003-69b>¶
睿藻奎光照曜萬古而西湖名勝爰甲天下雍正二年¶
世宗憲皇帝軫念西湖重闗東南水利¶
特命督撫㑹勘動帑開濬湖流暢而益深湖堤培而益廣¶
　　　人民嬉遊魚鳥翔泳覽明聖之湖益思仰答¶
　聖明之世忠愛之心當油然而興矣¶
<pb:KR2k0044_WYG_003-70a>¶
¶
<pb:KR2k0044_WYG_003-71a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-71b>¶
　　南湖一名鴛鴦湖以湖多鴛鴦稱或曰兩湖相並¶
　　若鴛鴦然稍東為滮湖宋志云廣五百丈深三丈¶
　　記稱周圍一百二十頃烟瀾渺瀰水天相接為嘉¶
　　郡城南之勝故曰南湖湖中有洲曰烟雨樓五代¶
　　時錢元璙建因舊基興復者宋尚書王希吕也前¶
　　明時知府趙瀛修之兵備沈奎知府龔勉劉應珂¶
　　相繼修之迨¶
本朝知府許煥重修攷宇内烟雨樓凡四一在竟陵一¶
<pb:KR2k0044_WYG_003-72a>¶
　　在桂陽一在栝蒼而在嘉禾者為最著以形勝而¶
　　言樓固一郡之雄鎮也位當巽離之交得文明之¶
　　象焉歲久傾廢總督(臣/)李衛撤而新之中為岑樓¶
　　髙倚天半樓前為臺曰釣鰲磯明守龔勉所作後¶
　　為放生池明華亭董其昌題曰魚樂國左有亭曰¶
　　清暉右有亭曰來鳯亭後為凝碧閣悉仍舊名而¶
　　創建者樓之外澄湖鏡如浮青漾碧萬瓦鱗次雉¶
　　堞周遭一望繡川如在錦繡若夫晨烟暮雨杳靄¶
<pb:KR2k0044_WYG_003-72b>¶
　　空濛漁唱菱歌與欵乃間發萬物滋潤盎然春榮¶
　　洵晴雨皆宜之境宇宙太和之象於斯可見矣¶
<pb:KR2k0044_WYG_003-73a>¶
¶
<pb:KR2k0044_WYG_003-74a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-74b>¶
　　太湖一名震澤一名具區一名笠澤一名五湖古¶
　　揚州巨浸也跨江南浙江二省於蘇州屬呉縣呉¶
　　江震澤於常州屬宜興於湖州屬烏程長興湖長¶
　　五百里周三萬六千頃而烏程長興獨有二萬頃¶
　　則屬湖州者為尤多云葢州有四水自廣苕山曰¶
　　苕溪自銅峴山曰前溪自天目山曰餘不溪自徳¶
　　清縣北流至州南興國寺前曰霅溪霅合四水東¶
　　北流入太湖復合三州之水由蘇松分流以入於¶
<pb:KR2k0044_WYG_003-75a>¶
　　海經所謂三江既入震澤底定是也烏程沿湖水¶
　　　口共三十有九長興沿湖水口共三十有四沿湖¶
　　堤為漊漊有斗門門置版閘旱則閉之以防溪水¶
　　之洩瀉澇則封之以禦湖水之漲溢康熈四十六¶
　　年奉¶
㫖修建閘座以固隄防雍正五年¶
特命増築復添設同知一員專理湖務既以職水利亦¶
　　以察匪人誠以太湖為兩省重地經畫宜周制防¶
<pb:KR2k0044_WYG_003-75b>¶
　　宜宻也中有七十二峯其大者曰東西洞庭西洞庭¶
　　金房玉柱神仙往來之所也界烏程長興者曰大¶
　　雷山小雷山¶
<pb:KR2k0044_WYG_003-76a>¶
¶
<pb:KR2k0044_WYG_003-77a>¶
¶
<pb:KR2k0044_WYG_003-78a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-78b>¶
　　浙省瀕海之郡皆設海塘以為障䕶惟杭嘉紹三¶
　　府之塘屢有修建葢三府適當江海交㑹之處洪¶
　　濤巨浸衝激不時而杭之海寜工尤險要考鹽官¶
　　塘之建唐曰捍海宋曰海晏元曰太平唐書地理¶
　　志云捍海塘開元元年重築曰重築者知不始於¶
　　開元間也迨宋迄明屢築屢圯揆厥所由一則江¶
　　流之遷徙不常一則石隄之創建未固葢江流入¶
　　海有三道在龕赭兩山之間者曰南大亹在禪機¶
<pb:KR2k0044_WYG_003-79a>¶
　　山之北河莊山之南者曰中小亹自巖風山至獨¶
　　山為北大亹亹北數十里則為塘今江流不趨南¶
　　而趨北海潮逆流而上晝夜汕刷直逼塘身此¶
　　天時之莫測也歴代以來講求修築之法亦云備¶
　　矣顧往往狃於目前絀於物力補偏救敝僅為捍¶
　　禦一時之計此人事之未盡也¶
聖朝軫念海疆勤恤民隱不惜重帑以成經久之圖¶
特以江流未循故道既濬中小亹以分海潮之勢而復¶
<pb:KR2k0044_WYG_003-79b>¶
　　興建鉅石塘内築土塘以備冲卸外葺舊塘以固¶
　　藩籬¶
欽命閣臣綜理經畫選材集事庶民子來行見海若效¶
　　靈安瀾底績數百里海隄鞏若磐石焉誠萬世無¶
　　疆之利賴也¶
<pb:KR2k0044_WYG_003-80a>¶
¶
<pb:KR2k0044_WYG_003-81a>¶
¶
<pb:KR2k0044_WYG_003-82a>¶
¶
<pb:KR2k0044_WYG_003-83a>¶
¶
<pb:KR2k0044_WYG_003-84a>¶
¶
<pb:KR2k0044_WYG_003-85a>¶
¶
<pb:KR2k0044_WYG_003-86a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-86b>¶
　　兩浙瀕海者凡六府杭則錢塘仁和海寜嘉則海¶
　　鹽平湖寜則奉化以外五縣皆屬海濱而定海一¶
　　邑則又航海而治矣紹則蕭山山隂㑹稽上虞餘¶
　　姚台則寜海黄巖太平温則永嘉樂清瑞安平陽¶
　　皆是也海之有防漢以前無聞陽嘉中始議屯戍¶
　　宋南渡後漸立禁防明嘉靖中倭人内訌浙東西¶
　　慬焉而防海之法嚴矣¶
國朝混一區宇鯨波不驚海外諸國皆航琛輦賮重譯¶
<pb:KR2k0044_WYG_003-87a>¶
　　而至聲教覃敷無逺弗届矣然氛祲雖息而防制¶
　　宜周要在守各府之隘口以固門户扞海洋之津¶
　　要以鞏籓籬置司以巡檢之設衛所以守禦之¶
命提鎮以統領之量地分哨而復㑹哨以聨絡之修戰¶
　　艦置墩臺謹斥堠而於出口商船又逐汛交替以¶
　　稽察之此防海之大畧也而地勢之險要杭為鼈¶
　　子門嘉為澉乍二浦寜為招寳山虎蹲蛟門紹為¶
　　泗門港台為海門港溫為南麂玉環凡海舶之自¶
<pb:KR2k0044_WYG_003-87b>¶
　　浙而達遼海者必經於此均為全浙重地設兵扞¶
　　衛葢控制得其宜矣¶
<pb:KR2k0044_WYG_003-88a>¶
¶
<pb:KR2k0044_WYG_003-89a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-89b>¶
　　㑹稽山夏后氏朝諸侯處也以作鎮揚州周禮職¶
　　方氏與青之沂山幽之醫無閭冀之霍山並稱鎮¶
　　山秦漢以來世修秩祀饗格明神典綦重焉隋開¶
　　皇時立廟於山之隂唐開元間改封㑹稽為南鎮¶
　　天寳中封南鎮神為永興公宋淳化間詔立夏日¶
　　祀南鎮迄南宋暨元並加封王號明洪武時正祀¶
　　典止稱㑹稽山之神每歲有司致祭後禹陵一日¶
　　遇國家舉大禮則遣官告祭逮我¶
<pb:KR2k0044_WYG_003-90a>¶
　國朝祀典加隆康熈四十二年¶
聖祖仁皇帝¶
御書秀帶巖壑四字懸之廟中以神為海邦重鎮而其位¶
　　　又獨尊於陽方猶南海神祝融在北東西三神河¶
　　　伯之上故昭示¶
　寵錫直與五嶽四瀆諸神比埒而四鎮之中南鎮為尤¶
　　　貴也至廟之規制與夫田畆所入歲供圭璧牲帛之¶
　　　用其載碑碣與有司冊籍中觀禮者可考而知焉¶
<pb:KR2k0044_WYG_003-91a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-91b>¶
　　大禹陵在㑹稽山西北五里山有隴隆然而起隱¶
　　若劍脊其下有穴西有窆石石髙六尺許形類稱¶
　　權昔傳禹葬時取此石為窆也陵之左有禹寺前¶
　　為禹池西為禹廟按司馬遷作史記自敘云予年¶
　　二十而南逰江淮上㑹稽探禹穴禹穴之在㑹稽¶
　　信矣考歴代尊禮宋建隆二年詔令州縣視守陵¶
　　墓乾徳四年詔立廟㑹稽置守陵五户明洪武九¶
　　年令五百步内禁人樵采復設陵户二人¶
<pb:KR2k0044_WYG_003-92a>¶
　國朝康熈二十八年¶
聖祖仁皇帝南巡¶
親詣陵廟致祭¶
御書扁額對聨奉懸廟中正殿¶
睿藻輝煌照耀萬古雍正元年二年¶
世宗憲皇帝兩次遣官肅將典禮禋祀精誠七年三月復¶
命有司察勘修葺敬謹防䕶十三年九月恭逢¶
　皇上嗣極¶
<pb:KR2k0044_WYG_003-92b>¶
　特遣專官於是年十二月祭告葢禹之明徳若此其逺¶
　　　而¶
　聖朝之尊崇先聖視前代有加隆也乃明楊慎獨稱禹¶
　　　穴在蜀若㑹稽特神禹得黄帝所藏水經處耳此¶
　　　好竒喜新之論未足據云¶
<pb:KR2k0044_WYG_003-93a>¶
¶
<pb:KR2k0044_WYG_003-94a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-94b>¶
　　　孤山傑峙湖心攬全湖之勝白居易詩所謂蓬萊¶
　　　宫在水中央是也康熈己巳己卯癸未乙酉丁亥¶
　　　之歲¶
聖祖仁皇帝念切民依屢舉省方之典¶
巡幸至浙¶
　駐蹕西湖兩浙臣民欣忭愛戴創建¶
　行宫於孤山之上勝地名山遂為宇内之大觀千古之¶
　　　盛事雍正五年¶
<pb:KR2k0044_WYG_003-95a>¶
世宗憲皇帝俯順浙民慕思無已之誠¶
特允(臣/)李衛之請即其地䖍供法王朝夕焚香祝頌¶
御書聖因寺額於寺中建¶
　萬歲樓崇奉¶
聖祖神御龍牌俾萬世臣民恭敬瞻仰正中為大雄寳殿¶
御題曰澤永湖山前為天王殿後為澄觀堂東為攬勝齋¶
　　　稍南為西湖山房西為祖師堂為禪堂為方丈¶
　萬歲樓之前為光碧亭亭西為垂釣磯為雙桂軒上為¶
<pb:KR2k0044_WYG_003-95b>¶
　　　雲岫閣拾級而登為萬竹間亭最上一亭¶
御書曰雲峯四照寳幢金磶上切雲霄珠網綺疏光映巖¶
　　　壑誠天上之琳宫人寰之福地也¶
<pb:KR2k0044_WYG_003-96a>¶
¶
<pb:KR2k0044_WYG_003-97a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-97b>¶
　　海為四瀆之長吐納元氣含茹百川實有神以主¶
　　之浙瀕海之郡六獨杭之海寜當海門之衝民田¶
　　廬舍惟恃捍海石塘以為障䕶而潮汐沖激唐宋¶
　　以來屢築屢圮雖由地勢使然亦惟神之黙司其¶
　　柄也¶
國朝雍正七年秋汛驟至直侵塘岸幾致泛溢吏民震¶
　　恐已而波恬浪平隄防無患¶
聖心黙契以為神之靈爽赫濯惠我烝黎功徳甚大¶
<pb:KR2k0044_WYG_003-98a>¶
特頒諭㫖發帑金十萬兩興建廟宇以答神庥而崇秩¶
　　祀甚盛典也總督(臣/)李衛奉¶
命相度經理於邑治之春熈門内購民地四十畆庀材¶
　　鳩工揆日集事凡規畫程度皆恭請¶
睿裁欽遵定制中建正殿祀大海之神而以潮神龍神¶
　　分享配殿左為天后宫右為風神殿為水仙閣齋¶
　　宿有房牲醴有所丹甍翠桷倚天入雲規制崇閎¶
　　氣象肅穆洵足以掲䖍妥靈昭示無極奏訖工¶
<pb:KR2k0044_WYG_003-98b>¶
御製碑文恭摹勒石建亭於廟之正中復¶
親灑宸翰書福寧昭泰四字額懸正殿萬姓瞻仰莫不¶
　　設誠致敬以迓明神之福永奠海疆於億萬年矣¶
<pb:KR2k0044_WYG_003-99a>¶
¶
<pb:KR2k0044_WYG_003-100a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-100b>¶
　　漢忠義侯闗公忠義彪炳默襄¶
聖治庇佑人民雍正三年¶
勅封闗公三代公爵建祠於西湖之金沙澗其地為靈¶
　　隱天竺諸山溪流入湖之處沙有金色澗因以名¶
　　數十年來沙淤澗平遂成爽塏前接丁家花家兩¶
　　山後環烏石峯煙霞嶺南北諸峯横列於右如錦¶
　　屏繡障東望六橋僅隔一水爰作新隄直接第五¶
　　橋南與蘇隄合中構玉帶橋以通車馬舟楫循隄¶
<pb:KR2k0044_WYG_003-101a>¶
　　而入正中為祠門南向面對層臺臨半月池東西¶
　　建石坊進祠門為饗堂三楹更進為正殿五楹奉¶
　　公神牌又進為寢殿上構岑樓後為水軒臨水為¶
　　廊周以繚垣祠西闢園外為重門中建㕔事三楹¶
　　後有傑閣髙出雲表前為月臺為露橋凌虚架空¶
　　不設梯磴由寢殿之樓以登延縁百餘丈髙數十¶
　　尺圍以石欄倚欄平眺全湖如在襟帶橋盡處疊¶
　　石為山俯瞰澗水作觀瀾亭循澗而南水流清泚¶
<pb:KR2k0044_WYG_003-101b>¶
　　可以垂釣曰垂釣亭山巖&KR0772;窱穿巖竇而出為舫¶
　　齋齋北有池一泓流泉㶁㶁作琴筑聲上通畧彴¶
　　以達於園門地既幽勝結構宏偉洵足以掲䖍妥¶
　　靈亦將使後之人覩公祠宇之盛益思公功徳於¶
　　無窮也¶
<pb:KR2k0044_WYG_003-102a>¶
¶
<pb:KR2k0044_WYG_003-103a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_003-103b>¶
　　萬松書院在萬松嶺宋為報恩寺元末廢明𢎞治¶
　　十一年右叅政周木因寺址改建規制畧如學宫¶
　　中為大成殿奉宋太學孔子石像前為仰聖門左¶
　　曾唯亭右顔樂亭後為明道堂毓秀閣東西二齋¶
　　曰居仁曰由義延孔氏之裔以奉祀事嘉靖間御¶
　　史潘景哲增置學舍論才選俊肄業其中王守仁¶
　　為記萬歴五年御史馬應夢於毓秀閣後復建繼¶
　　道堂益以窮理居敬二齋以祀周程張朱四子嵗¶
<pb:KR2k0044_WYG_003-104a>¶
　　　久漸圮¶
　國朝康熈十年巡撫范承謨重葺三十二年巡撫張鵬¶
　　　翮四十九年巡撫黄秉中相繼増修五十五年¶
聖祖仁皇帝賜御書浙水敷文額因名敷文書院奉¶
御纂周易折中古文淵鑒性理朱子全書淵鑒類函等書¶
　　　藏於院中驛鹽道黄炳捐置學田五十八年巡撫¶
　　　朱軾捐益贍産雍正四年巡撫(臣/)李衛復加修葺¶
　　　前為書院門表以石坊曰太和元氣進内為㦸門¶
<pb:KR2k0044_WYG_003-104b>¶
　　　拾級而登為正誼堂後為魁星閣左右為齋舍西¶
　　　曰芙蓉巖有亭曰載道又西一亭曰采風偶憇雍¶
　　　正十一十欽奉¶
　特㫖賜帑金一千兩以資膏火由是多士嚮風學徒雲¶
　　　集延名師以主教席日有課月有程士風丕振益¶
　　　徴¶
　聖朝文教覃敷之盛云¶
　　浙江通志卷一¶
