# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.112937
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十八
<pb:KR2k0044_WYG_230-1a>¶
欽定四庫全書¶
　浙江通志卷二百二十八¶
　寺觀(三/)¶
　　嘉興府(嘉興秀水/二縣附郭)¶
勅賜覺海寺(舊名報/忠寺)　萬厯嘉興府志在府治西南一¶
　　里宋淳祐九年朝散大夫趙汝俳捨宅為報忠觀¶
　　元至正二十五年改觀為寺至正末兵燹不存明¶
　　永樂十五年僧克雋重建¶
<pb:KR2k0044_WYG_230-1b>¶
國朝雍正十一年奉¶
勅改名覺海寺發帑重建十二年十一月¶
御書覺海寺扁額¶
　天寧禪寺　名勝志在治北里許漢嚴助宅也嘉興¶
　　府志舊為施水菴唐咸通中改為院𢎞治嘉興府¶
　　志宋熙寧元年賜名壽聖院崇寧二年賜名天寧¶
　　寺政和六年改名天寧萬壽院紹興七年改名廣¶
　　孝院十三年改報恩光孝禪院嘉興縣志元為天¶
<pb:KR2k0044_WYG_230-2a>¶
　　寧萬壽禪寺明洪武間定為天寧禪寺寺有漢風¶
　　閣毘盧閣寺後有嚴將軍墓嚴將軍井宋徽宗御¶
　　書屏在僧舍(李諤過施水菴詩勝地開蘭若幽㝷/信短笻僧貧只施水客至但聞鐘講)¶
　　(座天花滿香臺翠靄重何當謝塵&KR0807;白社此相從/曾鞏壽聖院詩一峯瀟灑背城隂碧瓦新堂地布)¶
　　(金花落禪衣松徑冷月臨經帙紙窗深幽棲鳥得/林中樂燕坐人忘世外心應是白蓮香火社不妨)¶
　　(籃轝客遊尋王世貞天寧寺詩東風依歩屧愛此/禪房幽一雨忽秋色諸天來暝愁烏隨托鉢下僧)¶
　　(逐鳴鐘求尚有三車喻能同信宿留朱彞尊鴛鴦/湖櫂歌天寧佛閣早春開鳥語風鈴次第催怪道)¶
　　(廻船濕羅襪嚴/將軍墓踏青來)¶
<pb:KR2k0044_WYG_230-2b>¶
　精嚴講寺　至元嘉禾志在郡西北一百八十歩晉¶
　　成帝時徐尚書熙别業因井夜發光遂奏請捨宅¶
　　為寺賜名靈光宋祥符中賜今額淳熙間重修(王/希)¶
　　(吕精嚴寺記秀州精嚴寺即東晉選部尚書徐熙/所捨之宅淳熙四年直寳文閣韓公彥質以黄岡)¶
　　(政成聖恩優渥付以兹郡下車未㡬推其治理勤/厥外䕶乃請於朝願以是寺改為十方有㫖從之)¶
　　(於是籍寺所有得二萬餘緡并舉韓使君所施之/財與大衆之所施者又數千緡鳩工雇直經始於)¶
　　(五年春二月斷手於六年夏四月/寺成具以本末來告爰為記之)嘉興府志明洪¶
　　武二十四年定為天台講寺今仍舊額寺門側二¶
<pb:KR2k0044_WYG_230-3a>¶
　　塔相傳呉越王得佛舍利納金鐸中藏此宋時石¶
　　刻御贊尚存舊有五臺山唐寳安師築并建五臺¶
　　院寺西南有木紋觀音殿俱廢寺前有百丈溝左¶
　　有靈光井(劉長卿秋夜雨中過靈光寺詩晤語青/蓮舍重門閉夕隂向人寒燭静帶雨夜)¶
　　(鐘深流水從他事孤雲任此/心不能捐斗粟終日媿瑤琴)¶
　祥符禪寺　𢎞治嘉興府志在郡治西北二里東晉¶
　　興寧間詔剡山法師竺潛講般若經於禁中還止¶
　　檇李魏公家因捨宅為精舍梁普通中盛行水陸¶
<pb:KR2k0044_WYG_230-3b>¶
　　法事號水陸院唐㑹昌五年廢大中元年復立宋¶
　　大中祥符元年賜名祥符院舊嘉興府志建炎間¶
　　燬紹興五年重建舊為律寺守臣林衡奏請為禪¶
　　院明洪武二十四年定今額¶
　水西禪寺　明一統志在府治西北二里舊名資聖¶
　　院嘉興府志唐㑹昌中黄檗師開山即廢大中元¶
　　年復立宋建炎兵燹紹興中重建明洪武辛未定¶
　　今額¶
<pb:KR2k0044_WYG_230-4a>¶
　金明教寺　萬厯嘉興府志在郡治西南二里宋開¶
　　禧元年賜額時有異僧壽萬王者以醫名史彌逺¶
　　有疾王為療之獲愈厚施不受以建梵宇為請史¶
　　乃購地於此明洪武二十四年定為教寺有湖天¶
　　海月閣閣下有范蠡湖萬歴十年郡守龔勉於閣¶
　　前復剏一軒曰慿虗攬勝軒(髙道素訪秋潭舷公/金明寺詩春城細水)¶
　　(流古寺到門幽卧栁沙邊渡夕陽江上樓翻經雙/樹暝放鶴五湖秋黄葉新吟好清音擬惠休朱國)¶
　　(祚金明寺訪秋潭上人詩不逺金明寺支公舊法/堂鴟夷范蠡宅程史岳珂坊過雨花盈砌抽梢竹)¶
<pb:KR2k0044_WYG_230-4b>¶
　　(覆墻由來方外/社主客意都忘)¶
　楞嚴寺　名勝志在治西北二里三十歩地勢爽塏¶
　　林木蓊鬱石橋流水似不與人境接至元嘉禾志¶
　　宋嘉祐八年百姓鈕咸有地在慈恩塔東因捨入¶
　　本院後僧永和在院講楞嚴經蔡丞相書楞嚴牌¶
　　揭之門遂以為名嘉興府志元末兵燬明洪武初¶
　　重建嘉靖中廢萬歴中復建神宗母后勅建禪堂¶
　　及天王殿遣内臣齎賜藏經五千卷及䕶藏紫衣¶
<pb:KR2k0044_WYG_230-5a>¶
　　觀音(項忠楞嚴寺重建佛殿記宣德甲寅住持道/□建殿宇新佛像繼□有淨蕙蕙所度弟子)¶
　　(曰知覺補席以來慨然以興復為已任罄捐已槖/兼裒衆施市材僦工權輿於成化辛丑閱二寒暑)¶
　　(克底於成規制宏敞視舊有加髹雕藻繪燦霞煥/日法相莊嚴金碧晃耀花香供具備完無缺覺求)¶
　　(記於予以垂不朽予謂覺/之功有足書者庸記之)¶
國朝康熙四十四年¶
御賜藏海慈波額¶
　崇道宫　嘉興府志郡治西南二里呉越武肅王建¶
　　初在南城外後移入城古萬壽宫基舊名崇福宫¶
<pb:KR2k0044_WYG_230-5b>¶
　　宋治平中賜額俗呼為南宫萬厯嘉興府志宫内¶
　　有一枝堂毎大比士人取一枝之䜟多㑹於此¶
　洞眞道院　萬厯嘉興府志在郡治西南二里元至¶
　　正癸夘道士趙樗軒剏嘉興府志明洪武庚戌禱¶
　　雨有驗建聽雨軒永樂癸未重修¶
　隱眞道院　𢎞治嘉興府志在府治東南六十歩宋¶
　　崇寧間建或謂紹興初吕純陽劉髙尚二仙常至¶
　　此故名隱眞劉髙尚夜宿院中晨起援筆題四十¶
<pb:KR2k0044_WYG_230-6a>¶
　　三字於柱間筆畫透柱如㸃漆郡人有疾者刮其¶
　　字煎飲之即愈¶
國朝雍正六年嘉興府知府閻堯熙於觀南倚城培址¶
　　建閣三層中奉文昌神并祀魁星於其上¶
　　　嘉興縣(城外/寺觀)¶
　東塔講寺　名勝志在治東郭外漢朱買臣故宅梁¶
　　天監中建寺嘉興府志隋仁壽年置塔塔前二池¶
　　分青白色唐廣德中賜報國禪院額宋初為泗州¶
<pb:KR2k0044_WYG_230-6b>¶
　　大聖塔院至元嘉禾志政和六年因在城壽聖教¶
　　院改為天寧萬壽寺郡聞於朝以壽聖教院名就¶
　　塔院立之紹興三十二年改名東塔廣福教院嘉¶
　　興縣志嵗久塔圯僅存二級淳熙中僧清雅重建¶
　　寧宗召講華嚴經賜紫衣號寂照御書華嚴經閣¶
　　雷音海印二堂名賜之元燬明洪武重建定為東¶
　　塔講寺(王英重修東塔寺記元中猷法師别號復/闇永樂庚子主嘉禾東塔華嚴講寺寺因)¶
　　(兵燹殿宇傾廢法師至憮然有感遂捐衣鉢之贏/及募諸施者簡材鳩工薙榛汰礫棟接甍連深嚴)¶
<pb:KR2k0044_WYG_230-7a>¶
　　(𢎞邃髹彫黝堊金輝碧映儼若竺乾鷲嶺之勢工/興於是年秋訖於宣德戊申冬王士祿晚過東塔)¶
　　(寺詩蘭若蕭梁古風流想六朝化城圍綠水孤塔/上青霄珠閣浮林影金園絶市囂依幡㸔刹近緣)¶
　　(響趁鐘遙樹偃時遮磵途紆屢過橋到門苔滑滑/入寺竹翛翛古碣何年失塵襟此際消皴㾗㢠廻側)¶
　　(柏暮色隱甘蕉長史遺墳在諸天法界標跨虹通/石徑對砌敞松竂居士才還辨頭陀偈定超禪燈)¶
　　(龍象黯佛日鼔魚銷洗鉢誠微尚長齋况久要劫/波巾擬解屈眴服思邀便好從初地相依結一瓢)¶
　　(滄洲仍有役白社欲無聊怖鴿棲將穩檣烏待尚/遙前期須嵗月客意嚮風颷支許應非忝宗雷倘)¶
　　(見招徘回未能/去仙梵晩蕭蕭)¶
　漏澤教寺　至元嘉禾志漏澤院在縣東二里三十¶
<pb:KR2k0044_WYG_230-7b>¶
　　歩宋崇寧三年陳舜俞孫捨宅為之嘉興府志明¶
　　洪武辛未定為教寺嘉靖甲寅寺廢萬歴中僧道¶
　　梅建金湯室天啓中僧大賢建彌陀殿¶
國朝順治間重建天王殿大殿禪堂東西方丈¶
　白蓮講寺　萬厯嘉興府志縣東八里舊名接待院¶
　　後廢為趙倅雋之錦莊宋紹興二年重建明洪武¶
　　初定為講寺嘉興府志永樂元年僧宗鏡修建天¶
　　啓中邑令湯齊改名白蓮¶
<pb:KR2k0044_WYG_230-8a>¶
　智覺教寺　至元嘉禾志在縣南二十六里舊為營¶
　　田都務宋開寳八年立為梵刹咸平六年賜太平¶
　　天壽院治平元年改今名萬厯嘉興府志明洪武¶
　　初為禪寺二十四年併歸資聖禪寺永樂元年里¶
　　人張福信重建¶
　淨土教寺　至元嘉禾志在縣東三十六里本邑人¶
　　陸求宅清泰元年捨為安福寺宋祥符元年賜今¶
　　名内有亭名碧鮮多竒竹嘉興縣志明𢎞治十年¶
<pb:KR2k0044_WYG_230-8b>¶
　　建觀音殿(聞人安道碧鮮亭詩植竹敞虗亭清幽/滌襟慮盛暑生凉隂窮冬見蒼翠我愛)¶
　　(主人賢堅如筠箭美願師持此心與境常無媿陳/賢良碧鮮亭詩瀟灑闌干碧玊叢昔來游賞是兒)¶
　　(童縈廻修竹探繁影刻畫新詩遶翠筒十載雪霜/林色改㡬畨風月酒尊空子猷老去心長在終擬)¶
　　(為隣作/醉翁)¶
　石佛教寺　嘉興府圖記在縣東南二十七里唐至¶
　　德初除基獲四石佛因剏石佛院萬厯嘉興府志¶
　　宋天聖元年賜名保聖院明洪武十五年定為教¶
　　寺寺多奇石遊者甚衆¶
<pb:KR2k0044_WYG_230-9a>¶
　靈源寺　嘉興府志補在縣南二十六里元至正二¶
　　年翰林學士王昌源捨宅建元末兵燬明洪武七¶
　　年重建¶
　圓通教寺　萬厯嘉興府志在治東三十六里舊有¶
　　廢址周顯德五年居民茅承翰申漢南王乞於舊¶
　　址立寧國寺宋治平元年改圓通寺明洪武二十¶
　　四年定為教寺寺有銀杏二株歴唐宋至今¶
　先福寺　至元嘉禾志在縣東一十八里唐乾元間¶
<pb:KR2k0044_WYG_230-9b>¶
　　剏㑹昌間廢咸通六年復立九年改為先福院萬¶
　　厯嘉興府志元末兵燹明正統三年僧道澄重建¶
　興善教寺　嘉興府志在縣東南三十里梁天監二¶
　　年置周顯德五年改報恩院宋治平元年改興善¶
　　院舊有舍利雙塔明洪武二十四年定為教寺景¶
　　泰天順間増建殿閣萬歴間修¶
　鬱秀觀　𢎞治嘉興府志在縣東二里宋咸淳三年¶
　　道士劉一清建元至正二十七年燬明洪熙初道¶
<pb:KR2k0044_WYG_230-10a>¶
　　士沈野雲仍舊額徙建白紵里¶
　玊樞道院　嘉興府志縣東北二里俗呼天尊閣元¶
　　至正己酉里人楊道貞捨宅建明永樂元年重建¶
　　嘉靖甲子殿燬萬歴丙子再修¶
　太古道院　𢎞治嘉興府志在縣東北三里元至正¶
　　間道士魯逺一剏建明洪武二十四年併歸元妙¶
　　觀永樂元年重建¶
　　　秀水縣(城外/寺觀)¶
<pb:KR2k0044_WYG_230-10b>¶
　眞如教寺　至元嘉禾志在縣南四里唐至德二年¶
　　立大中十年裴相休捨宅為至德院宋大中祥符¶
　　元年改今名慶元三年建寳塔於其北(司馬光真/如教院法)¶
　　(堂記壬申嵗夏四月有僧清辨踵門來告曰清辨/秀州真如草堂僧也真如故有講堂卑狹不足以)¶
　　(休學者清辨與同術惠宗治而新之今髙顯矣願/得子之文刻諸石以諗來者光辭不獲乃言曰師)¶
　　(之為是堂也其志何如曰清辨之為是堂也屬堂/中之人而告之曰二三子茍能䆒明吾佛之書為)¶
　　(人講解者吾且南嚮坐而師之審或不能則將取/於四方之能者皆伏謝不能然後相率抵精嚴寺)¶
　　(迎沙門道歡而師之又屬其徒而告之曰凡我二/三子肇自今以及於後相與協力同志堂圯則扶)¶
<pb:KR2k0044_WYG_230-11a>¶
　　(之師闕則補之以至於金石可弊山淵可平而講/肄之聲不可絶也光曰師之志則美矣抑光雖不)¶
　　(習佛書亦嘗剽聞佛之為人矣夫佛葢西域之聖/者其為人也清儉而寡欲慈惠而愛物故服敝補)¶
　　(之衣食蔬糲之食山居野處斥妻屏子所以自奉/甚約不憚煩人也雖草木蟲魚不敢殺葢欲於物)¶
　　(並生而不相害也凡此之道皆以涓潔其身不為/物累後世之為佛書者日逺而日訛莫不侈大其)¶
　　(師之言而附益之以淫怪誣妄之辭以駭俗人而/取世資厚自封殖不知厭極故一衣之費或百金)¶
　　(不若綺紈之為愈也一飯之直或萬錢不若膾炙/之為省也髙堂巨室以自奉養佛之志豈如是哉)¶
　　(師之為是堂將以明佛之道也是必深思於本原/而勿放蕩於末流則治斯堂之為益也豈其細哉)¶
　　萬厯秀水縣志元末廢明洪武二十四年修復定¶
<pb:KR2k0044_WYG_230-11b>¶
　　為教寺寺内舊有雪峰井綵雲橋東坡煮雪亭裴¶
　　丞相清暉堂長水塔柏屏龍槐纓絡松號八景秀¶
　　水縣志萬厯丙戍僧真謐建長水法堂天啓乙丑¶
　　僧道耕重建禪堂守詹應鵬扁曰水雲(張堯同真/如寺詩家)¶
　　(玊輕脫屣聊結淨人緣影外香燈寂清風百世傳/沈鉉真如寺雨霽詩祇園雨瑤花窣堵削寒玊崢)¶
　　(嶸聳層霄皓彩炫晴旭幻/境孰非真忻然寄遊矚)¶
國朝順治乙酉塔燬己亥僧明句重建¶
　景德禪寺　名勝志在縣西南四里舊焚化院宋名¶
<pb:KR2k0044_WYG_230-12a>¶
　　景德寺寺下有白龍潭天日晴霽忽睹白光三道¶
　　起自潭中僧行雲者積土填潭於光起處各造一¶
　　塔因名三塔灣亦名三塔寺萬厯秀水縣志元至¶
　　正間雲海寛公大構殿宇廊廡及諸佛像(黄溍景/德寺碑)¶
　　(記嘉興郡治距西四里為景德寺按寺籍記載其/初葢白龍潭深險莫測往往風雨壤帆檣晴則有)¶
　　(白光三道起水上唐季異僧雲行者日運土石以/實潭遂建三塔以鎮之水至是廻抱灣環為大道)¶
　　(塲乃構棟宇祠佛菩薩而以龍䕶法焉當五季呉/越錢氏有國時賜名保安禪院宋景德中勅天下)¶
　　(郡縣為景德寺故易今額嘉定九年旱邑人禱於/龍得雨爵龍為靈澤而祠曰順濟符牒具在建元)¶
<pb:KR2k0044_WYG_230-12b>¶
　　(至元中古禪性公奉璽書褒䕶後至元年雲海寛/公來主是席既涖事睹殿宇敝壊將圖更作遂議)¶
　　(於衆給以寺租助以衆施乃大構焉經始於至正/五年之十月落成於明年之九月衆謂是役不易)¶
　　(非有記述後嗣奚稽/遂書諸石以垂不朽)明洪武十五年定為禪寺秀¶
　　水縣志萬歴辛卯僧通理修觀音殿壘石髙數丈¶
　　鑿蓮千朶名千花臺花様無雷同者(牛諒西郭憩/景徳寺分韻)¶
　　(詩靈湫閟馴龍古殿敞金粟僧歸林下定雲傍檐/端宿伊余陪雅集於此避炎酷息隂晤道性習静)¶
　　(外榮辱坐石飛清觴堪歎白日速别去將何如留/詩滿青竹徐一夔景德寺分韻詩野曠天愈豁川)¶
　　(平路如斷不知何朝寺突兀古河岸潭埋白氣没/林密翠霏亂勝地故瀟灑七月流将半合并信難)¶
<pb:KR2k0044_WYG_230-13a>¶
　　(得通塞奚足算廣文厭官舍亦此事蕭散風櫺爵/屢行蘿磴席頻換但覺清嘯發寧顧白日旰吾欲)¶
　　(記兹遊掃壁勞弱翰顧瑛夜宿三塔寺詩水落南/湖不露沙又牽舫子到僧家春浮大斗娟娟酒寒)¶
　　(隔虗櫺薄薄紗半夜檐鈴傳梵語一林江月照梅/花坐來詩句生枯吻指㸃銀瓶索煮茶王守仁送)¶
　　(芳上人歸三塔寺詩秀水城西久閉闗偶然飛錫/出塵寰調心亦復聊同俗習定由來不在山秋晚)¶
　　(菱歌湖水闊月明清磬塔牕閒毘/盧好是嵩山笠天際仍隨日影還)¶
　本覺禪寺　𢎞治嘉興府志在縣西二十七里即春¶
　　秋時檇李之地舊名報本禪院萬厯秀水縣志宋¶
　　熙寧間東坡與文長老善嘗三過此輒留詩(蘇軾/過本)¶
<pb:KR2k0044_WYG_230-13b>¶
　　(覺文長老方丈詩萬里家山一夢中呉音漸已變/兒童毎逢蜀叟談終日便覺蛾眉翠掃空師已忘)¶
　　(言真有道我除搜句百無功明年採藥天台去更/欲題詩滿浙東蘇軾夜至永樂文長老院文時卧)¶
　　(病退院詩愁聞巴叟卧荒村來打三更月下門往/事過年如昨日此身未死得重論老非懐土情相)¶
　　(得病不開堂道益尊惟有孤棲舊時鶴舉頭見客/似長言蘇軾過永樂文長老已卒詩初驚鶴瘦不)¶
　　(可識漸作雲歸無處尋三過門間老病死一彈指/頃去來今存亡見慣渾無淚鄉曲難忘尚有心欲)¶
　　(向錢塘弔圓澤葛/翁川畔待秋深)宣和間改為神霄玊清萬壽宫¶
　　建炎初復舊額嘉定間僧元澄作三過堂樹石勒¶
　　蘇詩淳祐間守臣趙與訔請為本覺禪院明洪武¶
<pb:KR2k0044_WYG_230-14a>¶
　　初定為禪寺秀水縣志宣德壬子僧志嵩立山門¶
　　扁曰萬壽山左右起二石塔萬歴甲申守龔勉葺¶
　　三過堂祀蘇公(王希吕本覺寺三過堂詩門外驚/風吹細沙入門水氣湛清華呼童)¶
　　(試向林間㸔巖/桂應開第二花)¶
勅賜香嚴寺　舊名懶石菴在縣北五里¶
國朝康熙四十四年改今名¶
　能仁教寺　至元嘉禾志在縣治西北二十七里舊¶
　　名福業院唐㑹昌五年廢大中二年給元額五代¶
<pb:KR2k0044_WYG_230-14b>¶
　　石晉開運二年改為報國院宋大中祥符元年改¶
　　承天院宣和七年改今名嘉興府志明洪武二十¶
　　四年定為教寺内有陸宣公祠或云寺為宣公故¶
　　宅(沈思孝夏日過能仁寺詩精舍石橋東停舟訪/逺公諸天初見月大地旋生風香乞紅蓮裏凉)¶
　　(歸緑竹中更憐功/德水能洗俗塵空)¶
勅賜香海寺(舊名福/善寺)　萬厯嘉興府志在治西三十五¶
　　里濮院鎮元至正二年濮鑑捨宅為寺僧志浩開¶
　　山¶
<pb:KR2k0044_WYG_230-15a>¶
國朝雍正三年¶
勅建大殿改今名¶
　保安講寺　秀水縣志在縣西北五十里舊為通聖¶
　　蘭若東晉卜本常捨地雪巢禪師剏建梁時賜額¶
　　保安(陸贄保安禪院記聖皇御極深憫闍黎一教/之湮微常侍宣恩大復㑹昌五年之釐革靈)¶
　　(山勝境煥綸綍以増嚴宿德老師遵憲章而還住/燈幢法界漚電妖氛唯贔屭之有文冀鯨鯤之無)¶
　　(噬泝兹禪院肇古叢林蹕駐魏雄鰲柱尚銘乎通/聖法崇蕭帝龍章賜額乎保安浙地蟠靈祗園迓)¶
　　(秀頃薦罹乎刦運倐幸轉乎慈風握天心以印人/心假佛力而鳩凡力矗宇繚垣軒睇視乎三千法)¶
<pb:KR2k0044_WYG_230-15b>¶
　　(界考鐘擊鼔譁祀頌於億萬丕基爭知赤手成家/驀見黄金布地千燈續耀四象攄誠趺坐迎叅薝)¶
　　(蔔花都生心上登龕打坐須彌山只在眉端憩佛/䕃而福德難量舞皇風而涓埃莫報用資琬琰永)¶
　　(作砧/基)宋乾道七年僧普誠重修請額升為講寺元¶
　　末圯斷碑尚存明洪武初仍舊額天順六年重建¶
　碧光禪院　秀水縣志縣南三里宋嘉祐七年勅建¶
　　為崇慧華嚴講寺下院明萬厯秋水法師開堂拓¶
　　基接衆稱名藍焉後有金魚池蓄魚甚衆¶
　雨金嶽宫　萬厯秀水縣志去縣治三十里新城鎮¶
<pb:KR2k0044_WYG_230-16a>¶
　　唐景雲二年里人翁嵐建明年秋異香滿庭天雨¶
　　金沙為修剏費¶
　　　嘉善縣¶
　慈雲寺　名勝志在治西北唐大中間剏名保安寺¶
　　宋改今額萬厯嘉興府志元末燬止存甎塔二座¶
　　明洪武初定為教寺二十四年併歸大聖寺永樂¶
　　元年仍建嘉善縣志宣德間増修萬歴三年燬崇¶
　　禎四年曹勛延僧海藏住持重建¶
<pb:KR2k0044_WYG_230-16b>¶
國朝康熙十一年僧俍亭興建叢林改教寺為禪寺¶
　景德講寺　嘉興府志在縣東二里唐天寳二年鑑¶
　　禪師建咸通間賜額明洪武二十四年定為講寺¶
　　西有井曰幽瀾泉寺有八景泉其一也萬厯嘉善¶
　　縣志嘉靖中圯僧世奇稍為修復嘉善縣志崇禎¶
　　間僧性賢増建藥師堂白衣大士堂¶
國朝康熙八年僧寂定復建佛堂¶
　大勝寺　嘉靖浙江通志在縣東二里宋熙寧中建¶
<pb:KR2k0044_WYG_230-17a>¶
　　𢎞治嘉興府志崇寧二年改大勝院淳熙十四年¶
　　僧清梵建浮屠七級明洪武二十四年定為教寺¶
　　正統間住持宗勝請為講寺嘉善縣志萬歴間僧¶
　　法本剏禪堂徙塔於堂後崇禎間錢士晉捐金建¶
　　藏經閣請南藏全部貯其中¶
　白蓮教寺　萬厯嘉善縣志在縣治東北宋咸淳二¶
　　年有僧德山趺坐三日地出白蓮三莖衆異之共¶
　　建寺故名萬厯嘉興府志元末燬明洪武初僧大¶
<pb:KR2k0044_WYG_230-17b>¶
　　通重建二十四年定為教寺¶
　大雲寺　𢎞治嘉興府志在治南二十里舊名淨衆¶
　　至元嘉禾志宋乾德二年百姓李德榮捨宅為寺¶
　　嘉興府志明永樂元年重建嘉靖間建禪堂淨室¶
　　(陳顥大雲寺詩日暮㝷幽到竹深竹烟暗鎖寺門/隂苔荒路絶行人跡月出潭空静者心清供一盂)¶
　　(香積飯閒情半榻白雲衾留詩/巳與青山約莫厭頻來訪道林)¶
勅賜性覺寺　嘉善縣志舊名圓明菴下保西區水字¶
　　圩¶
<pb:KR2k0044_WYG_230-18a>¶
國朝康熙四十四年改今名¶
　雁塔禪院　萬厯嘉善縣志在縣治西北二十里元¶
　　至正甲辰年剏後圯明永樂間僧得𢎞復建¶
　玊虗道院　嘉靖浙江通志在縣治西元至正中建¶
　　嘉善縣志明洪武間賜今額¶
　洞虗道院　萬厯嘉善縣志在縣治西南半里許宋¶
　　季為官酒庫厥後禁酤棄瓶盎積成土阜元至正¶
　　癸卯剏道院號瓶山明宣德四年重建¶
<pb:KR2k0044_WYG_230-18b>¶
　寧和道院　𢎞治嘉興府志在縣治西一百歩宋咸¶
　　淳間建後廢明宣德五年道士李以寧重建¶
　神仙宫　萬厯嘉善縣志在縣治東闗外二里許唐¶
　　開耀間剏垂拱間勅賜今額宋治平間兵燹元至¶
　　正間重建明洪武初道士王宗元領劄住持永樂¶
　　間廢道士安里重修(袁仁神仙宫㸔竹詩仙家有/地只種竹多少清風激懦夫)¶
　　(滿院綠隂餘晚節/桃花應合笑𤣥都)¶
　　　海鹽縣¶
<pb:KR2k0044_WYG_230-19a>¶
　資聖寺　至元嘉禾志在縣西五十歩本普明院晉¶
　　右將軍戴威之宅一日井中發五色光威遂捨宅¶
　　為寺名光興寺事見呉郡陸崧塔記唐乾祐中改¶
　　重光宋祥符中改普明天禧二年改今額嘉興府¶
　　志寺舊有塔極髙峻被灾廢明初定為教寺(王守/仁寓)¶
　　(資聖僧房詩落日平隄海氣黄短亭衰柳艤孤航/魚蝦入市乘潮晚鼓角吹城返棹忙人世道緣逢)¶
　　(郡博客途歸夢借僧房一年㡬度頻留此他日重/來是故鄉張岐資聖寺重光井詩石井荒凉古寺)¶
　　(邊偶因鑿翠得甘泉斷碑剝/落埋衰草猶記將軍捨宅年)¶
<pb:KR2k0044_WYG_230-19b>¶
　天寧永祚禪寺　海鹽縣圖經在縣治西三里初名¶
　　禪悅院宋崇寧四年賜今額淳熙己酉僧長溪剏¶
　　建佛殿山門寳塔嘉定二年永模建圓通殿明洪¶
　　武初梵琦重建佛閣法堂并塔七級(陳善天寧雁/塔詩永祚招)¶
　　(提建海濱浮屠七級倚晴雲危梯曲遶龍蛇窟絶/頂髙棲鶴鵲羣金鐸遙聞鳴斷續天花曽見落繽)¶
　　(紛題名未躡慈恩上閒倚闌干對夕曛祝祺海鹽/天寧寺詩歸人征路晚雲裏問僧家獨樹臨秋水)¶
　　(孤城上暮鴉山池芳草没疎磬夕/陽斜獨坐談經處天風送落花)¶
　福業院　至元嘉禾志在縣西南二里本華嚴菴宋¶
<pb:KR2k0044_WYG_230-20a>¶
　　紹興五年改今額(常棐福業院碑記海鹽縣真社/之南去廛市逺岡阜綿延林坰)¶
　　(蕃鬱地據爽塏有佛廬曰福業教院釋氏所謂觀/世音大士道塲也故號華嚴菴紹興五年僧善孚)¶
　　(開山住持請今額縣之旱潦則禱於斯疾癘則禱/於斯合妃繼似則禱於斯揭䖍妥靈咸若有答龎)¶
　　(合猥附俯傴旅拜日數十百人燭炬香篆繼晷連/明珠幡寳幢繽紛㳫襲初院有道法師者膜拜像)¶
　　(前倐獲舍利七粒神光陸離觀者堵集院沿菴舊/住持淨堪及哲公常再鳩工締造視他精舍具體)¶
　　(而微寳慶丁亥震風凌雨板檻楹梁既朽既拜級/塼覆瓦既圯既壊智光主斯刹念欲經營而乃力)¶
　　(勿贍前大夫丘公來蒞事甫三日至院&KR1187;欷顧瞻/爰畀院南漏澤園故地俾種蒔以歛其入院故有)¶
　　(田若地白臺府蠲其稅賦率僚佐邑民捐金施予/大殿門廡齋堂庖湢輪乎奐乎不愆於素役始紹)¶
<pb:KR2k0044_WYG_230-20b>¶
　　(定元年七月迄/端午三年六月)𢎞治嘉興府志元末燬洪武二年¶
　　僧應善重建¶
　鹿苑寺　萬厯嘉興府志在治西北三十五里舊名¶
　　金明寺宋景德中魯肅簡公請為禪刹治平元年¶
　　改賜今額海鹽縣圖經寺有一撃軒及應夢羅漢¶
　　祠後廢明天順間僧惠正復於故址葺殿三楹餘¶
　　址悉没民間錢太常為贖還之萬歴四十年太常¶
　　子端㬇孫陞捨田十六畝移建於舊址西南以僧¶
<pb:KR2k0044_WYG_230-21a>¶
　　正念住持正念亦罄瓶鉢以濟克復舊觀焉¶
　淨業寺　至元嘉禾志在縣西南一里本無礙浴院¶
　　宋治平元年改今名海鹽縣圖經元延祐間僧原¶
　　照重建殿宇廊廡明𢎞治元年祖昻重修葺之¶
　金粟寺　海鹽縣圖經縣西南金粟山下呉赤烏中¶
　　建宋濂集云當呉之時佛法雖至中國大江以南¶
　　尚無佛寺赤烏中康居沙門僧會為呉大帝祈獲¶
　　釋迦文佛真身舍利始創三寺一為金陵之保寧¶
<pb:KR2k0044_WYG_230-21b>¶
　　一為太平之萬壽其一即海鹽之金粟也澉水志¶
　　錢武肅王賜號施茶院宋祥符元年改為廣福禪¶
　　院嘉興府志明永樂宣德正統間相繼修建萬歴¶
　　中邑人蔡聯璧請密雲禪師重建(司空曙送準上/人歸金粟寺詩)¶
　　(昨聞歸舊寺暫别欲成年樵客應同出鄰僧寂伴/禪後峰秋有雪逺澗夜鳴泉豈藉公卿論人間事)¶
　　(共傳張寧金粟寺詩金粟名山碧海邊上方樓閣/近諸天人推轉藏聞清梵自洗殘碑認往年南度)¶
　　(龍章千古在西來象法一燈懸登臨不見懐人處/回首孤雲思惘然徐蕢游金粟寺詩暫息人間事)¶
　　(㝷幽到上方白雲分石磴落日照山房松暝鐘/聲逺林回蔓草長老僧能愛客具衲漫焚香)¶
<pb:KR2k0044_WYG_230-22a>¶
國朝康熙五年重修山門雍正五年¶
欽命文覺禪師賫奉¶
御書對聯敬懸方丈¶
　不佛求不法求不僧伽求早已過去¶
　無我相無人相無衆生相却是未來¶
　法喜寺　呉地記在縣西南三十里舊名通元寺呉¶
　　大帝孫權呉夫人捨宅置唐載初元年改為重雲¶
　　寺萬厯嘉興府志宋祥符元年改法喜寺紹興九¶
<pb:KR2k0044_WYG_230-22b>¶
　　年改禪寺嘉興府志明嘉靖中重修¶
　禪悦教院　澉水志在澉浦市中宋元祐二年僧惠¶
　　林建名施水院建炎元年請院額實本鎮祝聖行¶
　　香處海鹽縣圖經明洪武三年僧善良建殿宇方¶
　　丈庫堂寺有神鐘勝國時宣慰楊梓用海外銅五¶
　　千四百八十觔範鑄建六丈樓懸之聲聞數十里¶
　海門寺　𢎞治海鹽縣志在縣西南澉浦城中宋寳¶
　　祐間僧永固開山名祐福菴海鹽縣圖經元大德¶
<pb:KR2k0044_WYG_230-23a>¶
　　六年中峰於此説法重建殿宇明洪武十六年重¶
　　建大悲閣宣德十年僧宗福請今額¶
　覺林寺　萬厯嘉興府志在縣南豐山元至正甲午¶
　　僧梵琦開山明洪武初僧敬中等増建殿閣法堂¶
　　宣德中僧如性増置一新海鹽縣圖經天順二年¶
　　請今額(吕原覺林寺碑記海鹽之南可二十里有/豐山焉秦駐屏於左秦溪帶於右地最幽)¶
　　(勝元至正甲午嵗浮圖楚石琦公過而愛之因剏/菴於山麓洪武初繼席用愚哲公經營綜理増其)¶
　　(規制宣德中住持虗席而菴之㢘隅摧毁圖像廢/墜者過半衆以靈隱書記如性覺軒行端望隆薦)¶
<pb:KR2k0044_WYG_230-23b>¶
　　(覺軒蒞事毅然以興修為己任乃裒衆施益以巳/槖市材諏日召匠僦傭首成大佛寳殿次建山門)¶
　　(樹法堂崇佛閣及新藏殿夾廡庫庾齋庖湢圊靡/不以次就緒而佛菩薩阿羅漢以至䕶法天王之)¶
　　(儀設皆雕塑藻繪如式妥奉又鑄大鐘構樓懸焉/與凡供佛飯僧儀物器用無一不備以宣德甲寅)¶
　　(二月興役至天順戊寅十月工成規制大備輪奐/一新爰請於朝賜額覺林禪寺實天順二年三月)¶
　　(二十有/三日)¶
　悟空寺　澉水志在荆山宋建隆二年僧德升開山¶
　　為永安寺治平元年賜額嘉興府志明初定為教¶
　　寺¶
<pb:KR2k0044_WYG_230-24a>¶
　紫虗道院　嘉靖浙江通志在縣治西南元至正中¶
　　建嘉興府志明洪武十年増置元壇武安二祠於¶
　　院設道㑹司嘉靖間増修前後殿宇海鹽縣圖經¶
　　萬歴四十三年修葺大殿明樓¶
　醫靈道院　𢎞治海鹽縣志在縣南澉浦城東宋開¶
　　禧間邑人孟毅建¶
　棲真觀　海鹽縣圖經在縣西北五十歩舊本真武¶
　　廟宋乾道二年道士郭宗諒改為棲真院明萬歴¶
<pb:KR2k0044_WYG_230-24b>¶
　　壬辰道士徐月汀撤而新之視舊制特為宏麗¶
　　　石門縣¶
　廣法寺　正德崇德志在縣治東北三百歩至元嘉¶
　　禾志唐咸通九年建名修證宋治平元年改今額¶
　　石門縣志宋建炎火寺獨存明萬厯間燬僧圓神¶
　　祖梅重建¶
　崇福寺　至元嘉禾志在縣西八十歩梁天監二年¶
　　建名常樂寺唐㑹昌年廢大中十年重立宋大中¶
<pb:KR2k0044_WYG_230-25a>¶
　　祥符二年改為悟空院天禧二年改今名建炎燬¶
　　後重立萬厯崇德縣志明洪武末併入普慈寺永¶
　　樂初重建前殿額為趙子昻書東西列七級浮屠¶
　南廣福寺　𢎞治嘉興府志在縣東南二百歩運河¶
　　之東本梁朝天監古寺梁開平二年置名寳壽宋¶
　　治平元年改聖壽紹興三十二年改今名石門縣¶
　　志寺左有進龍港久淤明萬厯間重開¶
　福巖禪院　至元嘉禾志在縣東北十二里唐乾符¶
<pb:KR2k0044_WYG_230-25b>¶
　　三年置名千乘院宋大中祥符元年改今名徽宗¶
　　在潛邸時陳太后病目真覺禪師咒水治療有功¶
　　乞住此山所賜有金環磨衲袈裟一條又師有草¶
　　菴歌黄山谷為之書皆藏在院¶
國朝順治丁酉重剏¶
　崇勝寺　至元嘉禾志在縣東南三里石晉開運二年¶
　　呉越陪臣徐頵捨宅為之名法華宋治平元年賜¶
　　今名¶
<pb:KR2k0044_WYG_230-26a>¶
　祇園寺　嘉興府圖記在治西北洲錢村梁天監中¶
　　剏周廣順三年改大善寺宋大中祥符改今名石¶
　　門縣志明嘉靖中廢萬歴間重建嘉靖浙江通志¶
　　寺中有檜樹相傳梁時所植¶
　證聖院　至元嘉禾志在縣北錢林村呉越錢王鏐¶
　　微時有舊館於此後貴改為祖祠已而道𢎞師菴¶
　　於祠側王聞其道行孤髙乾寧二年建寺居之名¶
　　曰寳林宋大中祥符元年改今名¶
<pb:KR2k0044_WYG_230-26b>¶
　資福禪院　石門縣志在西門外二百歩宋嘉祐四¶
　　年創建元至元二年改為普門菴明永樂間復今¶
　　名至元嘉禾志西廡有軒瞰流扁曰平綠(陳炳題/資福院)¶
　　(平綠軒詩水屋圍春綠雲岑送曉青無心向朝市/信歩到禪扄野意連天逺疎鐘隔岸聽杯行莫辭)¶
　　(醉簷月笑人醒曽揆資福寺平綠軒詩終日勞勞/雁鶩行偶然來訪贊公房扶疎草木四圍合縈遶)¶
　　(溪流一帶長倚檻豈能成傑句把杯多是說/名方問師乞取安心法老坐蒲團對佛香)¶
　天清宫　正德崇德志在縣西南一百歩原東嶽行¶
　　宫宋政和中建紹定四年改今額元末燬石門縣¶
<pb:KR2k0044_WYG_230-27a>¶
　　　志明永樂中重建嘉靖中廢崇禎辛未改建於崇¶
　　　義橋河東(陸宗學遊天清宫詩青鳥曽傳海外書/瀛洲消息近何如燒丹既悟神仙訣避)¶
　　　(地何妨水竹居石子種來都化玉藥苗分出/半登蔬天壇月冷秋如水夜夜吟風起歩虛)¶
　　　　平湖縣¶
　勅賜棲心寺　舊名化城菴在東湖弄珠樓之東明𢎞¶
　　　治間為邑令羅公生祠後移祠入城遂改為寺未¶
　　　幾漸圯住持是㟁重構築隄植柳大勝舊觀¶
　國朝康熙四十二年¶
<pb:KR2k0044_WYG_230-27b>¶
聖祖仁皇帝南廵𢎞覺禪師法裔元璟謁¶
駕金山¶
特賜棲心寺額雍正乙巳增修殿宇¶
　　德藏教寺　嘉興府志在治東八十歩閒窗括異志¶
　　　本寳興寺唐㑹昌元年置光啓初廢後唐清泰中¶
　　　鄉民邱邵即故基新之宋大中祥符間改今名寺¶
　　　有雨花亭並水陸齋壇(樂郊私語寺雖/瀕市深靜可憩)平湖縣志¶
　　　元至正十六年燬明初定為教寺宣德間立僧㑹¶
<pb:KR2k0044_WYG_230-28a>¶
　　司嘉靖末陸光祖構藏經閣於寺後貯大藏經一¶
　　部¶
　福源普慧禪寺　天啓平湖縣志在縣治南一里元¶
　　皇慶元年僧平山建石屋禪師住持明嘉靖三十¶
　　二年改為兵備司報功祠等所乃移建於二十三¶
　　都圓珠圩(徐階遷福源普慧寺記平湖縣二十都/其地在唐長慶間有佛寺三中為福源)¶
　　(右大乘左善慶三寺比肩並峙而福源最大其遺/址尚在至今猶號福源塘宋季廢前元盛時有富)¶
　　(室張氏改建福源寺於當湖里石屋珙大師常為/住持道重宇内寺益有名元末又廢三十年僧大)¶
<pb:KR2k0044_WYG_230-28b>¶
　　(才初構法堂至洪武二十五年續并諸小菴復成/寺賜舊額焉永樂間僧維賢大而新之翰林學士)¶
　　(陳公循為之記嘉靖甲寅倭犯平湖重兵屯守總/督廵撫上官絡繹蒞縣縣故僻隘無所容有議設)¶
　　(備兵憲司縣大夫倉卒應命遂毁寺為兵備署而/寺復廢云然福源溯唐千禩屢廢屢興地三易而)¶
　　(故額無改𩔖有神聖冥䕶烏可冺也故比部贈大/理卿胥峰陸公暨伯子司空五臺公叔子故學憲)¶
　　(湛菴公季子鄉進士雲臺君共愴斯事矢圖興復/而二十三都舊第之東南衆水所瀦積沙成洲其)¶
　　(圜如璧廣圍畝許夜常有光燭天固不耕之地也/進士君繞洲増築拓為七畝請於官復建寺於洲)¶
　　(之上首建浮屠七級藏石刻法華於中大理公父/子既竭家資聚財鳩匠乃迎名釋法霦與其徒戒)¶
　　(先來主寺事募緣佐工凡殿堂門廡齋厨禪室以/次告完罔勿堅好里中太學陳生等咸德陸公又)¶
<pb:KR2k0044_WYG_230-29a>¶
　　(助貲以起佛閣經始於隆慶二年二月畢工於/萬歴七年十二月視昔當湖之舊加壯麗焉)平¶
　　湖縣志今名圓通寺寺有浮屠七級又有井名福¶
　　源泉水旱不竭¶
國朝康熙八年住持如海重修¶
　青蓮教寺　𢎞治嘉興府志在縣西南二十里舊名¶
　　石佛寺唐咸亨中立宋治平間改青蓮寺明洪武¶
　　初定為教寺(李天植遊青蓮寺詩香刹從來古春/風客到稀溪光平入座竹色冷侵衣)¶
　　(地僻鳥無語林深花自飛/相過逢勝侣並坐話清機)¶
<pb:KR2k0044_WYG_230-29b>¶
　福臻寺　平湖縣志在北門外四里宋紹興六年僧¶
　　𢎞宣建名福臻院天啓平湖縣志元末燬明洪武¶
　　初定為教寺住持琦楚石建復廢萬厯二十三年¶
　　陸基誠重修¶
　普照教寺　天啓平湖縣志在廣陳鎮為東寺至元¶
　　嘉禾志舊名僧伽院宋治平元年改普照院嘉興¶
　　府志明洪武初定為教寺¶
　萬壽教寺　天啓平湖縣志在廣陳鎮為西寺至元¶
<pb:KR2k0044_WYG_230-30a>¶
　　嘉禾志本保國勝利院宋大中祥符元年改萬壽¶
　　院嘉興府志明洪武初定為教寺¶
　報本塔院　天啓平湖縣志在當湖沙盆圩前有五¶
　　老峰層巒挺秀蒼翠欲滴後有放魚磯清水一泓¶
　　平湖縣志明嘉靖間邑人陸杲建¶
國朝順治十六年塔圯舉人馮洪生員林喬等捐金重¶
　　建厯久未成翰林陸葇設法勸輸頂成尖合頓復¶
　　舊觀¶
<pb:KR2k0044_WYG_230-30b>¶
　佑聖宫　萬厯嘉興府志在治西梯雲橋北宋景定¶
　　間道士陳道正創建明宣德五年設道㑹司¶
　松塵道院　在北關外里許¶
國朝順治間建榜曰松濤洞天康熙乙巳復建斗閣¶
　　　桐鄉縣¶
　惠雲教寺　𢎞治嘉興府志在治西北一百五十歩¶
　　至元嘉禾志周廣順二年漢南王建名鳯鳴院宋¶
　　治平中改今名桐鄉縣志元末燬明洪武初重建¶
<pb:KR2k0044_WYG_230-31a>¶
　　雙塔設僧㑹司(劉湘遊鳯鳴寺詩烟村背郭人家/逺松壑蘿厓獨自登門外泊船秋)¶
　　(水寺溪頭洗鉢夕陽僧買山有意逢支遁入社無/詩繼薛能啼鳥催人歸去晚疎林落葉漏寒燈)¶
　廣福講寺　至元嘉禾志在縣西北青鎮宋慶歴二¶
　　年建為多寳佛塔至和中改為接待院熙寧元年¶
　　改壽聖塔院紹興壬子改今名參政陳簡齋舊肄¶
　　業於院既貴建閣以讀書名之後燬不存桐鄉縣¶
　　志明洪武二十四年定為今額¶
國朝康熙十年重修¶
<pb:KR2k0044_WYG_230-31b>¶
　寂照教寺　萬厯嘉興府志在千金鄉屠甸村晉天¶
　　福八年建名報恩院宋治平間改寂照院明洪武¶
　　二十四年定為教寺桐鄉縣志萬厯間重修¶
　龍翔教寺　桐鄉縣志在皁林北二里本淮海王祖¶
　　祠置為龍翔寺宋祥符元年改為寧國院明洪武¶
　　二十四年重建為今額¶
　密印教寺　至元嘉禾志在縣西北青鎮梁朝置名¶
　　呉德寺宋大中祥符改今名寺有華嚴浮屠髙十¶
<pb:KR2k0044_WYG_230-32a>¶
　　三丈昔有士子十人忽來寺中願書經既畢不告¶
　　而去筆法皆一體桐鄉縣志明天啓初僧棲雲求¶
　　名人手書華嚴經題額曰華嚴寳藏¶
　普慈教寺　萬厯嘉興府志在石門鎮北宋咸平四¶
　　年建明洪武二十四年定為教寺桐鄉縣志萬厯¶
　　年修¶
　福清道院　嘉興府志在濮院鎮元至正丙午里人¶
　　狄守真剏建請額為院明洪武二十四年復建¶
<pb:KR2k0044_WYG_230-32b>¶
　崇福宫　𢎞治嘉興府志在青鎮南柵宋紹興二十¶
　　九年剏請額為崇福宫明洪武二十四年併歸天¶
　　清宫永樂元年仍建¶
　¶
　¶
　¶
　¶
　浙江通志卷二百二十八¶
