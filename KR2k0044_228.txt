# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.149959
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十九 
<pb:KR2k0044_WYG_228-1a>¶
欽定四庫全書¶
　浙江通志卷二百二十九¶
　寺觀(四/)¶
　　湖州府(烏程歸安/二縣附郭)¶
　天寧萬壽禪寺　湖州府志在府治東北陳永定三¶
　　年武帝后捨宅建名龍興寺萬厯湖州府志唐神¶
　　龍二年改孝義寺呉越錢氏改天寧寺宋紹興七¶
　　年崇奉徽宗香火賜曰報恩廣孝寺後又改報恩¶
<pb:KR2k0044_WYG_228-1b>¶
　　光孝十二年改今額明景㤗四年僧道文増建普¶
　　覺堂萬厯元年知府栗祁重修(鄒緝遊天寧寺詩/菰城官暇叩禪關)¶
　　(蘭若蕭條屋㡬間石上苔深䨇塔峙山中晝永一/僧閒梅風釀雨春常在野樹巢烏晚自還昨日籃)¶
　　(輿曽過處不知/人世有塵寰)¶
　飛英教寺　嘉靖浙江通志在府治東北二里萬厯¶
　　湖州府志唐咸通五年忠顗禪師建刺史髙湜表¶
　　為資聖寺中和五年改為上乘寺宋景德二年改¶
　　今額初咸通中僧雲皎自長安來得舍利建飛英¶
<pb:KR2k0044_WYG_228-2a>¶
　　石塔寺以此名(孟淳重修飛英塔院記飛英舍利/塔者凡三十層髙六十五丈神光)¶
　　(現於絶頂院周於塔肇自唐中和年創名上乘石/塔舍利院宋紹興庚午燬嵗久未復端平初沂王)¶
　　(夫人俞氏施貲命錢唐妙静禪寺比邱尼密印董/其事卒成之减三十層髙半之其後院無常産主)¶
　　(僧勿留頽圯荒落不能自振乃請毗山普光蘭若/僧慧日住持以圖起廢未遂兹願復還普光其徒)¶
　　(妙演繼主斯席立志興修乃悉捐衣鉢倡其役盡/瘁營度不為私計爾時施者益衆佛事大集然後)¶
　　(木塔之闕者復還山門法堂之仆者復起像設莊/嚴墁堊明麗睿居靚深鈴語清越自延祐甲寅迄)¶
　　(於戊午五年而成於是演來求記予因謂浮屠氏/往往持空言集大緣其所以能然者損已無我勤)¶
　　(懇專一有以觸人心之所同故足以來天下之施/無難也吾觀妙演勤矣所就亦盛矣故為之記使)¶
<pb:KR2k0044_WYG_228-2b>¶
　　(其徒知所以樹立者有道焉耳/矣延祐六年十又一月旦日記)明洪武中分寺為¶
　　二東曰飛英教寺西曰飛英塔院(侯鯖錄東坡為/呉興守有遊飛)¶
　　(英寺詩云微雨止還作小窻幽更妍盆山不見日/草木自蒼然非呉越不見此景蘇軾晚入飛英寺)¶
　　(分韻詩吏民憐我嬾闘訟日已稀能為無事飲可/作不夜歸復尋飛英遊盡此一寸暉撞鐘履聲集)¶
　　(顛倒山雲衣我來無時節杖屨自推扉莫作使君/㸔外似中已非趙孟頫登飛英塔詩梯颷直上幾)¶
　　(百尺俯視層空鳥背過千里湖山秋色净萬家烟/火夕陽多魚龍滚滚扶舟楫鴻雁冥冥避網羅誰)¶
　　(種山中千樹橘側/身東望洞庭波)¶
　空相講寺　萬厯湖州府志府治西北舊彌陀懴院¶
<pb:KR2k0044_WYG_228-3a>¶
　　宋治平二年改空相教院今復為講寺¶
　天聖寺　呉興掌故呉言故宅在府治北唐中和二¶
　　年捨為寺刺史王鸞表請為景清禪院宋天聖八¶
　　年改天聖寺萬厯湖州府志宣和中改為神霄玊¶
　　清萬壽宫建炎元年復改天聖寺寺有古檜元趙¶
　　孟頫摹為圖因扁其堂曰古檜今檜已枯死而堂¶
　　與圖俱燬不存矣(歸安縣志寺東壁有管夫/人竹南壁有子昻山水)明萬¶
　　歴二年知府栗祁重修(張應雷重修天聖寺記湖/郡長老為予道天聖故事)¶
<pb:KR2k0044_WYG_228-3b>¶
　　(殿左右柱舊刻木為龍盤繞其上不知來自何時/忽一日柱龍下飲池水為老僧所見即還殿柱左)¶
　　(右錯盤元學士趙松雪有錯龍盤記碑之殿左後/忘記年月雲雷之夜二龍遂飛去學士之碑嵗久)¶
　　(亦斷失不可讀又謂本殿自來無塵亦名無塵殿/又謂學士常讀書本寺就殿壁寫瀟湘烟景二墨)¶
　　(竹二為呉中墨妙最予公暇遊本寺錯龍不可見/碑且不全矣顧盼兩壁烟景尚存墨竹二壁左存)¶
　　(而右圮即三壁且欲圮矣太守栗公東巖悵然修/之葢存三壁所以見學士也見學士所以見柱龍)¶
　　(與石記也時萬/厯甲戍冬十月)¶
　證通古院　歸安縣志舊名證通講寺在縣東人依¶
　　橋今廢别建於縣南月河旁鐘聲梵響晝夜不息¶
<pb:KR2k0044_WYG_228-4a>¶
　　居然城市山林¶
　鴻禧教寺　呉興掌故在府治西北梁大同二年侍¶
　　中蕭翼捨為寺舊名寳勝宋大中祥符改為鴻禧¶
　鐡佛禪寺　崇禎烏程縣志縣治北宋乾興中僧鑑¶
　　真鑄鐡觀音像因號鐡觀音院湖州府志熙寧元¶
　　年賜名聖壽觀音院紹興二十二年改廣福觀音¶
　　院元末燬僅存鐡觀音像明洪武二年以院基地¶
　　造泰定倉移寺於今所改今額宣德八年僧曇璧¶
<pb:KR2k0044_WYG_228-4b>¶
　　又鑄大鐡佛三創慈雲閣¶
　慈感講寺　烏程縣志向在迎禧門外唐乾元間僧¶
　　端所建宋嘉祐中號利濟院大觀元年改慈感建¶
　　炎三年徙置定安門内(西呉里語寺舊有珠羅漢/眉目偏袒文理畢具漁人)¶
　　(得於蚌中寺僧藏之有一郡守心欲取之其珠像/躍入寺傍溪中祥光照耀俄頃而没遂不復見)¶
　　明洪武末僧行立建潮音普門二亭永樂間僧虚¶
　　白復建法堂嘉靖間燬於火萬厯五年番道人募¶
　　修如舊(袁袠僦居慈感寺詩孤居城南寺軒館殊/清幽連峯窻外列澄湖檻前流羣魚戱藻)¶
<pb:KR2k0044_WYG_228-5a>¶
　　(岸衆鳥鳴桑洲膏雨原野綠東作集前疇閉户寡/人事元典日㝠搜蕭散娱心意焉用懐苦憂陳&KR1846;)¶
　　(湖州慈感寺詩過溪纔百歩橋轉入禪關髙閣斜/臨水平林逺見山波光隨鳥渡秋色共雲間深愜)¶
　　(幽人趣遲/留忘却還)¶
　𤣥妙觀　歸安縣志在府治北萬厯湖州府志梁大¶
　　同二年建號元風觀唐神龍二年改龍興觀天寳¶
　　元年改開元觀寳厯初刺史崔元亮於觀修齋羣¶
　　鶴來翔宋初改為元通大中祥符元年改曰天慶¶
　　元改今名(楊維楨重建元妙觀玉皇殿碑記呉興/元妙觀在子城西北一百五十歩為郡)¶
<pb:KR2k0044_WYG_228-5b>¶
　　(官僚祝釐祈禱之所本梁大同二年所建元風觀/也今崇建聖殿以居昊天玊皇之帝至正六年殿)¶
　　(災主觀師聞人得人覧其敗瓴斷礎不無愴然者/乃與其徒施道清壹乃心力勇發𢎞願各竭已資)¶
　　(且募檀施得若干緡錢於是首建聖殿經始於七/年秋越明年夏六月告成規制氣象視昔有加工)¶
　　(徒竣事知觀事者錢道元來請記予惟老氏之道/原乎大易故其立教以自然為宗以無為為本宗)¶
　　(其教者又隆以昊天上帝之居巍巍觀闕與時王/等而王法無所於禁亦以廣好生之仁充𤣥黙之)¶
　　(化也為其徒者將推其教以拯世迷則祖/師之望又豈直祝釐以壽皇圖而已哉)¶
　報恩光孝觀　湖州府志梁大同二年建唐開元二¶
　　十六年名曰龍清後居女道士宋元豐元年知州¶
<pb:KR2k0044_WYG_228-6a>¶
　　事鞠直卿重修命道士居之崇寧三年改崇寧萬¶
　　壽觀政和間改天寧萬壽紹興十七年改今名嵗¶
　　久傾圯明隆慶元年重修¶
　　　烏程縣(城外/寺觀)¶
　道塲䕶聖萬壽禪寺　明一統志在府城南道塲山¶
　　唐中和間有訥僧辭師出行師命之曰逢道即止¶
　　訥經此山遂結菴居之西呉里語呉越時建正真¶
　　禪院後改為妙覺寺萬歴湖州府志宋元豐三年¶
<pb:KR2k0044_WYG_228-6b>¶
　　知府事陳侗奏請賜額改今名元末燬僧正印重¶
　　建(虞集重建䕶聖萬壽禪寺記湖州道塲山重建/䕶聖萬壽禪寺寺成住山釋正印求為之記按)¶
　　(山在郡城十里曰連峯唐中和中如訥禪師居之/頗著靈異五季錢氏始建十聖殿以奉佛謂之正)¶
　　(真寺䕶聖萬壽之號則故宋所賜也國家天厯己/巳六月既望寺災牧守民庶與為其道者以為非)¶
　　(得人不足以更新之乃相與迎印公於何山以為/主而寺僧耆年之首希渭佐主僧治凡役乃出財)¶
　　(鳩工求施於達官大家作殿閣方丈像設莊嚴俱/具完好壯麗有加於昔未及三年而成實至順辛)¶
　　(未某/月也)¶
　褒能教寺　烏程縣志在南潯南柵宋建炎二年髙¶
<pb:KR2k0044_WYG_228-7a>¶
　　宗南幸至此懼追者見及匿嘉應神祠中月下俄¶
　　見泥馬忽動跨之而行遂入杭州改寺額曰褒能¶
　　帝舊封康王俗呼康王寺¶
　峴山禪寺　萬厯湖州府志在縣南峴山晉太守殷¶
　　康創號施水禪菴咸康八年車騎將軍沈充増建¶
　　殿宇宋崇寧四年賜名顯化洪武三年改今額(楊/復)¶
　　(重建峴山顯化禪寺記峴山之有寺自廬阜逺弟/子道源始也源至文照照至慧明明至慧解再傳)¶
　　(至宋慧源師特奉朝㫖賜今額又凡㡬傳及元其/間盛衰難以悉舉入國初屢歴兵燹輪奐之規蕩)¶
<pb:KR2k0044_WYG_228-7b>¶
　　(無餘燼永樂改元得顯公者自長興應山來結茅/修苦行郡士子敬重相與發檀信真心輸糧委鏹)¶
　　(施舍山積公乃謀材鳩工遂剏正殿三間次第作/法堂山門長廊以及厨庫倉囷僧竂經藏仍塑佛)¶
　　(菩薩伽藍等神若干座金爛玊瑩頓成靈境至使/瓦礫之地易為寳坊荆榛之區化為旃檀公之功)¶
　　(德有足以感動人天者矣雖然財施為下法施為/上公當復以自了之智利他一切則功德益大又)¶
　　(可特筆記也正統/嵗在辛酉二月)¶
　福田寺　呉興掌故謝靈運故宅在縣東南烏程縣¶
　　志唐大中間剏建明天順間改今額¶
　普静教寺　明一統志在府城東九十里西呉里語¶
<pb:KR2k0044_WYG_228-8a>¶
　　梁沈約𦵏父於此後遷𦵏以地為寺¶
　法華寺　石柱記箋釋梁尼道蹟號總持得法於逹¶
　　摩居卞山晝夜誦法華經二十年不下山後歸寂¶
　　即𦵏其處大同元年塔内忽生青蓮花道俗異之¶
　　州郡錄實表奏勅置法華寺烏程縣志或云道蹟¶
　　每持經時有白雀旋繞作聽法狀又稱白雀寺宋¶
　　治平間改賜惠覺元季燬明萬厯間僧如松重建¶
　　仍名法華嘉禾宋旭繪名山十一景於殿壁凡五¶
<pb:KR2k0044_WYG_228-8b>¶
　　月而成(屠隆重建法華寺碑記有尼總持居呉興/弁山幽棲蘭若㡬二十年䖍誦法華滿十)¶
　　(萬部滅救靈骨藏之寳龕舌長青蓮經留黄壤自/梁至唐總持再來是為抱玉一經未畢五色放光)¶
　　(顯化肅宗之朝勅賜大光之號呉興法華鬱為名/籃矣歴嵗久逺朱宮碧瓦散作寒烟金地寳階鞠)¶
　　(為茂草斷碣殘碑漫不可讀荒岡遺塔巋然僅存/法音不遐靈氣不歇沙門如松慨然以興復為己)¶
　　(任而宰官陸太宰光祖潘司㓂季馴軰咸以名流/鉅公淨業檀信相與助成之松公戒德既醇心靈)¶
　　(絶巧身歴百苦力勸萬緣凡所經營悉有妙法於/是殿堂鼎建僧寮一新拱秀發祥當其旺地含靈)¶
　　(納氣繚以周垣光相璀璨金碧兩廊蒼翠蔚然松/杉十里俾總持之教久晦而重明西來之傳㡬絶)¶
　　(而復續松公之勤亦至矣功亦偉矣壬寅偶客吳/興蹔游兹寺松公以碑見屬不辭而為之記釋清)¶
<pb:KR2k0044_WYG_228-9a>¶
　　(晝法華寺詩路入松聲逺更奇水光山色共參差/中峰禪寂一僧在坐對梁朝老樹枝姚祚端遊弁)¶
　　(山古法華寺詩因愛名山結境幽同來擬續泛觴/遊林深日到方知午松䕃風生不待秋徑路㡬曽)¶
　　(緣客掃山花今似為人留牢愁/至此多消盡還問明朝有酒不)¶
國朝康熙間僧戒青募金重修大殿向苦擔汲戒青尋¶
　　五峰泉源筧引入厨名五靈泉¶
　寳積寺　萬厯湖州府志縣西南杼山舊名妙喜寺¶
　　梁大同七年建(顔魯公集杼山之陽有妙/喜寺梁武帝之所置也)唐貞觀¶
　　六年始移於此(周賀寳積寺詩從作兩河客别離/經半年却來峰頂宿知廢井南禪)¶
<pb:KR2k0044_WYG_228-9b>¶
　　(積靄沉斜月孤燈照落泉/何當閒事盡相伴老溪邊)¶
　常照寺　名勝志縣南菁山宋建炎中僧梵隆建號¶
　　無住蘭若髙宗南渡嘗駐蹕於此萬厯湖州府志¶
　　髙宗常夢神人曰陛下請書天申金剛無量壽佛¶
　　既覺異其事遂秉燭書以賜之後建昭回閣奉藏¶
　　宸翰乾道三年改今額烏程縣志寺久荒廢寺僧¶
　　以乘募買范司成陽春樓改造舊賜昭回閣左齋¶
　　堂右祠范司成像堂前流水淙淙喬松夾道寒梅¶
<pb:KR2k0044_WYG_228-10a>¶
　　茂竹蔚薈其間允為叢林精舍¶
　資福禪寺　烏程縣志在弁山南麓宋中峰普應國¶
　　師開山明宣德間僧法璘重建後圯萬厯間僧如¶
　　源重建(呉文企題資福寺和韻詩行到寺邊寺坐/㸔山外山講堂分户牖野席對溪灣暗水)¶
　　(香厨引髙雲絶頂還僧/茶與宦味空寂問潺湲)¶
國朝康熙間僧慧裔募資歸併為禪院復創禪堂綠筠¶
　　堂甚幽曠¶
　歸雲菴　烏程縣志道塲山南麓唐詩人閻士和隱¶
<pb:KR2k0044_WYG_228-10b>¶
　　居於此僧清晝懐之有空見歸雲兩三片之句遂¶
　　以命菴明山人孫一元掛瓢堂在焉(孫一元宿歸/雲菴詩沙清)¶
　　(竹碧鶴出飛野老候予開石扉暮雲卷雨日初落/木葉滿山風乍稀酒杯入夜意自好篝燈向人寒)¶
　　(相依窮幽覧勝乃吾/事坐愛名山忘獨歸)¶
　佑聖宫　西呉里語在弁山南宋紹興初道士沈無¶
　　礙結菴於此移德清元峰觀廢額揭之後請於朝¶
　　賜額佑聖(白玉蟾佑聖宫詩雲屏烟嶂玉玲瓏中/有幽人處玉宫曉檻猿啼松顫雨夜窻)¶
　　(鶴唳竹梳風天埀十二闌干角月滿三千世/界中此景此時誰得似黄庭誦罷理絲桐)¶
<pb:KR2k0044_WYG_228-11a>¶
　　　歸安縣(城外/寺觀)¶
　祗園寺　湖州府志在縣西南東林山齊永平三年¶
　　建號大乘寺宋治平二年改今額¶
　鹿苑寺　西呉里語在縣南射村萬厯湖州府志梁¶
　　大同元年建後廢唐大厯間僧明誓重建請額賜¶
　　名永興進士呉行周記顔真卿篆額宋治平二年¶
　　改今額¶
　演教寺　歸安縣志在縣東南荻港周顯德中建¶
<pb:KR2k0044_WYG_228-11b>¶
　精舍禪寺　呉興掌故陳青州刺史管聚故宅在施¶
　　渚上强村永定中捨為上强精舍湖州府志唐大¶
　　中元年改為禪院中有井廣半畝水甚清泄有靈¶
　　鰻長數尺背有金線俗呼鰻菩薩水旱禱出見井¶
　　面(白居易憶精舍寺詩慣遊山水住南州行盡天/台及虎丘惟有上强精舍寺最堪遊處未曽遊)¶
　　(釋清晝精舍寺詩影刹西方在虛空翠色分人天/霽後見猿鳥定中聞真界隱青壁春山凌白雲今)¶
　　(朝石門會千/古仰斯文)¶
　上乘寺　歸安縣志在縣東南靈山村晉天福七年¶
<pb:KR2k0044_WYG_228-12a>¶
　　建宋治平二年重建¶
國朝康熙十八年重新¶
　禪智寺　萬厯湖州府志在縣東南竹墩唐咸通十¶
　　五年建¶
　回仙觀　歸安縣志縣東南東林村名勝志宋時里¶
　　人沈東老善釀一日有客自稱回道人求飲東老¶
　　異之因與對酌至暮客擘石榴皮書字以贈云西¶
　　隣已富憂不足東老雖貧樂有餘白酒釀成緣好¶
<pb:KR2k0044_WYG_228-12b>¶
　　客黄金散盡為收書已而告别送至石橋客乘風¶
　　而去東老遂捨宅建觀(蘇軾和回道人詩世俗何/知貧與病神人可學道之)¶
　　(餘但㸔白酒留佳客/不問黄公覓素書)¶
　真武宫　歸安縣志在縣南菱湖鎮明成化十一年¶
　　勅建俗名南聖堂萬厯間燬道士史志和重建¶
國朝康熙十年後殿復燬道士沈正文建玉皇殿¶
　　　長興縣¶
　清凉禪寺　萬厯湖州府志縣西五峰山舊在和平¶
<pb:KR2k0044_WYG_228-13a>¶
　　鎮呉越錢氏建號化成菴宋治平二年改今額元¶
　　至正間遷於此長興縣志明洪武二十四年立為¶
　　叢林内有僧會司址崇禎四年僧道賢建三藏殿¶
　　大悲閣極宏爽¶
　大雄教寺　長興縣志舊在縣治西北一里陳天嘉¶
　　元年建號報德寺唐會昌間寺廢大中元年縣令¶
　　喻鳬奉勅重建宋治平中改今額石曼卿書扁(趙/孟)¶
　　(頫大雄寺佛閣記閼逢涒灘之嵗春正月長興大/雄寺僧道成使其徒得恩以書來謁曰大雄故陳)¶
<pb:KR2k0044_WYG_228-13b>¶
　　(之報德寺而今名則宋治平間所更也廣廷大殿/規制偉傑殿北故有華嚴殿荒陋廹隘見者咸謂)¶
　　(勿稱道成乃與居拱者謀即其地建佛閣三十楹/既成中置大像復作小像以翼之黄金莊嚴勝相)¶
　　(備具葢裒人之施竭已之資崇積銖寸忍力誓願/歴一星周而僅有濟今拱既死而道成亦已老矣)¶
　　(恐遂冺冺無以示後人敢以/記請予竊嘉其志乃為之記)元至正十六年燬明¶
　　初元帥耿炳文築城寺基開為城壕洪武二年遷¶
　　入城縣治東南隅¶
　廣惠教寺　西呉里語在縣東下箬溪上陳武帝霸¶
　　先宅也萬厯湖州府志光大元年詔立為寺號天¶
<pb:KR2k0044_WYG_228-14a>¶
　　居宫宋治平二年改今額明洪武四年重建俗呼¶
　　下箬寺¶
　大雲教寺　湖州府志在縣西南方山西呉里語齊¶
　　永明元年建名方山寺宋熙寧中有僧折竹絲織¶
　　為佛號竹佛寺長興縣志後改今額元末廢明洪¶
　　武十六年重建萬厯湖州府志寺後有小池清可¶
　　見底久雨不溢久旱不涸因號其鄉曰清泉¶
　曉覺教寺　崇禎長興縣志在縣治西南洞口齊永¶
<pb:KR2k0044_WYG_228-14b>¶
　　明元年建號齊明寺唐天寳四年改今額明洪武¶
　　二十四年立為叢林(陳睍曉覺寺詩肩輿行到竹/邊村竹裏僧房盡閉門小竇)¶
　　(頗聞三里近殘僧今有㡬人存旋沽薄酒欺寒力/未怯春泥踏雨㾗笑覔梅花伴歸去斷橋流水月)¶
　　(黄/昏)¶
　離相教寺　西呉里語在縣西南宋元嘉七年九月¶
　　忽有石佛從水中湧出因創精舍以佛川名長興¶
　　縣志唐天寳四年重建宋治平二年改今額元至¶
　　正十六年燬明洪武中歸併廣壽寺永樂四年復¶
<pb:KR2k0044_WYG_228-15a>¶
　　建嘉靖間廢崇禎十一年曹洞宗淨義禪師復興¶
　清果教寺　名勝志在縣西九里梁江州刺史錢道¶
　　居捨宅建長興縣志唐會昌中廢呉越重建改今¶
　　額宋天聖景祐間増修寺内有管洞畫羅漢及溪¶
　　光亭元末俱廢明洪武四年重建¶
　䕶龍禪菴　長興縣志在縣治北伏龍山下縣龍正¶
　　脉也向有缸窰邑多火災明萬厯三十一年署縣¶
　　事推官謝肇淛毁之後知縣濮中玊建菴於此¶
<pb:KR2k0044_WYG_228-15b>¶
　祠山行宫　長興縣志在縣西五峰山祠祀山神靈¶
　　濟聖烈王張渤宋淳熙三年道士陳靜逸建舊在¶
　　縣東一里年久頽廢明初壬寅年知州黄廷貴祈¶
　　雨有感始遷今處洪武七年道士沈道安増建殿¶
　　宇二十四年立為正一叢林永樂十三年道會孫¶
　　道信増建三清閣¶
　冲真觀　萬厯湖州府志縣東一里晉咸康元年建¶
　　殿側有八角井世傳葛仙翁煉丹井長興縣志元¶
<pb:KR2k0044_WYG_228-16a>¶
　　末廢明初併祠山行宫永樂七年道士鄒士真重¶
　　建¶
　三真觀　崇禎長興縣志在四安鎮西北二里元至¶
　　正四年創建(貢師泰三真觀記三真觀在長興州/四安鎮石澗之麓穹林深池左右聯)¶
　　(屬里人周貴謙與弟進元善信實始創焉中殿像/真武神及神之父曰明真母曰瓊真祠祭甚謹嗣)¶
　　(天師聞而喜之以神與父母為三而事神者兄弟/亦三豈偶然哉遂題觀以今額號貴謙曰通真明)¶
　　(悟守道法師進元曰清真守素明真法師善信曰/凝真守一崇道法師相繼委蜕明逺清逸宏教法)¶
　　(師陳君守中實嗣之於是益拓其疆址増其土田/崇其門墉廣其室廬復於殿之左廡起殿四楹以)¶
<pb:KR2k0044_WYG_228-16b>¶
　　(祠東嶽右廡亦如之以祠三官予聞觀始創於至/元庚寅被㫖優䕶於延祐戊午迄今凡四十有五)¶
　　(年而規制儀文庶克少備獨始末未記以/陳君之請於至正甲申夏為書其故云)¶
　洞元觀　長興縣志在縣治西南二十里方山市孫¶
　　呉時建元末燬明洪武十七年重建¶
　　　德清縣¶
　八聖寺　嘉靖浙江通志在縣東三十六里西呉里¶
　　語梁青州節度使沈子真宅一夕鐘磬自鳴堂前¶
　　井出八道光有龍騰空而去遂捨為寺萬厯湖州¶
<pb:KR2k0044_WYG_228-17a>¶
　　府志梁天監八年武帝賜今名呉越王病目常取¶
　　此井水洗之即愈因賜旃檀香作井欄宋太宗賜¶
　　御書四十二卷留鎮寺中(陳堯佐八聖寺詩八聖/當時不易聞今朝停棹)¶
　　(宛然存兩行翠竹欹僧檻一派清波繞寺門禪席/毎分天外月講鐘時出水邊村幽懐至此忘歸計)¶
　　(不覺踟蹰/日又昏)¶
國朝康熙四年重建¶
　慈相教寺　湖州府志在縣治石壁山之陽名勝志¶
　　晉咸和間梵僧名曇者過其地指山石曰是中有¶
<pb:KR2k0044_WYG_228-17b>¶
　　泉乃卓菴其處鑿石罅如半月果得泉名半月泉¶
　　菴宋時名慈相寺¶
　大善寺　萬歴湖州府志在縣南塘棲鎮呉興掌故¶
　　梁水部郎沈著宅大同二年捨為永明寺宋治平¶
　　間改為大善寺¶
　保慶寺　德清縣志在縣西積谷山之隂唐乾符中¶
　　建賜額積谷禪院晉開運四年改大寧保慶元季¶
　　燬明洪武間僧澄行脚至此募衆重建嵗久復圯¶
<pb:KR2k0044_WYG_228-18a>¶
　　崇禎十六年僧寂良炤安復建門外石徑長松峯¶
　　巒傍矗旁有龍蟠石相傳為佛趺坐之所有下院¶
　　曰清福寺白馬寺無思菴¶
　覺海教寺　西呉里語在新市鎮萬厯湖州府志唐¶
　　元和十年有鍾思染者於鎮得齊中大夫朱安期¶
　　墓地請於刺史薛戎建寺於此名興善宋治平二¶
　　年改今額德清縣志寺久圯明萬厯初鎮民創始¶
　　募化殿宇聿新(黄庭堅覺海寺詩爐烟鬱鬱水沈/犀水遶禪床竹遶溪一段秋蟬思)¶
<pb:KR2k0044_WYG_228-18b>¶
　　(髙栁夕陽原在竹隂西沈清遊覺海寺詩路入諸/天一徑幽乘閒來㸔雪峰毬白雲䕶鉢蛟龍夜老)¶
　　(樹吟風鸛鶴秋漫道碧紗為世重獨無玉帶/與僧留何當日日尋休暇得㸔空堂石㸃頭)¶
　大中乾元寺　德清縣志在縣南呉羌山之陽梁大¶
　　同二年戴可先捨宅為寺明萬厯四十年重建大¶
　　殿并後室數楹呉興掌故寺有梁武帝書釋迦寳¶
　　殿四字唐柳公權書乾元之寺張即之書大明光¶
　　閣四大字¶
　延壽寺　湖州府志在縣東北敢村梁天監四年沈¶
<pb:KR2k0044_WYG_228-19a>¶
　　慶之捨宅建德清縣志唐大中初賜今額明末傾¶
　　圯¶
國朝順治十五年重建¶
　華藏寺　德清縣志在呉羌山南麓呉越王錢俶建¶
　　於武康縣號興慧宋治平二年改今額乾道四年¶
　　僧行謙移建於此¶
　妙嚴寺　德清縣志在縣北大壯嶺之東唐乾符二¶
　　年建號集雲院宋治平二年賜今名紹興七年樞¶
<pb:KR2k0044_WYG_228-19b>¶
　　密沈與求乞為功德院有妙峰堂樞密讀書其中¶
國朝康熙間邑人蔡啟僔書紫雲閣環山堂¶
　保寧寺　德清縣志在縣西北大壯嶺之陽宋紹興¶
　　八年仁懐朱皇后宅乞為功德院賜今額寺前有¶
　　古梅環遶山徑清幽今名梅塢寺¶
　明因寺　德清縣志在縣東新市鎮假山之西北隅¶
　　呉越時餘杭令章靖捨宅創建號羅漢院宋熙寧¶
　　元年賜今額亦名南寺厯久頽圯¶
<pb:KR2k0044_WYG_228-20a>¶
國朝順治年間僧濟普住持蔚成叢林為一邑禪刹之¶
　　冠¶
　慧通寺　德清縣志在新市鎮西柵呉越國王建宋¶
　　熙寧初賜名法華院政和間改今額以寺前有雙¶
　　塔又呼雙塔寺元季燬明洪武初以寺基為廵檢¶
　　司永樂中僧古愚購得呉丞相宅址於鎮之北柵¶
　　建寺復元額萬厯間於寺右設常平倉天啟四年¶
　　杭嚴道呉伯與丞相裔也檄縣改倉為丞相祠舁¶
<pb:KR2k0044_WYG_228-20b>¶
　　佛像於慈相寺¶
國朝康熙元年呉氏退出倉基復為寺¶
　覺華寺　德清縣志在縣東新塘村宋祥符二年建¶
國朝順治二年重修¶
　清福寺　德清縣志在縣北戈亭村宋乾德二年建¶
　　趙孟頫詩有清福宋朝曽建寺之句¶
國朝順治二年重修¶
　宣化禪院　德清縣志在縣南呉羌山之巔漢呉羌¶
<pb:KR2k0044_WYG_228-21a>¶
　　避亂於此宋沈麟士亦居焉明初燬惟華光殿獨¶
　　存隆慶二年重修萬厯中知縣陳效題額曰髙士¶
　　菴以呉沈二人皆髙士也後僧智延等重修復舊¶
　　名¶
　紫陽觀　萬厯湖州府志在縣西南市亭山之陽宋¶
　　紹興中建元季燬明正統中重建嘉靖間復圯知¶
　　縣郝成性改葺德清縣志萬厯間圯¶
國朝康熙五年重建正殿¶
<pb:KR2k0044_WYG_228-21b>¶
　元峰觀　萬厯湖州府志在縣南呉羌山之陽宋淳¶
　　化三年建紹興四年賜今額明洪武八年重建¶
　紫極觀　西呉里語在縣西文墅山梁大同間呉興¶
　　太守沈道思請以故宅捨為觀宋治平二年改今¶
　　額德清縣志元罹於火明洪武初重建¶
　開元宮　德清縣志在縣西百寮山之隂元初道士¶
　　王壽衍號月溪常提舉杭州開元宫禱祀齋籙徃¶
　　來京闕既謝老擇地於邑預營夀藏因建開元道¶
<pb:KR2k0044_WYG_228-22a>¶
　　院至元間特賜宫額至正辛巳燬明萬厯庚戌重¶
　　建¶
　　　武康縣¶
　證道教寺　武康縣志在縣西二百歩呉興掌故南¶
　　齊秘書郎沈密故宅建元元年捨為齊昌寺宋治¶
　　平二年改為證道寺萬厯湖州府志元末燬明洪¶
　　武九年重建¶
　顯忠崇孝資福禪寺　湖州府志在縣東南三十五¶
<pb:KR2k0044_WYG_228-22b>¶
　　里宋紹興二十六年楊和王存中建髙宗賜御書¶
　　寺額武康縣志明永樂間燬崇禎末僧靈機結茅¶
　　於此恢復寺址¶
國朝康熙五年殿堂廊宇告成備極宏麗¶
　銅山寺　武康縣志在縣西北銅山之下(呉康侯銅/山寺興復)¶
　　(記寺建自石晉天福三年後周顯德中名資福宋/治平二年改名隆教院神宗時無畏禪師維琳居)¶
　　(之與蘇子瞻毛澤民酬唱其地益著熙寧五年子/瞻通判杭州以琳名行俱峻招住徑山後退居銅)¶
　　(宫建無畏菴寺盛於宋燬於元洪武六年僧宗惠/募構景泰二年僧道愷始遷居十二都烏青山下)¶
<pb:KR2k0044_WYG_228-23a>¶
　　(為銅山寺下院相去葢八里故縣有兩銅山寺自/烏青卜度以後銅山故刹百有餘年浸為荆棘而)¶
　　(山園竹木豪右房氏遂攘為已有矣所不絶如綫/者獨無畏菴寺片石耳僧通譯寂聞道力雄厚與)¶
　　(同道海義矢志興復㑹呉江周季侯來令武康義/遂投牒斷歸寺基時萬厯四十三年乙卯寺即於)¶
　　(本年十月初六日重建周公題額無畏菴亦漸就/圯次年丙辰撤而新之菴既落成通譯寂聞仍居)¶
　　(之而銅山寺則海義住持焉恐後之人/漸忘其所自也記其興廢本末如此)¶
　石頤寺　武康縣志在縣西北石頤山唐咸通五年¶
　　建名䕶國禪院侃禪師開山元廢明洪武十一年¶
　　僧淨孚重創(毛滂晝寢石頤寺詩何人支枕古邯/鄲孤卧僧房四面山故遣白雲遮谷)¶
<pb:KR2k0044_WYG_228-23b>¶
　　(口不教幽/夢落人間)¶
　龍山禪寺　萬厯湖州府志在縣東龍山下晉天福¶
　　十三年建號福慶宋治平二年改名䕶戒禪寺元¶
　　末燬明洪武二十年重建二十四年改今額武康¶
　　縣志天啟間廢¶
國朝順治十六年僧智貞智章建法堂三間¶
　烏回禪寺　萬厯湖州府志在縣北烏回山宋太師¶
　　忠靖邢公建元末燬明洪武十九年重建(馮聖澤/烏回寺)¶
<pb:KR2k0044_WYG_228-24a>¶
　　　(記寺建自宋紹興七年經始而精藍之則太師邢/公孝揚也歴有年所瓦鄰於礫垣日以頽鎌而理)¶
　　　(之木石傲睨中塈茨法堂三間兩楹則崇禎間所/謂頭佗智周者也鱗構不甚宏敞堅朴靜好其後)¶
　　　(殿不失茅簷板屋之舊香積方丈咸虛左揖客且/因山作勢小閣數椽叢竹菁菁凡此貞澄兩僧善)¶
　　　(於搴攬云易綱烏回寺詩烏回佳處梵王宫逈隔/人寰有路通樓閣暗藏山色裏鼓鐘遥落水聲中)¶
　　　(參天老柏摩雲翠繡地繁花映日紅/顧我政餘來小憇不妨回首月明東)¶
　勅建寳華禪寺　武康縣志報恩禪寺在縣西南金車¶
　　　山麓相傳唐宋古刹宋大覺禪師入山放生有放¶
　　　生潭潭内産異螺元斷崖禪師養母於此有度親¶
<pb:KR2k0044_WYG_228-24b>¶
　　　塢證果菴明崇禎甲戍臨濟正宗罄山天隱和尚¶
　　　開堂説法丙子玉琳禪師繼席焉¶
　國朝順治十五年師奉¶
　召入京後還居天目繼席者為棲雲美發二師道風逺¶
　　　播衲子雲臻為叢林最外有坊曰金輪第一山康¶
　　　熙四十四年¶
聖祖仁皇帝賜名寳華寺雍正十一年奉¶
　勅重建十二年¶
<pb:KR2k0044_WYG_228-25a>¶
御書淨域常春扁額¶
賜懸大殿¶
　靜林寺　武康縣志在縣西三里孟宅保之西梁大¶
　　同四年建唐咸通六年齊侃禪師因舊基更造寺¶
　　瞰溪流特為勝絶(釋靈一靜林寺詩靜林溪路逺/蕭帝有遺蹤水擊羅浮磬山鳴)¶
　　(于闐鐘燈傳三世火樹老五株/松無數炳霞色空傳昔卧龍)¶
　定空寺　武康縣志在縣東烟霞塢梁普通六年僧¶
　　廣譽建名永昌宋治平二年改今額元燬明洪武¶
<pb:KR2k0044_WYG_228-25b>¶
　　三年僧白玉妙義重建¶
　寳巗寺　武康縣志在縣東秀峰山下宋叅政陳義¶
　　中建玊禪師開山元燬明洪武二十一年僧妙覺¶
　　復立萬厯間廣權重修¶
　柏山寺　武康縣志在縣南二十里宋紹興三年潤¶
　　節趙衛王建元廢明洪武三年僧宗華重建¶
　大慈教寺　萬厯湖州府志縣東一百五十歩梁普¶
　　通六年建名寳相湖州府志宋治平二年改今額¶
<pb:KR2k0044_WYG_228-26a>¶
　　武康縣志元燬明洪武十四年重建後併入證道¶
　　寺永樂元年復立¶
國朝康熙五年僧真至創建大悲閣五間¶
　皇覺教寺　湖州府志在縣東北一十里呉興掌故¶
　　漢沈戎故宅後捨為懐德寺宋治平間改為皇覺¶
　　寺武康縣志元燬明洪武四年重修萬厯四十八¶
　　年僧德顗重建¶
　修真觀　萬厯湖州府志縣東唐泫村元泰定間建¶
<pb:KR2k0044_WYG_228-26b>¶
　　武康縣志元燬明洪武二十四年復建¶
國朝康熙六年道士余體崖重建¶
　昇元報德觀　武康縣志在縣東南三十五里禺山¶
　　之麓宋紹興二十六年建元燬明洪武二十四年¶
　　道士袁居安重建¶
　　　安吉州¶
　霧山教寺　名勝志在州南霧山呉越錢氏建號祗¶
　　洹寺西呉里語又名大明心寺因在霧山故改今¶
<pb:KR2k0044_WYG_228-27a>¶
　　名(㓂凖過霧山寺詩青紅樓殿枕寒溪門外天垂/斗柄低啼鳥不知春向背落花依舊水東西半)¶
　　(橋霜月光相照一帶松烟色未齊誰/謂百年榛莽地香雲今日遶輪蹄)¶
　樂平教寺　萬厯湖州府志在州東梅溪鎮嘉靖安¶
　　吉州志宋元嘉元年信義太守施彬捨宅建(劉公/壽樂)¶
　　(平寺詩名藍古幽絶花木深禪房門軒俯芳流竹/風終日凉謂此已勝絶坐可雄諸方誰知槿籬外)¶
　　(古木鬱蒼蒼下有湍激澗珠玉鳴琅璫何當開松/門兩岸安石床盡發溪山奇枕流潔其芳他年我)¶
　　(重來君子/留徜徉)¶
　常樂禪寺　嘉靖浙江通志在州治西呉興掌故呉¶
<pb:KR2k0044_WYG_228-27b>¶
　　越驃騎將軍呉頊故宅捨為羅漢院宋治平間改¶
　　為常樂寺萬厯湖州府志寺西廡有拂塵壁廡外¶
　　有靜蛙池(姚孝孫常樂寺詩烟岫晨寒重風簾暮/爽輕短墻籠竹色虛户納松聲弄筆花)¶
　　(箋滿煎茶石鼎盈誰知/杉檜月獨卧夜禪清)¶
　程聞寺　湖州府志在州東北梅溪灘始名施水菴¶
　　唐貞觀中建¶
　嚴真觀　西呉里語在安福鄉宋崇寧中真武示見¶
　　賜額真君觀政和八年改今名萬厯湖州府志西¶
<pb:KR2k0044_WYG_228-28a>¶
　　廡有枕流横璧二軒盡見長興四安諸山(郭綽枕/流軒詩)¶
　　(招提避雨寄孤眠夜静溪聲到枕邊/引得江湖清入夢拍天波浪一漁船)¶
　玉樞道院　嘉靖安吉州志州南百二十歩宋治平¶
　　中建¶
　　　孝豐縣¶
　廣福教寺　萬厯湖州府志縣北靈奕鄉呉越錢氏¶
　　建名修道寺宋紹興二十二年改今額¶
　百福寺　孝豐縣志在靈峰山梁開平元年建明崇¶
<pb:KR2k0044_WYG_228-28b>¶
　　禎丁丑僧智旭因蜀僧心是請藏入山重建大殿¶
　太平教寺　湖州府志在縣西北太平鄉¶
國朝康熙八年僧惠燈重建¶
　淨竹院　孝豐縣志在董嶺石晉開運元年錢氏建¶
　　號寳德禪院宋治平中改今額(王美中淨竹院石/筍詩玊立憑虛檻)¶
　　(摻摻瘦影奇何年分鷲嶺此地長孫枝落照留/殘月分燈賦晚詩還將蕭瑟意相對磥砢姿)¶
　普慈教院　孝豐縣志在古浮山譚志云石晉天福¶
　　四年建名安樂院宋治平中改今額¶
<pb:KR2k0044_WYG_228-29a>¶
　戒香院　孝豐縣志在浮玊鄉譚志云宋乾德二年¶
　　號龍禪院治平中改今額(俞汝尚遊戒香院詩崎/嶇窮谷翠屏圍却訝遊)¶
　　(人到此稀修竹拂雲當户聳暗泉鳴玉遶亭飛春/風欲老茶含斾暑雨初収水帶磯擾擾紅塵何處)¶
　　(好使人回/首重忘歸)¶
　紫陽觀　萬厯湖州府志縣西南天目山梁大同五¶
　　年建昭明太子勒碑記傍有石室¶
　¶
　¶
<pb:KR2k0044_WYG_228-29b>¶
　¶
　¶
　¶
　¶
　¶
　¶
　¶
　浙江通志卷二百二十九¶
