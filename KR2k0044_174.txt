# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.464204
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十五
<pb:KR2k0044_WYG_174-1a>¶
　欽定四庫全書¶
　　浙江通志卷一百七十五¶
　　人物(五/)¶
　　　儒林(上/)¶
　　　班史言六學所以明道故儒術尚焉乃宋分道學¶
　　　於儒林之外是岐而二之矣兩浙儒風金華最盛¶
　　　至明姚江後先相繼我¶
世宗憲皇帝臨雍禮成増從祀五人固浙産也紹洛閩之正¶
<pb:KR2k0044_WYG_174-1b>¶
　　　脉闡洙泗之㣲言當必有聞風而興起者志儒林¶
　　　杭州府¶
　　晉¶
　　范平(晉書本傳字子安吳郡錢塘人研覽墳索徧該/百氏姚信賀邵之徒皆從受業吳時舉茂才累)¶
　　　(遷臨海太守政有異能孫皓初謝病還家敦悦儒/學太康中頻徵不起卒諡文貞賀循勒碑紀其徳)¶
　　　(行三子奭咸泉並以儒學至大官泉子蔚關内侯/家世好學有書七千餘卷逺近來讀者恒百餘人)¶
　　　(為辦衣食蔚子/文才亦㓜知名)¶
　　南北朝¶
<pb:KR2k0044_WYG_174-2a>¶
　顧歡(南史本傳字景怡一字元平吳興鹽官人家貧/父使田中驅雀歡作黄雀賦而歸雀食稻過半)¶
　　(父欲撻之見賦乃止鄉中有學舎歡壁後倚聽無/遺亡者夕則燃松節讀書或燃糠自照篤志不倦)¶
　　(受業同郡顧顗之年二十餘更從豫章雷次宗諮/元儒諸義母亡水漿不入口廬於墓次於剡天台)¶
　　(山開館聚徒受業常近百人齊高帝輔政徵為揚/州主簿及踐阼乃稱山谷臣顧歡上表進政綱一)¶
　　(卷優詔美之東歸上賜塵尾素琴歡/善於著論注王弼易二繫學者傳之)¶
　戚衮(南史本傳字公文鹽官人少聪慧受三禮於國/子助教劉文紹年十九除祭酒從事吏就國子)¶
　　(博士宋懐芳質儀禮義懷芳北人自魏擕儀禮禮/記疏秘惜不傳將殁謂家人曰戚生若赴便以儀)¶
　　(禮禮記義本付之若其不來隨屍而殯為儒者推/許如此中庶子徐擒辭辨縱横難以答抗諸儒懾)¶
<pb:KR2k0044_WYG_174-2b>¶
　　(氣衮説朝聘義獨與徃復領答如流簡文深加歎/賞敬帝立為江州長史後入周撰禮記義四十卷)¶
　　(行/世)¶
　全緩(陳書本傳字𢎞立錢唐人㓜受易於博士褚仲/都篤志研翫得其精㣲梁太清初轉國子助教)¶
　　(兼司義郎專講詩易太建中累遷南始興/王府諮議㕘軍緩治周易時人咸推之)¶
　顧越(南史本傳字允南鹽官人祖道望齊散騎侍郎/父仲成梁䕶軍司馬家傳儒學並專門教授越)¶
　　(勵精學業不舎晝夜弱冠游學都下通儒碩學必/造門質疑由是聲譽日重尤長論難武帝嘗於重)¶
　　(雲殿自講老子越抗首而請音响若鐘容止可觀/帝贊美之陳天嘉中遷給事中黄門侍郎時朝廷)¶
　　(草創疑議多所取決咸見施用太建元年卒於家/年七十七著喪服毛詩老子孝經論語等義疏四)¶
<pb:KR2k0044_WYG_174-3a>¶
　　(十餘/卷)¶
　隋¶
　顧彪(隋書本傳餘杭顧彪字仲文明尚書春秋煬/帝時為秘書學士撰古文尚書疏二十卷)¶
　魯世逹(北史本傳餘杭人煬帝時為國子助教/撰毛詩章句義疏四十二卷行於世)¶
　唐¶
　褚無量(唐書本傳字𢎞度杭州鹽官人刻意墳典尤/精禮司馬史記擢明經第累除國子博士遷)¶
　　(司業兼修文館學士中宗將南郊皇后為亞獻無/量固爭以為周禮后不得與元宗即位遷左散騎)¶
　　(常侍兼國子祭酒封舒國公母喪廬墓鹿犯所植/松柏無量號訴羣鹿馴擾不復棖觸喪除以耆老)¶
<pb:KR2k0044_WYG_174-3b>¶
　　(隨杖設腰舉許乗入殿中上言古帝王賢臣在祀/典者並詔致祭帝納其言内府舊書甲乙叢倒請)¶
　　(繕録補第以廣秘籍不數年四庫完治太子諸王/未就學無量以孝經論語五通獻帝乃選郄常亨)¶
　　(等為侍讀太子齒胄於學詔無重升坐講勸百官/觀禮厚賚賜卒年七十五詔曰無量朕師今永逝)¶
　　(宜用優典贈禮部尚書諡曰文没後有於書殿得/講史記至言十二篇上之帝歎息以絹五百匹賜)¶
　　(其/家)¶
　宋¶
　盧禎(萬厯杭州府志字叔㣲杭州人自㓜穎悟及長/曉五經大義酷嗜周易孟子端拱初登進士第)¶
　　(調補束鹿主簿卒嘗著五帝皇/極志孺子問翼善書數十篇)¶
<pb:KR2k0044_WYG_174-4a>¶
　陸滋(兩浙名賢録字元象世家於杭通毛鄭二詩易/春秋試於鄉一舉而售母病不行後三年復在)¶
　　(選察母有難色亦不忍行陳堯佐使兩浙强之行/謝不徃博極羣書或引以答客問必章解句析不)¶
　　(差一字問者輒服謂終年讀書不如與陸先生一/日語皇祐四年詔録先朝遺士郡以滋應詔得杭)¶
　　(州文學嘉祐六年卒滋好古篤信里俗襲吳越偽/禮多僭忒滋為援典制家矯而户正之敝俗頓革)¶
　　(所著詩賦文/論合二十卷)¶
　吳師禮　吳師仁(宋史本傳師禮字安仲錢塘人太/學上舎賜第知天長縣召太學博)¶
　　(士秘書省正字徽宗初擢右司諫改右司員外郎/工翰墨帝嘗訪以字學對曰陛下御極之初當志)¶
　　(其大者臣不敢以末技對聞者奬其得體以直秘/閣知宿州卒師禮遊太學時兄師仁為正守春秋)¶
<pb:KR2k0044_WYG_174-4b>¶
　　(學他學官有惡之者條其疑問諸生師禮悉以兄/説對學官鳴鼓坐堂上衆質之師禮引據三傳意)¶
　　(氣自如江公望時在旁心竊喜後遂定交師仁字/坦求篤學厲志不事科舉喪親廬墓日倩旁寺僧)¶
　　(造飯一缽以充飢不復蓄僮僕郡守陳襄鄧潤甫/皆以遺逸薦於朝元祐初召為太學正遷博士後)¶
　　(為潁川吳王/宫教授卒)¶
　崔貢(兩浙名賢録字廷碩仁和人端重有識内行淳/備大觀中詔舉八行郡邑以貢應授密州文學)¶
　　(卒鄉人尊曰/八行先生)¶
　張九成(傳詳/名臣)¶
　施徳操　楊璿(兩浙名賢録徳操字彦執鹽官人學/有本末主孟子而拒楊墨曰絶人倫)¶
<pb:KR2k0044_WYG_174-5a>¶
　　(漫等級棄禮樂仁義不用飾荒幻報應誑愚取資/尤為世螙因著論以曉未悟學者稱持正先生璿)¶
　　(字子平鹽官人安貧樂道不妄取與尤嚴謹獨之/操居暗室猶在康衢學者稱謹獨先生與同里施)¶
　　(徳操皆力行好修里人嚮慕邑令魏/伯恂闢祠合張九成與二人祀之)¶
　關注(夢梁録字子東咸淳臨安志錢塘人登紹興五/年進士第嘗教授湖州與胡瑗之孫滌裒瑗遺)¶
　　(書得易解中庸義藏之學宫意在於美風俗新人/才官至太學博士卒自號香嚴居士有關博士集)¶
　　(二十/卷)¶
　趙善湘(宋史本傳字清臣濮安懿王五世孫聞明州/多名儒徙居焉慶元二年舉進士以平冦功)¶
　　(十七年封祥符縣男紹定三年進煥章直學士進/封伯以李全犯淮東乃命專討進封侯加食邑及)¶
<pb:KR2k0044_WYG_174-5b>¶
　　(戮全進兵部尚書五年進資政殿學士九疏匄歸/皆不許封天水郡公淳祐二年帝手詔求所解春)¶
　　(秋進觀文殿學士致仕卒贈少師著有周易約説/八卷周易或問四卷周易續問八卷周易指要四)¶
　　(卷學易補過六卷洪範統論一卷中庸約説一卷/大學解十卷論語大意十卷孟子解十四卷老子)¶
　　(解十卷春秋三傳通議三十卷詩詞雜著/三十五卷萬厯杭州府志善湘居餘杭)¶
　葉時(咸淳臨安志淳熙十一年甲科嘉靖浙江通志/仁和人操履端凝累官至龍圖閣學士卒諡文)¶
　　(康著有禮經會元竹野集兩浙名賢録字秀發博/學善屬文尤邃於周禮為學者所宗晚居嘉興)¶
　章樵(萬厯杭州府志字升道昌化人嘉定元年進士/厯海州高郵山陽教官習知海徼事再上時宰)¶
　　(書力陳李全必叛全果亂郡縣官多被禍樵率諸/生盛服坐堂上講誦賊至歛刃而退擢宰吳判常)¶
<pb:KR2k0044_WYG_174-6a>¶
　　(州皆以亷著御史洪咨夔舉監登聞鼓院以疾乞/歸授知處州樵學宗伊洛著有集曾子十八篇章)¶
　　(氏家訓七卷補註董仲舒春秋/繁露十八卷古文苑二十卷)¶
　趙汝談(傳詳/名臣)¶
　趙景緯(傳詳/名臣)¶
　李元綱(兩浙名賢録字國紀錢塘人號百練真隱乾/道間寄居吳興之新市力學好古雖困窮操)¶
　　(履益堅怡然自得不為外物所摇奪撰聖賢事/業圖集説三先生西銘解厚徳録言行編諸書)¶
　元¶
　董鎮(海鹽文獻志字仲貞通經術有用世志值元亂/隱居海寧之泉山杭州府志其先河南人曾祖)¶
<pb:KR2k0044_WYG_174-6b>¶
　　(官臨安遂家澉浦父仲温尚宋室主為駙馬鎮聞/金華許謙為考亭之學裹糧徃從謙深器之謙卒)¶
　　(鎮築室仙華山三年而後歸仙華山謙講學處也/歸作嘉會堂於靈泉右畫考亭像左書儒行篇從)¶
　　(遊日衆洪武丁未卒劉/基題其墓曰董處侯)¶
　明¶
　夏時正(傳詳/名臣)¶
　邵鋭(嘉靖浙江通志字士抑仁和人正徳三年舉禮/部第一改庶吉士時逆瑾擅政焦芳劉宇深相)¶
　　(結納其子皆為庶吉士傳㫖俱授編修鋭恥與為/列方具疏辭伯兄邵欽以危言沮之後改寧國推)¶
　　(官陞南祠祭員外郎以疾告歸起江西提學僉事/陞福建提學副使抑浮崇實士習丕變進太僕卿)¶
<pb:KR2k0044_WYG_174-7a>¶
　　(引疾歸平生恥於近名不立門户而闇然日章咸/服其為真道學没之日笥無數金田僅百畝贈副)¶
　　(都御史諡康僖理學見聞錄嘗為文自銘曰我生/不求文我死不求誌刻石與列爼徒為泉下媿平)¶
　　(生為已之學/槩見於此)¶
　孫景時(兩浙名賢録字成叔杭之右衛人性耿介於/世寡諧與越人汪應軫仁和邵鋭江暉錢塘)¶
　　(吳鼎為友師事陽明甘泉二先生正徳丙子舉於/鄉筮仕長洲教諭遷攸縣令却餽贐謝常例雪貧)¶
　　(民唐如景吳伯先枉狀逮豪右易淊發其奸贓論/如法解官歸蒐輯故興証以長老舊聞質諸鄉評)¶
　　(作武林/文獻録)¶
　王潼(分省人物考字本澄錢塘人㓜讀朱子語録遂/絶意舉業聞陽明先生講學稽山負笈徃從先)¶
<pb:KR2k0044_WYG_174-7b>¶
　　(生嘉其篤志命輔其子仲肅為學配任氏卒不再/娶性好遊工繪畫善諷詠勤於著述於程張諸書)¶
　　(皆有/補註)¶
　沈瑞臨(舊浙江通志字夢錫萬厯丁丑進士授行人/司正奉命册封餽遺悉絶進南工部郎中陞)¶
　　(四川按察司僉事備兵川東時楊應龍煽動瑞臨/練兵訓武以計拊循之終瑞臨任應龍不敢叛未)¶
　　(幾以母老終養杜門斂跡精研濓洛之書以承絶/學龍山天真書院故王守仁講學處也藩臬以名)¶
　　(徳推瑞臨請主書院瑞臨謝不徃曰學以踐修篤/實為本飾浮名事空談非余所能也巡按唐一鵬)¶
　　(捐金為葺其廬督學伍袁萃以學田二十畝備饘/粥俱辭不受晚年識詣超卓著易義十卷經解二)¶
　　(十卷探析精㣲學者爭傳習之稱曰約菴先生卒/年七十有二孫從雲有學行前學使伍所畀膳田)¶
<pb:KR2k0044_WYG_174-8a>¶
　　(無所歸復與從雲曰吾不忍易/先人志也移旌徳祠為祀田)¶
　邵經邦(傳詳/名臣)¶
　陸振竒(舊浙江通志字庸成錢塘人生有至性敦孝/友工文章與里中鄭徵士之惠馮祭酒夢禎)¶
　　(葛太常寅亮虞司勲淳熙為莫逆交殫心經學弟/子環而卒業論難羲易辨析不窮厯聘四方於新)¶
　　(安説經尤乆學者稱庸成先生萬厯丙午/舉於鄉著有易芥十卷學庸心性解行世)¶
國朝¶
　柴紹炳(應撝謙柴紹炳傳字虎臣仁和人生而端重/甫入塾聞正心誠意之㫖欣然若有會私集)¶
　　(羣兒端坐業師葛屺瞻見而竒之稍長博極羣書/為諸生七試冠軍獨居西湖之南屏山鍵户小樓)¶
<pb:KR2k0044_WYG_174-8b>¶
　　(研窮聖賢體用之學於象緯輿地兵農禮樂以及/營田水利靡不窮原究委勒有成書名考古經濟)¶
　　(類編又博綜典禮舉經權常變之用本之三禮而/參以律令皆輯而論之所著發先儒所未發性至)¶
　　(孝痛父卒於官不及含飯每一念及輒過墓林椎/心泣血與兄景明居終身不析箸教子弟悉本躬)¶
　　(行自言有得於曽氏省身之學題其居為省軒鄉/里稱省軒先生舊浙江通志紹炳憫聲韻淆訛為)¶
　　(古韻通/數十卷)¶
　應撝謙(鄉賢留祀册字嗣寅仁和人為諸生殫心理/學窮極底藴家甚貧環堵蕭然而弟子日益)¶
　　(進立教惟以躬行實踐為主其學以不自欺為持/身渉世之本於六經多所發明尤精於易嘗病世)¶
　　(儒言易失之穿鑿殁後巡撫河陽趙士麟刻/其性理儀封張伯行刻其潛齋文集行於世)¶
<pb:KR2k0044_WYG_174-9a>¶
　沈的(鄉賢留祀册後名蘭先字甸華仁和人父之龍/學行著聞蘭先讀書好古究濓洛之學考性命)¶
　　(之理日有課月有程每月則綜其所得與同人質/疑辨義一以朱子為宗家甚貧環堵蕭然而澹然)¶
　　(自&KR0408;所著有宋五子要言四先/生輯畧四書宗法七經評論)¶
　　嘉興府¶
　唐¶
　徐岱(舊唐書本傳字處仁嘉興人家世農業岱好學/六籍諸子悉所探究大厯中劉晏表薦之授校)¶
　　(書郎浙西觀察使李栖筠厚遇之勅故所居為復/禮鄉建中年薦為太常博士掌禮儀改膳部員外)¶
　　(郎貞元初遷水部郎中充皇太子侍讀擢拜給事/中並依舊侍讀承兩宫恩顧時無與比而謹慎過)¶
<pb:KR2k0044_WYG_174-9b>¶
　　(甚未嘗洩禁中語婚嫁甥姪之/孤遺者卒年五十贈禮部尚書)¶
　宋¶
　衞湜(萬厯嘉興府志字正叔涇弟好古博學集禮記/諸家傳註為集説凡一百六十卷上之朝官至)¶
　　(寳謨閣知袁州學/者稱櫟齋先生)¶
　輔廣(正徳崇徳志字漢卿其先慶源人父逵流寓崇/徳生廣少讀周程諸書黙契諸心從東萊吕祖)¶
　　(謙游益大奮發東萊没執弟子禮於朱文公門深/愛重之既别書問講學不絶文及翁𫝊貽書院記)¶
　　(文公門人徧天下中更偽禁嵗寒松栢疾風勁草/磨湼而不磷緇者絶無而僅有於時潛菴輔公獨)¶
　　(立不懼遯世無悶葢將以傳之先儒貽之後學為/己任易書詩春秋禮記有註釋大學論語孟子中)¶
<pb:KR2k0044_WYG_174-10a>¶
　　(庸有問答通鑑有説師訓有編/日新有録雜著有藁襲藏於家)¶
　張葆光(𢎞治嘉興府志崇徳人讀易有悟入處超然/自得徃見黄冕仲黄曰如師卦六爻初長子)¶
　　(帥師二弟子輿尸三在師中吉極分曉葆光曰作/如此説宜其易也乃削簡盈箱布算縱横所謂八)¶
　　(陣圖五花陣無一不出六爻之數隱/居樂道閭閻鄉里皆以葆光稱之)¶
　元¶
　衞富益(嘉靖浙江通志崇徳人識見高逺不為章句/之學問宋亡於崖山設壇祭文天祥陸秀夫)¶
　　(張世傑詞既哀𢡖嘗負笈徃從金履祥學深探易/㫖隱居教授創白社書院會布衣友賦詩講道縉)¶
　　(紳不得就列至大間有司欲薦聞不就隱湖之金/蓋山絶口不言世務不履城市遘疾焚所著書集)¶
<pb:KR2k0044_WYG_174-10b>¶
　　(曰吾志晦迹焉用名世卒年九十六門人私諡曰/正節先生舊浙江通志本華亭人家於石門嘉興)¶
　　(府志受業於許白/雲白雲重其器識)¶
　陸正(海鹽文獻志字行正居海鹽武原鄉唐相敬輿/之後讀書一覽終身不忘旁通律吕象數之學)¶
　　(始名唐輔宋亡更名而隱世祖平一宇内遣信臣/行天下羅訪遺士侍御史程鉅夫聞其名欲見之)¶
　　(稱疾不見薦之不起隱居教授生徒常數百人其/教法𩔖胡翼之而尤以慎獨存心為要凡及門學)¶
　　(徒與家之子弟僮僕見人皆恭黙下視人望而知/為陸先生家出也所著有正學編樂律考七經補)¶
　　(註諡靖/獻先生)¶
　鮑恂(分省人物考字仲孚本崇徳人徙嘉興西溪領/鄉薦洪武初禮部舉怐明經老儒逹於治體可)¶
<pb:KR2k0044_WYG_174-11a>¶
　　(備顧問召至京師時年八十餘上命為文華殿大/學士輔導東宫恂固辭諭曰以卿年高故授此職)¶
　　(不乆隨卿致仕恂復固辭翼日放歸怐受易臨川/吳澄得其所傳著易傳大義及西溪漫稿行世學)¶
　　(者稱西/溪先生)¶
　聞人樞(𢎞治嘉興府志字徳機嘗從鮑仲孚受業又/登江西夏日孜之門遂通易學至正癸卯中)¶
　　(進士授承事郎易州同/知未及上官以疾終)¶
　明¶
　李孟璿(兩浙名賢録海鹽人永樂中以經明行修被/薦厯嘉興汝寧訓導教養有法士風蔚起所)¶
　　(著有南莊集弟仲璣季衡/皆有文行聲譽重一時)¶
<pb:KR2k0044_WYG_174-11b>¶
　支立(萬厯嘉善縣志字可與世居郡城出贅嘉善潘/氏嘗以春秋魁鄉薦官翰林院孔目時人號為)¶
　　(支五經兩浙名賢録立事母以孝聞與羅倫相友/善務敦本為已之學詩文皆有關世教孫大綸甲)¶
　　(戌進士以經/學世其家)¶
　任泰(儒林錄字亨伯嘉善人苦學力行嘗大書敬字/於壁中夜起坐對期不愧屋漏成化乙未進士)¶
　　(授上饒令時婁諒稱名儒屈禮事之為政知大體/増置學舍親為講授立法清田以杜爭訟作浮梁)¶
　　(増社倉有古循吏風/滿六載召入卒於京)¶
　鄭延(兩浙名賢録字世昌海鹽人其先有元璠元琰/者俱以學行顯延性孝友博學能詩文以尚書)¶
　　(教授門人顯者三十餘人皆尊之曰東谷先生天/順壬午貢太學成化乙未授廣東市舶司副提舉)¶
<pb:KR2k0044_WYG_174-12a>¶
　　(諸番無敢以方物及門者白沙陳獻章贈詩曰溪/魚海舶各歸去明月自照芙蓉峯黄門張寧稱曰)¶
　　(力學能文通知典故吾邑未之/或先厯仕二考以疾卒於任)¶
　朱祚(萬厯嘉興府志海鹽人舉成化丙午鄉試一試/禮部弗售以母老不再行晚為龍溪靖安令所)¶
　　(著有拙齋漫稿雲谷集若干卷舉動必書以自考/其自警箴云不敢竊道學之名以立異不敢舎道)¶
　　(學之實以茍同𢎞/治中嘗修縣志)¶
　陳言(海鹽文獻志字獻可生而穎異齠齔稱神童尤/深於尚書為博士弟子員博綜經傳探索子史)¶
　　(作五經疑義若干卷出入傳註酌以已裁多儒先/所未發作策百餘篇馳驟縱横殆逼蘇氏而理趣)¶
　　(一歸伊洛粹如也兩浙名賢録言從吳南溪先生/遊每歎曰此子海上鳯麟也丁酉領順天鄉薦不)¶
<pb:KR2k0044_WYG_174-12b>¶
　　(第卒於邸子所學嘉靖丙/辰進士累官户科給事中)¶
　仇霦(兩浙名賢録海鹽人少穎異過目成誦為文根/極理要十舉不第勉就硤江教一遵胡安定教)¶
　　(授蘇湖遺軌士多成就其子俊卿博學好古任南/成均修海鹽志當嘉靖時海塘圯遣子原叟疏奏)¶
　　(修/築)¶
　沈槩(兩浙名賢錄字一之嘉善人師事張束溟福友/魏莊渠校邵端峯鋭徳義漸涵益自淬勵晝夜)¶
　　(研討諸經盡發諸儒未發之秘時島夷冦暴三吳/槩抱宗祏祭器避之郡城卒槩生平口不非俗行)¶
　　(不染俗著布菜翁傳以見志有鄉約/釋義筆思記時務義詩文集藏於家)¶
　王儒(兩浙名賢録字汝珍嘉興人篤學力行鄉里稱/為宿儒正徳丙子舉於鄉初令星子再令崇陽)¶
<pb:KR2k0044_WYG_174-13a>¶
　　(聲績茂著以艱歸服闋不樂簿書改順天府學教/授北地鮮學加意造就弟子嚴滋初居塞外徙置)¶
　　(學傍教之後成進士任本府太守所以報師之誠/極篤而儒益自重未嘗以尺一干之轉興山令致)¶
　　(仕歸優游林下/者三十餘年)¶
　董澐(明儒學案字復宗海鹽人以能詩開年六十八/遊會稽聞陽明講學山中徃聽連日夜喟然歎)¶
　　(曰我非至夫子之門則虚此生矣求北面陽明不/可謂豈有弟子年過師者澐再三請而委贄焉其)¶
　　(友招之曰翁老矣何自苦澐笑曰吾從吾之好耳/遂自號從吾年七十七而卒子穀字碩甫嘉靖辛)¶
　　(丑進士厯知安義漢陽二縣游陽明/之門因筆其所聞者為碧里疑存)¶
　沈謐(分省人物考字靖夫號䂖山秀水人嘉靖乙丑/進士厯官湖廣㕘議初讀陽明傳習録有悟即)¶
<pb:KR2k0044_WYG_174-13b>¶
　　(願徃師事之因陽明征思田未遂及聞訃追悼不/已建書院於文湖湖在秀水縣北四十里春秋率)¶
　　(諸生䖍祀陽明講學其中嘉興府志謐為/理學翹楚稱石湖先生子啓原山東副憲)¶
　王愛(分省人物考字體仁號一山秀水人嘉靖乙未/進士乞就教得順天府學與諸生日夕講究復)¶
　　(以身示之鵠踐履篤實遷國子監丞擢刑部主事/有二儒士藉袁相庇譁飲禁中逮治執法不少貸)¶
　　(袁怒曰王郎嶽嶽欲折相公角耶尋歸絶意仕進/性朗豁絶無城府遇之如坐春風中然動有規矩)¶
　　(尺寸不敢踰越角巾散步疎髯廣額望之如神仙/中人病劇神色不亂咏黄鶴詩而逝儒林録愛嘗)¶
　　(曰學以自檢檢人則隘學以/容人自容則怠人以為名言)¶
　錢同文(舊嘉興府志字大行秀水人弱冠舉於鄉講/學王文成之門洞悉原木舉進士宰祁門尋)¶
<pb:KR2k0044_WYG_174-14a>¶
　　(守萊州皆以氷蘗自持後/移疾歸簞瓢屢空晏如也)¶
　許聞至(兩浙名賢録字長聖海鹽人七歲知易經大/義十三補弟子員弱冠從父九杞山人闡發)¶
　　(陽明良知之㫖豁然悟入因殫精性命之學事父/母備極色養經紀喪塟露宿者數月弟求祈箸悉)¶
　　(以&KR0254;業讓弟終身代其役處宗黨執謙守下有犯/而不校之風有大僚以世誼貽書詔之不一見曰)¶
　　(吾愧夫青衿而曵裾者著有易經㣲言若干卷沒/後數十年學使者采公論而尸祝之明以諸生入)¶
　　(祀自聞/至始)¶
　鍾繼元(萬厯嘉興府志字仁卿桐鄉人嘉靖壬戌進/士任安福令擢比部僉事嶺南清屯伍整鹺)¶
　　(政以最移楚積勞遘疾卒著有易窽易準易考易/占易原子史雜著道徳要覽羣書選要京房康節)¶
<pb:KR2k0044_WYG_174-14b>¶
　　(啟䝉畫前録渾象析觀等書兩浙名賢録繼元/窮經博古尤精於易理數之學妙悟得於畫前)¶
　陸光宅(舊嘉興府志字與中平湖人少慕陽明之學/闢天心精舎集名士授餐講學領隆慶鄉薦)¶
　　(性好施臨終書無極太極四字王龍溪/曰與中之學以仁為本故至性不亂云)¶
　李奇玉(儒林録字元美嘉善人㓜擅文名偕兄奇珍/有二李之稱萬厯癸卯舉於鄉研思易學時)¶
　　(高忠憲講道東林奇玉北面就正焉忠憲以顯仁/藏用之㫖勗之曰發吾藴者子也天啟壬戌魁南)¶
　　(宫就武學教授厯遷兵工兩曹皆以清慎稱再守/汝寧值中原冦熾至則劼毖城守冦隨遁去數月)¶
　　(引疾歸發篋中所箋註研晰疑義不停筆者十年/雪園易義成雜撰備錯綜舉圖書會理象融與師)¶
　　(説相發明甲申聞難悲憤/得疾卒學者稱荆陽先生)¶
<pb:KR2k0044_WYG_174-15a>¶
　吳志逺(舊嘉興府志字蘧菴嘉善人萬厯中與髙攀/龍歸子慕相友善舉孝亷三十年未嘗謁官)¶
　　(府就教烏程改禮部司務時尚書孫慎行爭紅丸/事託志逺詮次章奏屬意用之志逺力請就閒轉)¶
　　(南兵部郎璫禍發歎曰吾不能如皇甫規自附黨/人尚忍懷綬乎即告歸武塘理學自龍溪後復振)¶
　　(於志/逺)¶
　陳龍正(檇李徃哲續編號幾亭嘉善人從吳志逺遊/師事梁溪高攀龍得復約身心之學甲戌成)¶
　　(進士授中書舎人熒惑守心龍正麗者古今事應/連進四疏上感動特諭厰督慎刑彗星見復上疏)¶
　　(帝甚嘉納壬午因罪已之詔三上疏言時政而西/北懇荒之議起遂乞歸纂輯遺書為忠焉之計偶)¶
　　(感㣲疾遂絶飲食怡然而逝龍正天性誠篤通逹/治體所奏論皆大本大計非得於學道者深未易)¶
<pb:KR2k0044_WYG_174-15b>¶
　　(及此著有學言正書文錄因述六十餘卷/輯程子詳本朱子經説明儒統等書行世)¶
　卞洪載(檇李詩繫傳字子靜嘉善人少從髙攀龍得/性命之㫖一時大儒如鄒元標葉向髙皆重)¶
　　(之講學天心書院剖晰㣲義紳士梓其説為閩洛/一燈攀龍北上招主東林講席及被難守而弗去)¶
　　(崇禎間再徵不/就有綠雪軒集)¶
　施靜(嘉興府志字易修號約菴秀水人庠生少有逺/志不事進取讀易至家人卦悟聖道不離倫常)¶
　　(日用啟廸學者兼重知行不拘一轍明越蘇常問/有志斯道者聞聲踵至長安曹欣穆容城孫夏峯)¶
　　(俱數千里外馳書叩答晚年學益醇粹/著有姚江淵源及語錄講義若干卷)¶
國朝¶
<pb:KR2k0044_WYG_174-16a>¶
　陸隴其(嘉興府志原名龍其字稼書平湖人康熈庚/戌進士授江南嘉定令革除火耗立甘限法)¶
　　(勸諭法上下便之民有訴子不孝輒自貴謂徳薄/不足化汝父子俱感泣有兄弟因稱貸致訟各責)¶
　　(之教以友恭富家欲重懲貧民曉以富人愛體面/貧人亦愛肌膚訟者感悟舊俗盡化旋以盜案罹)¶
　　(議百姓攀號環泣總憲魏象樞再疏論薦復職薦/博學鴻儒丁父憂歸補直𨽻靈夀令邑最小解石)¶
　　(灰運車獨多力爭得減條陳大事皆籌畫至當他/若墾荒審丁務紓民力發帑賑濟村落咸徧七年)¶
　　(民風士習丕變廷臣交薦行取猶念邑當飢饉後/請緩征減墊解除供應軫䘏羣黎不異在官補御)¶
　　(史歸卒平生講學不為科舉嘗云窮理不居敬則/玩物喪志居敬不窮理則師心自用㸃勘宋元諸)¶
　　(儒語録茍與朱子之論似是而非者必闢之所著/困勉録例分學問思辨行五項皆折衷考亭凡一)¶
<pb:KR2k0044_WYG_174-16b>¶
　　(言一動充養自然罔非躬行心得卒之日逺近悲/悼行世者有三魚堂集四書大全四書講義松陽)¶
　　(講易讀朱随筆讀禮致疑禮經會元注國䇿去毒/讀書分年日程靈夀志一隅集餘尚未梓)¶
(皇上雍正二年九月/    臨雍禮成奉)¶
(上諭議増從祀兩廡先賢先儒禮部覆准/本朝應増入從祀)¶
　　(一人陸隴其/)¶
　　湖州府¶
　三國吳¶
　姚信(三國志注字元直一字徳祐有周易注十卷至/今猶傳其説西吳里語武康人精於天文易數)¶
<pb:KR2k0044_WYG_174-17a>¶
　　(之學三國吳時太常卿造/昕天論九世孫察仕於梁)¶
　晉¶
　吳商(西吳里語字彦聲故鄣人通五經及百代之書/太康初徵為東宫校書郎四方從學者不可勝)¶
　　(數厯官侍中隋書經籍志益陽令吳商集五卷/吳興藝文補商有禋祀六宗與異姓為後二議)¶
　沈恒(湖録烏程沈恒居荻塘家貧/好學燃荻讀書以儒術知名)¶
　丘昻(西吳里語字公表吳興人家貧好學織畚以自/給專心儒術與弟給事中夷太守矩並以學術)¶
　　(著名當時/謂之三丘)¶
　南北朝¶
<pb:KR2k0044_WYG_174-17b>¶
　邵元之(吳興掌故吳興東遷人能遷/五經文句顧歡從之受業)¶
　沈麟士(傳詳/𨼆逸)¶
　沈峻(南史本傳字士嵩武康人家世農夫至峻好學/與舅太史叔明師事宗人沈麟士晝夜自課睡)¶
　　(則以杖自擊遂博通五經尤長三禮為國子助教/吏部郎陸倕與僕射徐勉書薦峻曰周官一書羣)¶
　　(經原本此學不傳多厯年世助教沈峻特精此書/宜即用此人令其專此一學使聖人正典廢而更)¶
　　(興從之奏峻兼五經博士於館教授聽者常數百/人中書舎人賀琛奉勅撰梁官乃啟峻補西省學)¶
　　(士助撰錄書成兼中書通事舎人出為武康令卒/子文阿字國衡梁簡文引為東宫學士陳文帝即)¶
　　(位遷通直散騎常侍天嘉中卒贈廷尉卿所撰儀/禮八十餘條春秋禮記孝經論語義記七十餘卷)¶
<pb:KR2k0044_WYG_174-18a>¶
　　(經典大義十八/卷並行於時)¶
　太史叔明(南史沈峻傳叔明烏程人太史慈後也少/善莊老兼通孝經論語禮記尤精三元每)¶
　　(講説聽者常五百餘人為國子助教邵陵王綸好/其學及出為江州擕叔明之鎮王遷郢州又隨府)¶
　　(所至輒講授江州/人士皆傳其學)¶
　沈洙(通志儒林傳字𢎞道武康人少方雅好學不妄/交遊通三禮春秋左氏傳精識强記五經章句)¶
　　(諸子史書問無不答仕梁為祠部郎吳郡朱异會/稽賀琛於士林館講制㫖義常使洙為都講侯景)¶
　　(之亂洙竄於臨安時文帝在焉親就習業武帝入/輔除國子博士與沈文阿同掌儀禮武帝受禪加)¶
　　(員外散/騎常侍)¶
<pb:KR2k0044_WYG_174-18b>¶
　沈不害(陳書本傳字孝和武康人㓜孤好學陳天嘉/初除衡陽王記室㕘軍兼嘉徳殿學士時國)¶
　　(學未立不害上書曰立人建國莫尚於尊儒成俗/化民必崇於教學詔答曰卿𢎞惜大體殷勤名教)¶
　　(付外詳議依事施行又表改定樂章詔使製三朝/樂歌八首合二十八曲行之樂府遷國子博士勅)¶
　　(治五禮掌䇿文謚議太建中轉光祿卿通直散騎/常侍兼尚書左丞卒不害雖博綜墳興而家無卷)¶
　　(軸每製文操筆立成曽無尋檢著五禮儀一百卷/文集四十卷子志道少知名安東新蔡王記室㕘)¶
　　(軍禎明三/年入隋)¶
　沈徳威(西吳里語字懷逺吳興人少有操行太清末/遁於天目山築室以居雖處亂離篤學無倦)¶
　　(天嘉元年徵為國子助教每自學還私室講授道/俗受業數百人遷太常丞兼五禮學士後為尚書)¶
<pb:KR2k0044_WYG_174-19a>¶
　　(祠部郎與東陽鄭灼晉陵張崖吳都陸詡會稽/賀徳基俱以禮樂自命入隋官秦王府主簿)¶
　沈重(通志儒林傳字子厚武康人弱歲而孤居喪盡/禮及長專心儒學從師不逺千里博覽羣書尤)¶
　　(明詩及左氏春秋仕梁累遷都官尚書入北周保/定末詔令討論五經並校定鍾律天和中於紫極)¶
　　(殿講三教義朝士儒生聽者二千餘人凡所解釋/咸為諸儒推仗建徳末請還梁主蕭巋拜重散騎)¶
　　(常侍太常卿開皇三年卒年八十四隋文帝遣舎/人蕭子寶祭以少牢贈開府儀同三司許州刺史)¶
　　(重學業該博為當世儒宗著周禮義三十一卷儀/禮義三十五卷禮記義三十卷毛詩義二十八卷)¶
　　(喪服經義五卷周禮音一卷儀禮/音一卷禮記音二卷毛詩音二卷)¶
　唐¶
<pb:KR2k0044_WYG_174-19b>¶
　沈伯儀(唐書本傳吳興人武后時為太子右諭徳初/太常卿韋萬石議明堂大享事髙宗詔尚書)¶
　　(省集諸儒議未能定於是參用貞觀顯慶二禮伯/儀曰貞觀永徽禮實專配由顯慶後始兼尊焉今)¶
　　(請以髙祖配圜丘方澤太宗配南北郊髙宗配五/天帝鳯閣舎人元萬頃范履氷等議今禮昊天上)¶
　　(帝五祀咸奉髙祖太宗兼配以申孝也當如舊請/奉髙宗厯配焉自是郊丘三帝並配云厯國子祭)¶
　　(酒修文館/學士卒)¶
　五代¶
　姚彦譚(嘉靖安吉州志當錢氏時學校不興彦譚獨/以春秋詩禮教授鄉閭學者歸之竟不仕)¶
　宋¶
<pb:KR2k0044_WYG_174-20a>¶
　莫君陳(嘉靖浙江通志字和中歸安人從胡瑗遊舉/嘉祐二年進士御家嚴於公府教子弟以義)¶
　　(方長子砥砥子伯虚守常州有瑞梅甘露/秀麥嘉禾之祥伯虚子濛累官工部尚書)¶
　姚舜仁(西吳里語歸安人字令由元豐八年登第為/太學正召對稱㫖除館職遷庫部員外郎製)¶
　　(進明堂定制圖并序上賜對褒奬又譔明堂訓解/一卷擬上之而疾作後兄舜哲表進以成其志)¶
　芮曅(西吳里語字國器烏程人紹興戊辰進士為國/子司業闡明理學朱晦菴器重之弟煇姪宜言)¶
　　(嘉言相繼登進士齊東野語王村芮祭酒除仁和/尉有長河堰龍王廟每祭則有小龍出或止香爐)¶
　　(或飲於杯徃来者謹事之芮方修堰一日焚香設/奠蛇出罏上芮端笏數之曰有功於民乃得祀龍)¶
　　(廟食於此未嘗有功且數壊堰勞民無功有罪法/當殺舉笏擊碎是夕風雨抜木民人大恐而芮自)¶
<pb:KR2k0044_WYG_174-20b>¶
　　(若湖録曅為廣東提刑節操彌勵凡舊例供饋積/數千緡潛輸公帑歸過曲江犒郡縣吏之乏月給)¶
　　(者入為秘書省正字擢監察御史出入中/外為孝宗深知乾道五年陞國子祭酒)¶
　朱震(嘉靖安吉州志字震之㓜穎異從父官青陽朱/子見而奇之比長受學潔齋袁先生之門義理)¶
　　(該洽論持敬曰只須言存誠論顔子未逹一間曰/體以心其間自見晚嵗笑傲林泉燈夕里人招之)¶
　　(弗徃謝以詩曰賴有半窗知我月已多一㸃讀書/燈聞者傳誦之有益泉集二十卷子應元右文殿)¶
　　(修/撰)¶
　元¶
　牟應龍(元史本傳字伯成其先蜀人後徙居吳興祖/子才仕宋贈光禄大夫謚清忠父瓛為大理)¶
<pb:KR2k0044_WYG_174-21a>¶
　　(少卿應龍當以世賞補京官盡讓諸弟而擢咸淳/進士第時賈似道當國應龍對策具言國勢危急)¶
　　(之狀考官不敢寘上第調光州定城尉應龍曰昔/吾祖對策以直言忤史彌逺得洪雅尉今固無愧)¶
　　(也宋亡起教授溧陽州晚以上元縣主簿致仕初/宋亡時大理卿已退不任事一門父子自為師友)¶
　　(討論經學於諸經皆有成説惟五經音攷盛行於/世應龍為文長於叙事人擬之眉山蘇氏學者稱)¶
　　(隆山先生泰定元/年卒年七十八)¶
　宇文公諒(元史本傳字子貞其先成都人父挺祖徙/吳興公諒通經史百家言至順四年登進)¶
　　(士第同知婺源州事改餘姚州攝會稽縣申明寃/滯所活者衆檄察實松江海塗田公諒以潮汐不)¶
　　(常後必貽患請一槩免科省臣從之未幾除國子/助教日與諸生辨析諸經六館之士資其陶甄者)¶
<pb:KR2k0044_WYG_174-21b>¶
　　(徃徃出為名臣調應奉翰林文字同知制詔兼國/史院編修官除江浙儒學提舉改僉嶺南亷訜司)¶
　　(以疾請老公諒平居雖暗室必正衣冠端坐嘗挾/手記一册晝有所為暮則書之著有折桂集觀光)¶
　　(集辟水集以齋詩稿玉堂漫稿越中行稿凡若干/卷門人私謚曰純節先生輟耕録公諒年少時嘗)¶
　　(館巨室中夜有女來奔堅/不納明旦托他故别去)¶
　明¶
　嚴鳯(萬厯湖州府志字季祥歸安人續學砥行有希/聖之志𢎞治辛酉舉於鄉七上公車不第授分)¶
　　(宜知縣累官鎮逺知府所至多惠政生平嚴於義/利家無一椽之築士大夫翕然師仰稱為溪亭先)¶
　　(生湖録其學務闡明性理唐一菴嘗問其生平得/力處曰身體力行大約不離敬恕二字知分宜嘗)¶
<pb:KR2k0044_WYG_174-22a>¶
　　(入茅舍見老嫗問邑政得失嫗曰耕我/田織我葛雞不啼犬不吠他非所知也)¶
　陸澄(分省人物考字元静歸安人始謁文成於留都/後慊慊自以為不足其記文成語首云持志如)¶
　　(心痛一心在痛上豈有功夫説間話管閒事已而/欲屏絶文字專欲學文成曰使我果無功利之心)¶
　　(雖搬柴運水何徃而非實學何事而非天理况子/史詩文之𩔖乎願一洗俗見還復初志其後以多)¶
　　(病從事養生文成曰養徳養身只是一事果能戒/謹恐懼而専制志於學則仙家所謂神住氣住亦)¶
　　(在其中矣文成於澄最屬意嘗云徐曰仁没吾道/益孤致望元静者不淺澄執父喪哀毁失明明儒)¶
　　(學案澄又字清伯正徳丁丑進士授刑部主事有/議文成之學者條為六辨欲上奏文成聞而止之)¶
　邵南(舊烏程縣志字文化嘉靖乙未進士初未第築/室月簾山中獨觀静養若將終身安吉陳良謨)¶
<pb:KR2k0044_WYG_174-22b>¶
　　(以君臣大義論責遂屈服劉南坦諸人曰康山子/庶幾恭而安者康山其號也既第授行人厯工部)¶
　　(郎陞山東副使專務徳化境内彬彬向風有事武/塲遘疾卒士論南理學儒臣鞠躬盡瘁盖實錄也)¶
　唐樞(儒林録字惟中號一菴歸安人少即矢志求道/從湛甘泉遊嘉靖丙戌會魁授刑部主事讞獄)¶
　　(者三必求情罪允當以疏論李福逹忤㫖罷歸講/學著書垂四十載以討真心三字為的從遊者甚)¶
　　(衆監司及守令式廬請益為創一菴書院於湖城/中許孚逺王愛錢鎮皆出其門飭躬實踐一介不)¶
　　(茍取予尤留心經濟身厯各省險逺躡屨茹草以/遊一生淡泊匡牀竹籠外無長物卒年七十三著)¶
　　(有木鍾臺集三百卷續集一百卷自禮元/剰語至嘉禾問録共三十二種行於世)¶
　錢鎮(舊烏程縣志字守中嘉靖乙未進士世居烏程/之陽泰里師事唐一菴先生學究性命授武庫)¶
<pb:KR2k0044_WYG_174-23a>¶
　　(主事厯武選郎移疾歸被誣坐免一意著述所葺/有通史經正錄學術書二篇夀八十八靜志居詩)¶
　　(話守中卜宅思溪掘地得宋王觀察永/從墓亟掩之而築室以居不以為忌)¶
　許孚遠(儒林録字孟中徳清人從唐一菴學登嘉靖/壬戌進士授南工部虞衡主事督龍江關瓜)¶
　　(儀河道皆著亷仁聲調南吏部考功在留都盛講/學隆慶改元移疾歸起廣東僉事值廣有倭警乃)¶
　　(發十䇿以水陸夾攻為要領擒降甚衆又建善後/十二議移閩臬當内察忌之者掌考功乃謫官萬)¶
　　(厯初擢南太僕丞出為建昌守在郡不廢講學給/事鄒南臯特疏薦之遷陜西提學副使以身範士)¶
　　(考核肅然厯晉右僉都御史巡撫福建疏請罷倭/乞封弛商海禁及定饑民之亂免吕宋之罪擢南)¶
　　(大理卿晉南兵部右侍郎改北兵左其在南都以/閒曹講學與禮部楊起元俱為領袖持論不同旁)¶
<pb:KR2k0044_WYG_174-23b>¶
　　(觀者頗起口語將借講學中以外計行至清源聞/之稱疾乞歸卒贈工部尚書學者稱敬菴先生著)¶
　　(有論語述/敬和堂集)¶
　蔡汝楠(儒林録字子本號白石徳清人八嵗侍父玘/聽講於甘泉座下輒有解悟年十八舉進士)¶
　　(授行人厯官至兵部侍郎改南工部卒汝楠初汎/濫於詞章所至與朋友登臨倡和為樂守衡州始)¶
　　(與諸生窮經於石鼓書院而趙大洲來遊為之開/拓其識見㕘政江西以後親証之東廓念菴於是)¶
　　(平居所授於甘泉隨處體/認天理之學始有著落)¶
　王汝源(舊烏程縣志字以仁嵊縣訓導日與諸生講/性理圖書之學轉義烏教諭士聞風至爭趨)¶
　　(於正陞岳州教授不赴年/九十著有太極通書二述)¶
<pb:KR2k0044_WYG_174-24a>¶
　姚舜牧(萬厯湖州府志字虞佐烏程人領萬厯癸酉/鄉薦慕唐一菴許敬菴之學自號承菴探道)¶
　　(淵源屏去訓詁所撰四書五經疑問凡三易稿而/成令新興再令廣昌愛民如子造士如師歲大祲)¶
　　(力為當事籌救荒之策賑濟不遺餘力所著家訓/真切過於顏氏劉中丞一焜楊直指鶴俱造廬執)¶
　　(弟子禮為建羽翼六經妨於會城享年八/十有五一日徧别親故肅衣冠端坐而逝)¶
　姚翼(兩浙名賢録字翔卿旭子少從一菴荆川兩唐/先生游許為入室弟子年四十九始及貢授新)¶
　　(淦縣學訓導徙黄州府教授遷廣濟知縣聞布衣/吳自守能服行古禮單車就其廬風勵百姓吏無)¶
　　(遺牘庭無畱獄去官歸苕上南城屋數楹圖書數/卷蕭然四壁時脱故袍帶貰酒事父母以孝聞親)¶
　　(没營葬不以貧故儉其親其他冠婚烝嘗並綿蕞/古禮著有師友淵源録晚尤好易題其讀書處曰)¶
<pb:KR2k0044_WYG_174-24b>¶
　　(玩畫齋學者/稱海屋先生)¶
　　寧波府¶
　宋¶
　樓郁(延祐四明志字子文自奉化徙鄞志操高厲學/以窮理為先慶厯中掌教縣庠又教授郡學前)¶
　　(後三十年一時英俊皆在席下知名者豐稷袁穀/羅適也登進士第調廬江主簿自以祿不及親絶)¶
　　(意仕進以大理評事終/於家有遺集三十卷)¶
　杜醇(延祐四明志居慈溪孝友稱於鄉里耕桑釣牧/以養其親經明行修學者以為模楷慶厯中鄞)¶
　　(始建學縣令王安石請為師醇辭以再强起之始/就焉慈溪令林肇立學又起為師二邑文風之盛)¶
<pb:KR2k0044_WYG_174-25a>¶
　　(自先生始王安石慈溪縣學記起先生杜君醇為/之師而興於學杜君者越之𨼆君子其學行宜為)¶
　　(人師/者也)¶
　王致(延祐四明志鄞人與同郡楊適杜醇二人為友/俱以道義化鄉里諸生子弟師尊之嘗與牧守)¶
　　(言政事王安石曰無事於職而愛民之心乃至於/此可以為仁矣年七十樂道安貧浩然無悶鄉人)¶
　　(高其/行)¶
　汪洙(兩浙名賢録字徳温鄞人九歲能詩稍長淹貫/經史登元符進士第授明州教授著春秋訓詁)¶
　　(召陞宫教厯官至觀文殿大學士提舉台州崇道/觀築室西山月集諸儒講學以教授族閭之子弟)¶
　　(鄉稱崇儒館卒諡文莊子思温觀文殿大學士/思齊端明殿大學士孫大猷敷文殿大學士)¶
<pb:KR2k0044_WYG_174-25b>¶
　高閌(宋史本傳字抑崇鄞縣人紹興元年以上舎選/賜進士第召為秘書省正字時將賜新進士儒)¶
　　(行中庸篇閌奏儒行詞説不醇請止賜中庸庶幾/學者得知聖學淵源從之權禮部員外郎兼史館)¶
　　(校勘對言春秋之法莫大於正名今朝廷兵柄自/分為二而省曹官屬乃與吏胥無異名為臺官實)¶
　　(無言責此皆名之未正也尋遷著作佐郎以言者/論罷主管崇道觀召為國子司業閌奏宜先經術)¶
　　(帝然之條具以聞中興以後學制多閌所建白乞/臨雍率諸生上表以請於是帝幸太學閌少宗程)¶
　　(顥學宣和末楊時為祭酒胡安國至京師訪士於/時以閌為首除禮部侍郎李文會承秦檜㫖劾閌)¶
　　(出知筠州不赴卒/著有春秋傳於世)¶
　蔣璯(延祐四明志字季莊慈溪人宣和間鄙王氏之/學不專科舉閉門窮經不妄與人接高閌率一)¶
<pb:KR2k0044_WYG_174-26a>¶
　　(歲四五訪其廬璯必倒屣迎相對小室極意講論/自晝竟夜殆忘寢食去則送數里或問故閌曰閌)¶
　　(終歲讀書凡有疑而未判與所缺而未知/者每積至數十輒一叩之無不迎刃而解)¶
　趙敦臨(延祐四明志字芘民紹興五年進士授蕭山/縣簿校劉道原外紀刻於越為湖州教授魏)¶
　　(丞相杞汪尚書大猷皆其門人語孟書禮春/秋皆有解深寧王先生嘗輯其遺文為之序)¶
　卞圜(嘉靖寧波府志字子車象山人於書無所不讀/入太學蜚騰英譽人號卞夫子登紹興三十年)¶
　　(進士第授揚州倅著論/語大意二十卷行於世)¶
　楊簡(宋史本傳字敬仲慈溪人乾道五年進士授富/陽主簿會陸九淵道過富陽問答有契遂定師)¶
　　(弟子禮為紹興府司理犴獄必親臨端黙以聽使/自吐露常平使者朱熹薦之差浙西撫幹出諸葛)¶
<pb:KR2k0044_WYG_174-26b>¶
　　(亮正兵法肄習之軍政大修丁外艱服除知樂平/縣興學訓士諸生聞其言有泣下者夜無盗警路)¶
　　(不拾遺紹熙五年召為國子博士會斥丞相趙汝/愚簡上書言汝愚之忠亦遭斥寜宗更化遷著作)¶
　　(佐郎兼權兵部郎官極言弭災消禍之道授著作/郎將作少監入對答問徃復漏過八刻上目送乆)¶
　　(之以面對所陳未行求外補知溫州在郡亷儉自/將民愛之如父母咸畫像事之遷駕部員外郎授)¶
　　(朝議大夫理宗即位賜金帶以大中夫夫致仕卒/所著有甲稿乙稿冠記昏記喪禮家記家祭禮釋)¶
　　(菜禮記石魚家記又已易啟閉等書後咸淳間制/置使劉黻即其居作慈湖書院理學姓氏簡居太)¶
　　(學循理齋秋夜宴坐忽覺天地萬物通為一體嘉/定元年極言時弊三劄上俯首諦視至飢民相食)¶
　　(處蹙額乆之人爭傳誦流至/北境曰此江南楊夫子也)¶
<pb:KR2k0044_WYG_174-27a>¶
　袁燮(宋史本傳字和叔鄞人生而端粹專精乳媪置/槃水其前玩視終日夜卧常醒然入太學登進)¶
　　(士第調江隂尉浙西大飢燮命每保畫一圖田疇/山水道路悉載之居民名數治業悉書之合保為)¶
　　(都合都為鄉合鄉為縣征法爭訟追胥披圖可立/決以此為荒政首寧宗即位以太學正召時朱熹)¶
　　(諸儒相次去國燮亦以論去嘉定初召主宗正簿/樞宻院編修知江州改提舉江西常平召為都官)¶
　　(郎官遷司封對言陛下已深知彭龜年之忠一龜/年雖没衆龜年繼進天下何憂不治遷國子司業)¶
　　(進祭酒延見諸生必迪以反躬切已忠信篤實是/為道本間者悚然有得除禮部侍郎兼侍讀時史)¶
　　(彌逺上和燮爭益力臺論劾燮罷之起知温州進/直學士奉祠卒燮初入太學陸九齡為學録同里)¶
　　(沈煥楊簡舒璘皆在學以道義相切磨後見九齡/之弟九淵乃師事焉每言人心與天地一本精思)¶
<pb:KR2k0044_WYG_174-27b>¶
　　(以得之兢業以守之則與天地相/似學者稱曰潔齋先生諡正獻)¶
　沈煥(宋史本傳字叔晦定海人試入太學與臨川陸/九齡為友從而學焉乾道五年舉進士授揚州)¶
　　(教授召為太學録以所躬行者淑諸人早暮延見/學者同僚忌其立異請黜之調髙郵軍教授嵗旱)¶
　　(常平使分擇官屬賑恤得上虞餘姚二縣無復流/殍改知婺源三省類薦以聞遂通判舒州閒居雖)¶
　　(貧猶不廢讀書周必大曰益者三友叔晦不愧也/煥人品髙明而其中未安不茍自恕常曰晝觀諸)¶
　　(妻子夜卜諸夢寐二者無愧始可/以言學追贈直華文閣諡端憲)¶
　舒璘(宋史沈煥傳字元質一字元賓奉化人入太學/張栻官中都璘徃從之又從陸九淵朱熹吕祖)¶
　　(謙學以書告其家曰敝牀疏席總是佳趣櫛風沐/雨反為美境舉乾道八年進士為徽州教授詩禮)¶
<pb:KR2k0044_WYG_174-28a>¶
　　(乆不預貢士學幾無𫝊璘作詩禮講解家傳人習/自是其學寖盛丞相留正稱璘為當今第一教官)¶
　　(司業汪逵薦知平陽縣郡正頗苛璘以民病告辭/嚴義正守為改容秩滿通判宜州卒璘嘗曰師道)¶
　　(尊嚴璘不如叔晦若啓迪後進則璘不敢多遜袁/燮謂璘篤實不欺無一毫矯偽楊簡謂璘孝友忠)¶
　　(實道心融明淳/祐中特諡文靖)¶
　胡謙　胡誼(成化四明郡志字牧之别號東齋奉川/人與弟誼師事正獻袁先生燮傳陸象)¶
　　(山學著易説易林若干卷誼字正之號觀省佚翁/著尚書釋疑十卷觀省雜著三十卷兄弟文學為)¶
　　(鄉儀/表)¶
　王茂剛(延祐四明志居明州林村在巖壑深處刻意/讀書足迹未嘗妄出尤邃於周易沈煥通判)¶
<pb:KR2k0044_WYG_174-28b>¶
　　(州事嘗訪之其見趣/特出於傳註之外云)¶
　孫枝(至正四明續志字吉甫鄞人從鄉先生沈銖學/以真實為本教授鄉校者十年與銖之子煥相)¶
　　(友善又登朱文公之門學問益精粹著書解十三/篇袁正獻燮見而歎曰初謂子善為文不意造理)¶
　　(乃爾寧宗即位詣公車上書極言天下大計不見/省嘉定七年登進士第其子起予同榜郡守程覃)¶
　　(扁其里曰重桂鄉人榮之江淮帥延至幕府枝以/禄不及親辭弗就起予為昭武㕘軍入為監察御)¶
　　(史至太/常少卿)¶
　高元之(延祐四明志字端叔武烈王瓊七世孫建炎/間父寓籍明州因家焉家貧無書得易編口)¶
　　(誦不輟數月忘盥櫛後受易春秋學於沙隨程迥/時傅伯成為郡教授折節與之交元之作變離騷)¶
<pb:KR2k0044_WYG_174-29a>¶
　　(九篇宋諸儒擬騷弗能及也集春秋説三百餘家/號義宗悉本經㫖三百五十卷易詩論語後漢厯)¶
　　(志解各一卷詩三千雜著五百號荼甘甲乙/稿五上禮部不第門人俱顯仕號萬竹先生)¶
　張虙(宋史本傳字子宓慈溪人慶元二年進士授州/教授浙東帥督新昌舊逋虙手書諫力辭不行)¶
　　(改太學正轉對言人主當以静制動或有鍥薄傷/國體者宜革之帝嘉納焉遷國子監丞轉對願立)¶
　　(主正論勿使迎合之人得以投吾機遷秘書郎兼/吳益王府教授改兼莊文府講毛詩終篇乞改讀)¶
　　(尚書帝曰吾固以詩書成麟趾之美也遷著作佐/郎兼權都官郎官對言邊事議論貴一用人不可)¶
　　(嘗試任人不可自疑遷著作郎以疾乞外出知南/康築城平糴民賴其力移知溫州遂直秘閣上書)¶
　　(論海防利便主玉局觀端平初召為國子司業兼/侍講升祭酒以為月令諸書雖出於吕不韋然人)¶
<pb:KR2k0044_WYG_174-29b>¶
　　(主後天而奉天時此書不為無助乃因已講者為/十二卷乞按月觀之兼權工部侍郎命下卒詔贈)¶
　　(四官兩浙名賢録/卒年八十諡文靖)¶
　王應麟(宋史本傳字伯厚慶元府人九嵗通六經淳/祐元年舉進士從王埜受學調西安主簿差)¶
　　(監平江百萬東倉調浙西提舉常平茶鹽主管帳/司初應鱗登第言曰今之事舉子業者沽名譽得)¶
　　(則一切委棄制度典故漫不省非國家所望於通/儒於是閉門發憤誓以博學宏辭科自見假館閣)¶
　　(書讀之寳祐四年中是科遷國子録進武學博士/丁大全欲致應麟不可得遷太常寺主簿面對邊)¶
　　(事言願汲汲預防母為壅蔽所欺時大全諱言邊/事於是應麟罷未幾大全敗起通判台州召為太)¶
　　(常博士擢秘書郎彗星見應詔極論執政侍從臺/諫之罪遷著作佐郎度宗即位授禮部郎官遷秘)¶
<pb:KR2k0044_WYG_174-30a>¶
　　(書少監兼侍講賈似道語包恢彼盍少自貶損恢/以告應麟笑曰迕相之患小負君之罪大似道斥)¶
　　(逐之主管崇禧觀乆之起知徽州其父撝嘗守是/郡父老皆曰此清白太守子也摧豪右省租賦民)¶
　　(大悦召兼侍講遷起居郎兼權吏部侍郎指陳成/敗逆順之説似道復謀斥逐適應麟以母憂去及)¶
　　(似道潰師江上授中書舍人兼直學士院疏陳十/事請集諸路勤王之師惟能戰斯可守進禮部侍)¶
　　(郎尋轉尚書兼給事中左丞相留夣炎用徐囊為/御史應麟奏囊與夢炎同鄉引以自助善類為所)¶
　　(摶噬疏再上不報出關俟命遂東歸後二十年卒/所著有深寧集玉堂𩔖稿掖垣𩔖稿詩考詩地理)¶
　　(考漢藝文志考證通鑑地理考困學記聞䝉訓集/解踐阼篇補註急就篇補註王會篇小學紺珠玉)¶
　　(海詞學指南詞學題苑筆海姓氏急/就篇漢制考六經天文編小學諷詠)¶
<pb:KR2k0044_WYG_174-30b>¶
　黄震(宋史本傳字東發慈溪人寶祐四年登進士第/調吳縣尉攝長洲華亭皆有聲擢史館檢閲與)¶
　　(修兩朝實録輪對言當時大弊曰民窮曰兵弱曰/財匱曰士大夫無恥乞罷給度僧道牒収其田入)¶
　　(可以富軍國紓民力時宫中建内道場故酋及此/帝怒批降三秩用諫官言得寢出通判廣徳軍初)¶
　　(孝宗頒朱熹社倉法於天下而廣徳則官置此倉/民困於納息至自經震為别買田六百畝以其租)¶
　　(代社倉息約非凶年不貸而貸者不取息郡守賈/蕃世驕縱不法震數與爭論蕃世積不堪疏震撓)¶
　　(政坐解官撫州饑起震知其州不抑米價價日損/親煮粥食餓者補刻六經儀禮修復朱熹祠制祭)¶
　　(社稷器復風雷祀禁競渡船改提㸃刑獄決滯獄/清民訟赫然如神明移浙東提舉常平進左侍郎)¶
　　(官及宗正少卿皆不拜震嘗告人曰非聖人之書/不可觀無益之詩文不作可也著日抄百卷卒門)¶
<pb:KR2k0044_WYG_174-31a>¶
　　(人私諡曰/文潔先生)¶
　舒津　舒滸(兩浙名賢錄津字通叟奉化人讀書積/學期至古人景定三年進士遷太學博)¶
　　(士知平江&KR0681;事勤敏雅志澹如著續䝉求尚書解/春秋集註十七史綱目從弟滸字平叟景定元年)¶
　　(入太學講明正學雖寒暑弗懈著易釋二十卷繫/詞説三卷讀書隨等五卷心經六卷一門經學人)¶
　　(謂得文/靖之傳)¶
　曹説(嘉靖定海縣志字習之痛其父死李全之難絶/葷酒婚宦刻志問學五經有解後學問難亹亹)¶
　　(不倦酬答從故家借書先請書目一閔即能言其/本末平生無喜愠嘗戒學子絶人我則天理自著)¶
　　(為易解全書分辭變象占學者稱/泰宇先生詩文三十卷精潔可傳)¶
<pb:KR2k0044_WYG_174-31b>¶
　元¶
　程端禮(元史韓性傳字敬叔鄞人㓜穎悟純篤十五/能記誦六經曉析大義慶元自宋季皆尊尚)¶
　　(陸九淵氏之學端禮獨從史䝉卿游以傳朱氏明/體適用之指學者及門甚衆著有讀書工程國子)¶
　　(監以頒示郡邑校官為學者式/仕衢州儒學教授卒年七十五)¶
　程端學(成化四明郡志字時叔號積齋端禮弟至治/進士授國子助教考滿陞國史院編修每論)¶
　　(譔為學士虞伯生所推服南宋間四明學者多宗/陸氏惟黄東發史䝉卿獨宗朱氏端學與其兄端)¶
　　(禮師䝉卿盡得朱子之指平居方毅剛正一舉動/必合禮法人以比河南程氏二夫子在國學時慨)¶
　　(春秋在六籍中未有一定之論乃取前代百三十/家折衷異同著春秋本義三傳辨疑春秋或問經)¶
<pb:KR2k0044_WYG_174-32a>¶
　　(筵官請取其書板/行天下以授來學)¶
　黄叔英(黄潛黄叔英墓誌字彦實慈溪人文潔先生/震邃於經術生三子俱克紹家學而叔英最)¶
　　(小介然特立尤酷肖焉治其居曰戅菴閉門讀書/甞為晉陵宣城蕪湖三學教諭又為和靖采石兩)¶
　　(院山長於經史百氏之書過目輒成誦為文儁拔/偉麗意氣奔放若不可禦而要其歸能弗畔於道)¶
　　(有戅菴暇筆三卷/詩文雜著二十卷)¶
　王昌世(黄潛王昌世墓誌字昭甫尚書應麟子以恩/補承務郎未及祿而宋亡尚書杜門不出取)¶
　　(經史諸書講解論辨昌世聽受無倦自是於名理/經制治道之體統古今禮典之因革殊間異見靡)¶
　　(不究悉蓄書萬餘卷燬於火露抄雪纂至忘寢食/書以復完為文一發於本實尤精於易占騐如前)¶
<pb:KR2k0044_WYG_174-32b>¶
　　(知云當世諸公薦章交上昌世力辭曰士之大節/嗣守為難敬身所以敬親得讀父書求已志以畢)¶
　　(此生足矣不願乎外也性孝友與人交/重然諾亦不茍為阿附卒年六十一)¶
　蔣宗簡(成化四明郡志字敬之宋尚書猷之六世孫/幼甞受經於天台翁伯章後程端禮自江東)¶
　　(書院山長歸宗簡師事之日與同里鄭覺民王厚/孫講明正學折衷易書春秋諸家之説兩為郡庠)¶
　　(訓導繩繩有師法所著易集義詩答問春秋三傳/要義藏於家兩浙名賢録翰林柳貫甞異其文方)¶
　　(具薦牘而宗簡已屬病不起/年三十有二人以顔子方之)¶
　趙偕(兩浙名賢録字子永慈溪人初業舉子嘗讀楊/文元公所著書恭黙自得乃悉棄舊學尊崇之)¶
　　(雖處山林恒有憂世之色邑令陳文昭親至門受/學平居躬行孝友日舉聖賢之言以裁狂簡學者)¶
<pb:KR2k0044_WYG_174-33a>¶
　　(稱為寳/峯先生)¶
　劉希賢(成化四明郡志字仲愚鄞人少嗜學長從鄉/先生薛觀景荀學春秋博習強記為文敏疾)¶
　　(至順間中浙江鄉試復中春闈授太平路天門書/院山長講論經傳得其指歸調長信州白石書院)¶
　　(江西行中書㕘政蘇伯修咨以治道希賢條答之/切中時宜後改會稽教諭見雅樂敝弛歎曰聖人)¶
　　(制樂所以格神人和上下定民志詎可小視哉乃/捐俸率諸生命工修飭陞江浙儒學提舉致仕夀)¶
　　(六十有六所著有春秋比事缾窩/𩔖稿自號木石子人稱木石先生)¶
　孫庚(兩浙名賢錄字居純慈溪人生而穎悟志操端/謹嘗從師力學同舎生以其貧斥逺之庚不動)¶
　　(容色益刻苦自力由是問學淹貫及門若桂彦良/王桓陳恭皆以學行著聲其他請益執經者循循)¶
<pb:KR2k0044_WYG_174-33b>¶
　　(善誘必使知所趨行貧者且私給之使有成業邑/長伊濟布哈持嘉布哈咸以師禮禮之及卒貧不)¶
　　(能斂門人執喪葬禮者數/百人有雪磯集若干卷)¶
　明¶
　鄭駒(成化四明郡志字千里鄞人持身修潔為文溫/潤縝宻洪武初聘為郡庠訓導陞義烏教諭皆)¶
　　(能以道淑人宋濓自翰林歸里見即推重以賓/禮遇之弟真鳯並以文學著名人目為三驥)¶
　鄭真(成化四明郡志字千之駒弟研窮六籍尤長於/春秋草廬吳先生策問治道十二事皆經史之)¶
　　(雋永真答之無凝滯洪武四年鄉試第一授臨淮/教諭晉王之國道經臨淮召講春秋開陳大義炳)¶
　　(如日星王喜稱為鄭先生陞廣信教授嘗編四/明文獻著集傳集説集論及雜著詩文六十卷)¶
<pb:KR2k0044_WYG_174-34a>¶
　桂彦良(分省人物考慈溪人洪武初應薦召見授太/子正字問治道對以正心為本而正心之要)¶
　　(又在懲忿窒慾上善之擢晉王府右傅既致仕條/陳十二事名曰萬世太平要策以進著有和陶詩)¶
　　(清節等集儒林録名徳以字行日南至有事圜丘/上以祝文譴主者彦良曰予小子履湯用於郊我)¶
　　(將我享武歌於廟以古率今未足深譴上笑曰卿/動援經史屢聞獻替稱善乆之嘗曰卿帝者師又)¶
　　(曰江南大儒惟卿一人後以病免歸彦良故慶元/府判葉同子也生之夕火光如流星母謂不祥棄)¶
　　(勿育桂氏鞠而/子之故從桂姓)¶
　桂同徳(兩浙名賢録慈溪人謹厚敦樸篤信好學聞/於逺邇請益者無虛日教授郡庠以徳行為)¶
　　(本懇懇言曰窮經窮史固學者事而入孝出弟尤/所當先今日之孝即他日之忠忠孝兩全人道備)¶
<pb:KR2k0044_WYG_174-34b>¶
　　(矣故一時親炙其教者咸/有成立所著有容齋集)¶
　錢唐(儒林錄字惟明象山人元末𨼆山谷中明太祖/登極唐年將六十應詔赴京敷陳王道裁正禮)¶
　　(樂超拜刑部尚書嘗諌宫中不宜掲武后圖忤㫖/待罪午門外至日昃上悟命賜飯立撤其圖洪武)¶
　　(三年上讀孟子至土芥寇讐之説欲去配享詔敢/陳者罪以不敬且命金吾射之唐獨抗疏入諫輿)¶
　　(櫬自隨袒胸當箭曰臣得為孟軻死死有餘榮上/見其誠懇立命太醫療其箭瘡於是孟子配享得)¶
　　(不廢厥後命儒臣修孟子節文以耳聵乞歸尋謫/夀州卒獻徵録洪武二年詔孔子春秋釋奠天下)¶
　　(不必通祀唐上言孔子百年宗師天下祀孔/子如天下祝萬夀禮不可廢太祖從其議)¶
　陳端禮(兩浙名賢録字履中定海人博究羣籍動不/踰矩集子弟講明經術謂聖賢之學自修身)¶
<pb:KR2k0044_WYG_174-35a>¶
　　(齊家以逹於天下寧拘拘章句耶弟治從子憲相/繼登第為御史端禮作亷説以規之曰汝輩盡忠)¶
　　(朝廷不負予教則予得肆情泉石矣乃築室别墅/邃心著述時鄭珞為郡守始行鄉飲禮詣門迎之)¶
　　(説者謂賓主俱賢有裨風/教著有喪祭禮儀註解)¶
　傅淳(明一統志字伯厚慈谿人父時偕以道學鳴於/鄉淳能傳其學鄉人稱為退宻先生有洪範敷)¶
　　(言性理叢説大學補/畧視志稿藏於家)¶
　陳敬宗(吾學編字光世慈谿人永樂癸未進士選庶/吉士預修永樂大典成授刑部主事永樂十)¶
　　(二年預修髙皇實錄成改翰林侍講宣德改元轉/南國子監司業秩滿陞祭酒以師道自任嚴立教)¶
　　(條痛改舊習日勵諸生進學成徳官太學二十餘/年諸生多位至卿貳公獨乆不調意豁如也時北)¶
<pb:KR2k0044_WYG_174-35b>¶
　　(監祭酒李時勉身教亦嚴世稱南陳北李景泰元/年致仕有淡菴居士集卒時年八十三彭時為之)¶
　　(贊曰行方而嚴學優而粹勢力紛如頽然無累抑/抑徳隅人望知畏詞林重輕卜其進退時有古亷)¶
　　(與公作配古亷即時勉也名山藏正統中考績赴/京王振慕而求見辭而避之嘉靖中贈禮部侍郎)¶
　　(諡文/定)¶
　黄潤玊(分省人物考字孟清鄞人㓜就塾坐立屹然/讀書過目成誦詔徙江南殷實户實北京父)¶
　　(當行潤玊求代官少之對曰父去日益老兒去日/益長卒行抵北京懇圃種蔬以為活稍隙即肆力)¶
　　(於學以一心為嚴師以聖賢為矩薙舉鄉薦授學/官拜監察御史為廣東僉事提學屏澆薄奬賢俊)¶
　　(士風丕變改湖廣按察使忤巡撫都御史李實被/劾謫知含山縣請老歸兩浙名賢録潤玉之學以)¶
<pb:KR2k0044_WYG_174-36a>¶
　　(知行為兩輪嘗曰明理務在讀書制行要當謹獨/平生著述甚富以朱子嘗欲編禮記附儀禮乃取)¶
　　(儀禮分為四卷而以禮記比類附之又以五禮獨/缺軍禮因取周官大田禮補之而以禮記諸篇載)¶
　　(田事者附焉通為之註釋總/曰儀禮戴記附註藏於家)¶
　張邦奇(嘉靖寧波府志字常甫鄞人年十五著反騷/又著易解登𢎞治乙丑進士改庶吉士授檢)¶
　　(討出為湖廣提學副使下令曰學不師孔顏行不/希曽閔即才如雄褒吾且斥之至今楚人言善教)¶
　　(者必曰張提學云厯遷春坊庶子國子祭酒至南/兵部尚書卒贈太子太保諡文定邦竒之學以人)¶
　　(性為無不善以聖賢為必可師日繹洙泗濓洛之/㫖危坐一榻目無流視耳無傾聽口無誕語禔其)¶
　　(身納之矩薙兢兢焉初在翰林時嘗作觀頤録在/國子時作昭事錄平生所著有五經説大學中庸)¶
<pb:KR2k0044_WYG_174-36b>¶
　　(傳覲光紓玊樓環碧堂養/心亭靡悔玉四友亭諸集)¶
　鄭滿(舊浙江通志字守謙慈谿人祖子弼與同邑陳/敬宗以學問相劘切永樂間三舉賢良不應父)¶
　　(孔闕亦力學不仕滿承家學詩文淳古舉𢎞治壬/子鄉試任臨清學正通州濮州知州所至士民畏)¶
　　(愛為政好行其所學著有詩經講義三/禮合叅勉齋詩稿謙齋文稿若干卷)¶
　李朴(儒林録字質夫號北江鄞人年十二補弟子員/杜門發憤探討羲文精研雒閩其躬行實踐大)¶
　　(抵以克已主敬為的浙東觀察鄧志興請主鑑湖/書院受業者户外屨滿列課規十則匡翼之士翕)¶
　　(然奮起親没哀毁骨立負土築墳墓六年不入城/市五十無子或勸納妾曰同堂弟未婚配而吾畜)¶
　　(兩婦乎未幾舉一子尚黙登隆慶戊辰進士克紹/家學為名御史晚構敬一齋安貧樂道終其身卒)¶
<pb:KR2k0044_WYG_174-37a>¶
　　(年八十四著有研田説辨性録省心編問業/証疑論學書訓子箴北江詩文集行於世)¶
　黄宗明(明儒學案字誠甫號致&KR3548;鄞人正徳甲戌進/士授南京兵部主事陞員外郎諌上南巡請)¶
　　(告歸嘉靖癸未補南刑部出守吉安有能名轉福/建鹽運使召修明倫大典丁母憂不行己丑陞光)¶
　　(祿寺卿輯光祿須知以進轉兵部右侍郎出為福/建㕘政明年召補禮部侍郎卒宗明受學於陽明)¶
　　(陽明謂當一日千里任重/道逺吾非誠甫誰望耶)¶
　戴圭(兩浙名賢錄字秉誠鄞人潛心易學踐履篤實/嘗語人曰學要謹獨誠意以修身不怨天不尤)¶
　　(人乆之則與天為一揭諸屋楹曰人中合下渾無/我地上元來都是天性謹厚言動雍黙衣冠儼然)¶
　　(至談道理論當世事竟日不休未嘗出一俗語易/簀日語子乾曰大學語孟首章皆是天命之性聖)¶
<pb:KR2k0044_WYG_174-37b>¶
　　(賢之言一轍也著有易經大㫖四書/要畧乃要説等書人稱為野橋先生)¶
　傅光前(儒林録字長孺鄞人成化進士為南太常博/士南中講會甚盛有同志五六輩相與㕘究)¶
　　(心性夜歸闔戸自㕘不得則長跪達旦家人穴視/驚愕不知所為如是累月忽有省談議娓娓無所)¶
　　(滯而於激發人尤懇篤擢稽勲郎語周汝登曰向/後工夫正無窮盡特較前稍易耳願各自努力)¶
　錢啟忠(舊浙江通志字沃心鄞人崇禎戊辰進士觀/政即上書請復書院授南康府推官主教鹿)¶
　　(洞刻二程語録陽明傳習錄近溪語録與朱/天麟講學轉刑部主事出為山東提學副使)¶
國朝¶
　萬斯大(萬氏宗譜字充宗鄞人孝亷泰第六子為學/以窮經為已任尤精春秋三禮於春秋則有)¶
<pb:KR2k0044_WYG_174-38a>¶
　　(專傳論世屬辭比事原情定罪諸義例於三禮則/有論郊社論禘論宗祖論明堂泰壇論喪服諸發)¶
　　(明皆自來先儒所未有為人剛毅有守不可屈撓/生一子甫九齡而婦殁不再娶處朋友勸善規過)¶
　　(不少假借兄斯選字公擇躬行實學為蕺山弟子/平日取朱子半日静坐半日讀書之説謂分别理)¶
　　(欲惟於静中最為親切初學正須猛自提醒使此/心卓然乆之自然純熟嘗正襟危坐不聞聲息及)¶
　　(事至則怡然順應了無隔碍所著事心録皆有得/之言舊浙江通志斯大精於經學著有學禮質疑)¶
　　(儀禮商禮記偶箋周/官辨非學春秋隨筆)¶
　¶
　¶
<pb:KR2k0044_WYG_174-38b>¶
　¶
　¶
　¶
　¶
　¶
　¶
　¶
　浙江通志卷一百七十五¶
