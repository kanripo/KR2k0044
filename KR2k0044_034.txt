# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.555169
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十四
<pb:KR2k0044_WYG_034-1a>¶
欽定四庫全書¶
　浙江通志卷三十四¶
　闗梁(二/)¶
　　杭州府(下/)¶
　　　餘杭縣¶
　通濟橋　明一統志在縣治東漢熹平中建餘杭縣¶
　　志舊名隆興五代時錢武肅王重建改名安鎭宋¶
　　紹興十二年復建改今名以木為梁元至正十八¶
<pb:KR2k0044_WYG_034-1b>¶
　　年山㓂縱火焚之明洪武元年縣令魏本初重建¶
　　通易以石袤二十五丈餘廣三丈五尺餘甲於境¶
　　内俗呼大橋正統間縣丞邱熙岳加石䦨於兩旁¶
國朝康熙五年十一月知縣宋士吉重修¶
　萬歳橋　萬厯杭州府志縣東半里按察分司之側¶
　張公橋　咸淳臨安志在南渠河上餘杭風土記云¶
　　後漢末邑人張儼好學有賢德不樂榮利嘗種匏¶
　　以自給大者可容粟數斗以所市錢為橋俗呼葫¶
<pb:KR2k0044_WYG_034-2a>¶
　　蘆橋杭州府志宋天聖初邑人支贊支佑重建又¶
　　名支家橋明萬厯間知縣戴日強重建¶
　蓮花橋　萬厯杭州府志縣北半里東漢熹平二年¶
　　里人建跨濠池通舖路每夏月池蓮盛開故名餘¶
　　杭縣志宋淳祐間重建¶
　部伍橋　成化杭州府志縣東三里橋北有部伍亭¶
　　因名餘杭縣志跨餘杭塘分南渠河水入港通舟¶
　　楫吳凌統募民兵立部伍於此以禦㓂故名後圯¶
<pb:KR2k0044_WYG_034-2b>¶
　　宋咸淳五年重建明成化間知縣武英修正德四¶
　　年水勢傾壞主簿陳祥復建¶
　文昌橋　餘杭縣志在縣東四里跨南渠河明萬厯¶
　　二十年令舒嘉兆水中築䑓建文昌閣橋翼兩側¶
　通仙橋　大滌洞天記在餘杭入洞霄宫大路去通¶
　　真門四里宋建炎年間建舊號石門橋元大德己¶
　　亥知宫事楊清一重建¶
　朝元橋　洞霄宫志在宫外四里俗呼為湖塘橋舊¶
<pb:KR2k0044_WYG_034-3a>¶
　　低小毎為山水所壞宋咸淳癸酉増構高廣凡二¶
　　所最大者為朝元橋¶
　玉泉橋　大滌洞天記在東天柱嶺下俗呼為麻車¶
　　橋宋建炎間建飛玉泉由此出澗故名¶
　鳴鳳橋　成化杭州府志去玉泉橋七十歩洞霄宫¶
　　志在雲根石左俗呼為袁家橋宋建炎間建與鳴¶
　　鳳巖近故名¶
　丁公橋　嘉靖浙江通志在縣西八里梁天監初令¶
<pb:KR2k0044_WYG_034-3b>¶
　　丁遵建萬厯杭州府志遵為臨安令性恬淡交代¶
　　之後築室山間隱而學道為橋以濟不通¶
　雙仙橋　洞霄宫志俗呼為雙橋頭昔郭真君與葛¶
　　仙翁倚杖對談於此故名¶
　長橋　萬厯杭州府志縣東二十八里跨餘杭塘河¶
　　通舟楫餘杭錢塘二縣以長橋為東西兩界¶
　元同橋　大滌洞天記在洞天福地門裏下通池水¶
　　出翠蛟亭昔元同先生與錢武肅王相度地理鑿¶
<pb:KR2k0044_WYG_034-4a>¶
　　池駕橋故名¶
　　　臨安縣¶
　長橋　嘉靖臨安縣志在縣東三里安義鄉成化間¶
　　知縣方早經始陳猷重建(駱鍾麟長橋夜月詩小/舟清泛夜光凄滿載垂)¶
　　(虹月一溪秋影摇天飛素練晚寒滴露濕銀堤横/塘水曲隨魚出隔岸山青聽狖啼解却鷫鸖沽酒)¶
　　(後鐘聲隱/隱度村西)¶
國朝康熙八年洪水衝壞知縣陳提知倡募重建四十¶
　　七年復圮知縣徐永明重修戊戌乂圯知縣張淑¶
<pb:KR2k0044_WYG_034-4b>¶
　　郿重建¶
　平政橋　咸淳臨安志在縣西北一里端平二年令¶
　　王鍨建景定壬戌令家之巽修¶
　錦橋　咸淳臨安志在縣南二里以錢鏐名杭州府¶
　　志明崇禎間僧慧明募建石橋㝷圮今土人架以¶
　　木橋¶
　普安橋　嘉靖浙江通志在縣東三里臨安縣志宋¶
　　端平間令王鍨建¶
<pb:KR2k0044_WYG_034-5a>¶
　竹林橋　臨安縣志凡九水合流南北諸山夾峙而¶
　　來宋蔡君謨題為山水佳處明宣德七年主簿張¶
　　昇建知縣方早完工崇禎元年洪水壊七年高金¶
　　評修隨壞十六年鄭允珍重修(馮夢楨游天目山/記竹林橋有九洞)¶
　　(跨溪如虹苕水漲/時如雷霆奔鬬)¶
　錦山橋　咸淳臨安志在縣南三里淨土院普明大¶
　　師僧智閑建¶
　蟠龍橋　西天目志在雙清廟前橋跨龍節闗秀水¶
<pb:KR2k0044_WYG_034-5b>¶
　　噴礴摇曵長虹恒如飲澗¶
　馬溪橋　萬厯杭州府志縣北五里高陸鄉¶
　集賢橋　嘉靖臨安縣志在縣東北七里谷昌鄉杭¶
　　州府志一名華龍橋¶
　馬帶橋　杭州府志縣西一十五里福興鄉臨安縣¶
　　志武肅王妃戴氏家此歳時歸寜衛從軍馬駐焉¶
　　故名¶
　杜塢橋　成化杭州府志縣東一十八里餘杭臨安¶
<pb:KR2k0044_WYG_034-6a>¶
　　以此橋分東西兩界¶
　埀虹橋　東天目志橋架兩峯白水自峰頂瀉下白¶
　　虹倒飲亘天入澗□匌砰湃聽之神爽在觀瀑亭¶
　　數十歩名曰西嶺埀虹(安希范垂虹橋詩飛流萬/丈界青茵疑决銀河瀉碧)¶
　　(空迸散寒光珠映日飄颻素影練含風靈源已辨/苕溪出逺勢應趨震澤中支策石梁看不厭呼童)¶
　　(携酒入/雲叢)¶
　玉澗飛橋　臨安縣志四面皆危壁懸橋往返似飛¶
　　渡者下有玉澗泉流出瀑布(黄鼎象飛橋詩名山/勝跡赤城標度世還)¶
<pb:KR2k0044_WYG_034-6b>¶
　　(元意自饒月吐寳珠開佛偈龍舒金爪渡僧橋千/間松厦圍壇静百丈苔磯瀑布遥日暮徘徊難忍)¶
　　(去忽聞玉/女弄笙簫)¶
　　　於潛縣¶
　千秋關　於潛縣志在寜國界¶
　　(謹按千秋闗即天目山西麓也朱梁乾化三年淮/南將李濤出千秋嶺攻吳越衣錦軍嶺道險狹錢)¶
　　(元瓘使人伐木斷淮南軍後擊之遂虜其軍宋南/渡後亦置戍守於是有千秋闗元至正十二年董)¶
　　(搏霄敗徐壽輝將項普略之兵遂復於潛而守之/賊犯千秋闗引而南摶霄擊却之遂扼闗以拒賊)¶
　　(今亦為要隘又有白沙闗桐嶺闗接昌化/縣界孔夫闗唐舍闗豪千闗接孝豐縣界)¶
<pb:KR2k0044_WYG_034-7a>¶
　縣橋　咸淳臨安志在縣西二十歩咸淳四年建名¶
　　長官橋¶
　飛來橋　名勝志四面皆峭壁危崖懸橋架空似仙¶
　　人飛駕瓊軿成化杭州府志宋時以木為之嵗久¶
　　圮元皇慶間監邑巴圖爾克丹易之以石(姚鏜飛來/橋詩池上)¶
　　(飛橋接太空白雲丹磴兩溟濛孤/笻不怕蒼苔滑可道無山着此翁)¶
　順濟橋　成化杭州府志縣西一里舊名浮溪令邵¶
　　文炳始創更名邵公橋令趙彥倓程燾相繼重建¶
<pb:KR2k0044_WYG_034-7b>¶
　　(李延忠浮溪橋記潛之水葢發源天日合石柱之/派抱邑而流曰浮溪山高水悍凌岸觸石遇霖潦)¶
　　(浸淫洪濤稽天砊磕輣軋觀者愕立初土人狥習/茍簡幸其水之縮為略犳以渡稍漲溢心掉足駭)¶
　　(溺者甚衆既而勢横暴繼以舟或半濟摧篙折舵/覆者又益衆往來者甚病前令邵君文炳始鳴材)¶
　　(木跨溪而梁之作亭其中平夷顯敞甲寅秋洚水/為菑蕩無復存浚儀趙君承其後蒞官之明年政)¶
　　(通民和按轡溪上履遺迹而太息顧父老曰夫物/莫堅於石更以石為之可乎讙曰善乃出帑廪之)¶
　　(羡募工採石無絲毫病民邑人相率輸金助作得/浮屠二人屬以役事不逾年告成其袤四十㝷横)¶
　　(二丈崇二十有七尺上為屋覆之神庭中峙歩欄/相屬總二十有三楹令有感於神祐名曰順濟之)¶
　　(橋慶元元年秋八月也洪咨夔浮溪橋碑記浮溪/乃吴越往來之津前令邵紫微梁而亭之趙師卿)¶
<pb:KR2k0044_WYG_034-8a>¶
　　(來累以石且屋其上規制堅宻前年秋洪水發諸/山直北之橋盡决順濟亦壊渉者仍病焉池陽程)¶
　　(君燾至之逾年問與客行溪上思策墜立壞如師/卿而重於煩民遂一用紫微成謨釃水為走道巨)¶
　　(植駢峙修闌旁翼袤三百二十丈廣二尋有二尺/東西石梁各一星兩亭壓岸猶舊先是紫微中橋)¶
　　(着亭亭麗於北坐挹兩天目以便游息迎湍受激/亭仆而橋隨之改著於南勢相屬而不相麗異日)¶
　　(亭或不立橋或庶保無恙君廉平有精力得敬事/愛人之意視可以興利除害者不慮費而橋役甚)¶
　　(大橋成不務為已惠又以圖堅惠遠望之/後人加於人一等矣紹定元年十月甲子)淳祐十¶
　　年令趙孟敏與侍郎趙景緯重建¶
　後渚橋　咸淳臨安志縣北三里今名太平橋¶
<pb:KR2k0044_WYG_034-8b>¶
　朱角橋　成化杭州府志縣南六里咸淳臨安志舊¶
　　名嘉泰橋¶
　九里橋　咸淳臨安志在縣東九里後名惠政葉丞¶
　　相建¶
　亭口橋　咸淳臨安志在縣東二十五里一名廣利¶
　　橋¶
　横山橋　成化杭州府志縣南五十五里洪武十七¶
　　年居民顧天驥建¶
<pb:KR2k0044_WYG_034-9a>¶
　玉澗橋　萬厯杭州府志縣南六十五里洪武十七¶
　　年居民顧天驎建於潛縣志後圯顧如臯等重建¶
　印渚渡　神州古史考縣南六十里接嚴州府分水¶
　　縣界¶
　　　新城縣¶
　南津橋　咸淳臨安志縣南一里今謂之過岸橋杭¶
　　州府志宋令楊思濟建後待問趙崇侅相繼重脩¶
　　舊名登平明萬厯三年邑人通判陳永餘同鄉民¶
<pb:KR2k0044_WYG_034-9b>¶
　　孫馳捐貲募建邑令張鷗湖出贖金助成之新城¶
　　縣志三年修改學宫知縣温朝祚相視學南水口¶
　　無闗鎻侍郎方廉集鄉人好義者出資建石橋并¶
　　築石壩(方廉南津橋記南津渡去城百歩編筏為/渡覆溺之患無嵗無之一日友人陳别駕)¶
　　(率鄉名孫馳者告予曰南津上通衢嚴北抵省城/檄使往來無間風雨馳幼失父業僅置産數畝願)¶
　　(為橋工助予以狀聞於邑侯鷗湖張君侯為相度/規畫出贖金若干鼓衆由是諸好義者各分任其)¶
　　(役選才幹羅繼泰袁世仰陳義董其事甫就緒而/張君擢去益陽黙菴温君繼至毅然以民之利病)¶
　　(自任而首於是橋加意焉更出贖金若干以成所/未備而橋得畢工經始於隆慶壬申夏閲嵗甲戌)¶
<pb:KR2k0044_WYG_034-10a>¶
　　(冬橋成橋分九墩高一丈五尺上跨石梁其長以/倍下甃椿石旁翼石岸用防衝决至是四境内外)¶
　　(咸就坦途昔日渉溺之患/葢免焉橋成余為是記)¶
　塔山橋　萬厯杭州府志縣西一里𢎞治間耆民徐¶
　　憲創建木橋厯年修整憲之子孫任之¶
　雙江橋　杭州府志縣東二里雙江口明萬厯七年¶
　　邑人侍郎方廉募建(方廉重建䨇江橋記縣治四/靣負山溪之險而䨇江橋乃)¶
　　(松葛二水入江為一邑襟喉予嘗有志焉而役繁/力寡不能興舉今幸獲有秋會鄉之冇行誼者圖)¶
　　(之計所助僅敷橋木之半乃以狀聞於邑侯張君/侯首捐贖金率衆時普照僧文阡者與其徒數人)¶
<pb:KR2k0044_WYG_034-10b>¶
　　(以百金效義工作甫興侯以艱去武林陳君來署/邑篆召集諸宿諾者使終其事日省工役之勤惰)¶
　　(而勸懲之間有羡餘贖鍰即分給餼廪衆咸感德/畏威趨事恐後不數月而橋成橋凡二洞高二十)¶
　　(五丈濶十冇一尺長百尺有竒費約四百餘金雖/一時好義者衆而後先勸導張陳二君之功居多)¶
　　(焉諸治事者謂當有記不侫直/叙顛末并附捐財姓名於石)¶
國朝康熙五年為水衝决橋半傾圯七年知縣張瓚捐¶
　　俸重修¶
　流芳橋　萬厯杭州府志一名市橋在縣西門壕上¶
　　杭州府志今名通濟橋¶
<pb:KR2k0044_WYG_034-11a>¶
　莊澤橋　杭州府志縣東北三里明嘉靖間方廉募¶
　　建(自為/記)¶
　開元橋　新城縣志在寜善鄉武源溪離縣五十里¶
國朝康熙六年邑民王裕如募建上立茶亭以濟行人¶
　歳寒橋　明一統志縣北五里宋紹聖初建(徐評重/建嵗寒)¶
　　(橋記新城古邑也其地四顧皆山春夏之交山或/决而為溪則洶湧散漫往往迷野而松溪為甚予)¶
　　(元祐壬申受代是邑始過松溪橋見其已敝迨兩/載而敝益甚予與閟君彦嗣邑尉王君純老狀其)¶
　　(事於府適真州推官張君延之權邑尉樂所聞而/指期以成於是鳩工聚材始於紹聖改元季秋丁)¶
<pb:KR2k0044_WYG_034-11b>¶
　　(巳終於孟冬癸巳延之屬予以名因詢父老曰何/謂松溪皆曰溪昔有一松故名溪本有二復合而)¶
　　(為一天聖中載土以為橋慶厯間始易以/木但曰松溪橋非名也今名之曰歳寒云)杭州府¶
　　志元至元間縣丞張世榮重修明邑人王濟累石¶
　　作三洞上平以木正德乙亥邑民徐旭孫璉更易¶
　　以石萬厯壬子邑宦方亷捐貲為倡縣令施宗賢¶
　　發贖金及里夫助工辛未邑令張霆復捐俸終事¶
　　下三月而橋成橋下深滙不測工築無所措手衆¶
　　禱於溪旁廣利廟忽雨集沙漲履若平地工完滙¶
<pb:KR2k0044_WYG_034-12a>¶
　　浸如故¶
　趙安橋　咸淳臨安志在縣西五十五里南新鄉淳¶
　　祐三年瑞相院僧本源建石橋架屋十七間勢甚¶
　　宏壯本源世傳醫瘍甚神所得酬謝輙施以造橋¶
　　　昌化縣¶
　昱嶺闗　昌化縣志縣西七十里高七十五丈為徽¶
　　杭通衢有石刻江東路徽州界六字山勢險阻元¶
　　董摶霄破紅巾㓂於此上有碑亭(王禕昱嶺閟銘/并序昱嶺闗在)¶
<pb:KR2k0044_WYG_034-12b>¶
　　(杭徽之交因山為險與千秋獨松稱三闗而三闗/莫險於昱嶺至正十六年二月劇盗自徽來犯昱)¶
　　(嶺帥臣望風退北盗遂入闗侵掠内境於潛昌化/皆杭屬縣師䘮衆暴鞠為盗區今江南行臺監察)¶
　　(御史檇李沈公時為行省左右司都事受丞相命/總督戎事首布書檄開諭黎庶示之恩信使與賊)¶
　　(携遂分諸軍四道而進約並會闗下復遣一軍逾/闗而出設為疑伏截其奔衝號令堅明莫或逾越)¶
　　(三月既望我軍抵昌化與賊屢戰乘勝追逐過車/盤嶺二十八日諸軍如約會集闗下即以其日收)¶
　　(復闗門盗雖有險不能以為固矣時驕將或傑驁/不用命公單騎自臨安道新城度浮雲嶺趨於潛)¶
　　(召父老慰撫之衆皆感泣請歸順自新因率民兵/與大軍合據闗為守聲威益揚遐邇震叠未幾徽)¶
　　(境相繼率平矣公推忠立義以制師律昭信布德/以牖民𠂻克綏叛徒式遏亂略宜勒銘詩用示永)¶
<pb:KR2k0044_WYG_034-13a>¶
　　(世其辭曰皇元在御天清地寜孰作弗靖干我泰/平有蠢㓂徒蟻聚蜂結乘間竊發搆禍興孽杭徽)¶
　　(之交巍巍大山維天設險界山為闗其險伊何勢/勝形阻劍門陋蜀武岡鄙楚㓂徒憑陵闖我闗門)¶
　　(我險彼據事乖理屯冇偉沈公其氣浩浩乃率王/旅乃致天討兵威所臨遏逭殄殱鯨鯢虺蜮蹤消)¶
　　(跡潛亦有亂人昔我亦子思言載加請命効死維/時沈公恩威並宣底定披攘夷視阻艱巖巖兹闗)¶
　　(我險我有孰猶敢闚瓌我之守昔壞今完昔塞今/通僉曰匪他沈公之功公曰敢哉丞相命我丞相)¶
　　(之勲我居其可丞相曰咈天子明明凡兹武功厥/繇皇靈皇靈攸被與山無極紀石作詩刻在山石)¶
　　(謹按昱嶺關地勢險阻右當歙郡之口東瞰臨安/之郊南出建德之背置闗於此葢三郡之要會也)¶
　　(元至正十二年徐壽輝遣項普畧等掠徽饒信諸/州遂䧟昱嶺闗攻杭州董摶霄擊却之已而羣賊)¶
<pb:KR2k0044_WYG_034-13b>¶
　　(復自昱嶺闗㓂於潛摶霄擊之復收昱嶺闗十七/年徽州為賊所破元將李克魯會軍昱嶺闗敗賊)¶
　　(兵於闗西遂復徽州既而明太祖自金陵南下寜/國克徽州道昱嶺敗克魯之軍取建德路於是兩)¶
　　(浙版圖以漸平定昱嶺/信為西面之咽喉矣)¶
　長春橋　明一統志在縣治東舊名光化成化杭州¶
　　府志洪武二年知縣李質重建改今名¶
　綘橋　萬厯杭州府志在蘆嶺舖下余永隆建¶
　塌水橋　萬厯杭州府志在縣西七里邑人徐涇徐¶
　　仁倡衆同建邑令黄昇記石¶
<pb:KR2k0044_WYG_034-14a>¶
　白牛橋　昌化縣志縣西八里許玫何珍貴率衆建¶
　　御史楊譽記石¶
　晚溪橋　咸淳臨安志縣西九里昌化縣志一名東¶
　　清橋¶
　巨溪橋　杭州府志縣西十五里水湍急民多溺明¶
　　邑人義官陳子猷獨建此橋¶
　永安橋　杭州府志縣西十五里巨溪橋西亦陳子¶
　　猷建原名駱子橋吳繼良重建改今名¶
<pb:KR2k0044_WYG_034-14b>¶
　梯雲橋　成化杭州府志縣南三十里宋居人章鑑¶
　　兄弟聨第得名狀元留夣炎書扁¶
　俞村橋　昌化縣志縣西南五十里宋季俞村人建¶
　五聖橋　萬厯杭州府志縣西五十里王滿童子相¶
　　協衆同建昌化縣志後廢休寜吳繼良重建(程嘉/燧臨)¶
　　(安山水記五聖橋路緣巖斗折下臨澄溪十餘丈/路險仄高下岸間松檉&KR0785;瓏䕃溪路時出其杪有)¶
　　(廟閣嵌絶壁下臨岑巖橋所由名也周頌孫復修/五聖橋記邑西五十里有五聖橋休寜太學生吴)¶
　　(繼良所復建也予按行過橋停車覩其屹峙中流/儼有飛虹揷蝀之勝爰詢先後為功於橋者僉謂)¶
<pb:KR2k0044_WYG_034-15a>¶
　　(建自吳君而接踵於邑庠潘生之瀛此橋未復水/漲則渡以扁舟至雷雨驟集羣流翼注兩岸往來)¶
　　(濡溺比比繼良捐囊金鳩工伐石經始修復約長/八尋廣二尋橋岸立五聖神鎮之故因以名利濟)¶
　　(者數十年厥後蛟挾巨浸來橋因衝裂潘生復葺/之揮金葢數百計利澤被行路者彰彰焉倘有聞)¶
　　(潘生之風而興者則吳君/之功德永賴以不墜矣)¶
　玉泉橋　成化杭州府志縣西南五十里下有潭澄¶
　　清故名¶
　林村渡　昌化縣志縣西二十里舊制橋名平政後¶
　　廢明洪武十年邑簿陳景中設夫船後船廢人病¶
<pb:KR2k0044_WYG_034-15b>¶
　　渉堪村姚倫言於官復設¶
　　嘉興府(嘉興秀水/二縣附郭)¶
　瑞虹橋　至元嘉禾志在府治前¶
　廻龍橋　萬厯秀水縣志在通越門内水西寺前¶
　五柳橋　明一統志在縣治西又名慶豐橋秀水縣¶
　　志宋孝宗登極因田禾一莖九穂改慶豐(陸䝉老/五桞橋)¶
　　(詩五柳先生倦折胺孤眠千載仰風標青衫令尹/頭如雪不厭朝昏過此橋張堯同五桞橋詩為懷)¶
　　(陶靖節無復見其人誰/種橋邉樹猶含舊日春)¶
<pb:KR2k0044_WYG_034-16a>¶
　百歩橋　嘉興縣志在蓮花浜(張堯同百歩橋詩舊/址依然在荒墟未百)¶
　　(年還分一橋水/流入幾家田)¶
　震橋　至元嘉禾志在府東二百三十五歩其上飛¶
　　宇翼然俗呼為東亭橋又名虹橋宋政和間邑令¶
　　姚舜明作亭以鎭之¶
　蹲賔橋　嘉興縣志在府治西俗名蒸餅橋(朱彛尊/鴛鴦湖)¶
　　(櫂歌河頭時有浣衣人處處春流漾白/蘋橋下輕舟來往疾南經娛老北蹲賔)¶
　衆安橋　𢎞治嘉興府志在望吳門南二十歩嘉興¶
<pb:KR2k0044_WYG_034-16b>¶
　　府圖記北有倉橋府縣倉在其兩涯¶
　菩薩橋　檇李詩繫在秀水縣治東(張堯同菩薩橋/詩片雲初出岫)¶
　　(南北自飛揚舊日橋/邊路猶聞履舄香)¶
　孩兒橋　閒忩括異志嘉禾北門有孩兒橋橋欄四¶
　　角皆石刻孩兒因名歳時既久遂出為怪或夜出¶
　　叩人門户求食或於月夜遊戱於市有膽勇者至¶
　　夜宻伺果見二三石孩兒徐徐自橋而下遂大呼¶
　　以刀逐至其處斫之怪遂絶(朱彛尊鴛鴦湖擢歌/女墻官柳遍啼鴉小)¶
<pb:KR2k0044_WYG_034-17a>¶
　　(閣臨風卷幔斜笑指孩兒/橋下水雨晴漂出滿城花)¶
　西亭橋　至元嘉禾志在府治西二百八十歩飛閣¶
　　於上今名麗津橋¶
　毓秀橋　𢎞治嘉興府志舊名長生老人橋在通越¶
　　門東北二百歩¶
　紅橋　至元嘉禾志在通越門東北一里一百歩¶
　楊公橋　嘉興府圖記楊公港有太守楊公祠祠前¶
　　有楊公橋¶
<pb:KR2k0044_WYG_034-17b>¶
　蔡十郎橋　嘉興縣志在澄海門北一里二十歩(朱/彛)¶
　　(尊鴛鴦湖櫂歌酒市茶寮總看塲金風亭子/入春涼俊游改作烏蓬小蔡十郎橋低不妨)¶
　迎仙橋　至元嘉禾志在府東南四百歩邑人沈學¶
　　諭仙訪之而不識後悔無及遂捐資造道堂建橋¶
　　梁而命名焉¶
　　　嘉興縣(城外/闗梁)¶
　宣公橋　檇李詩繫在郡城東春波門外相傳為陸¶
　　宣公建(陸䝉老宣公橋詩當時倉卒倚鴻籌清白/堪封萬户侯陵谷已非家世遠畫橋依舊)¶
<pb:KR2k0044_WYG_034-18a>¶
　　(水東流張堯同宣公橋詩祗因裴少保功業敗垂/成往往橋邊客今猶恨未平周邠宣公橋詩幾從)¶
　　(行處借前籌莫歎功成廣不侯自/惜歸題橋柱後年華冉冉水東流)¶
　熙春橋　嘉興縣志俗名牙前橋百貨所萃明嘉靖¶
　　中重建萬厯初重修¶
　天馬橋　明一統志在府城東北通宋叅政吕鳴植¶
　　宅宋史云淳熙初秀州吕氏家氷瓦有文樓觀車¶
　　馬人物並蒂芙蓉重莢牡丹長春萱草經日不散¶
　　即此嘉興縣志今名西馬橋¶
<pb:KR2k0044_WYG_034-18b>¶
　駟馬橋　嘉興府志補在春波門外三里吕文懿公¶
　　子㦂官太常卿家居見鄉民入市艱渉因建此橋¶
　　嘉興縣志今名東馬橋明天啓二年里人倪繼宗¶
　　修¶
　會龍橋　嘉興縣志雙溪南瀦漢塘東注當湖水勢¶
　　浩𣺌議建橋溪東明嘉靖間里人張淮鳩工創建¶
　　郡守郭公名之曰會龍橋萬厯末里人錢周錢福¶
　　徵相繼重修(趙漢會龍橋夜泊詩五龍水會雙溪/水龍㑹橋成壯百川聞有達官施寳)¶
<pb:KR2k0044_WYG_034-19a>¶
　　(帶便令驅石效神鞭星攀牛手吴中地氣吐虹/霓海上天題柱欲援司馬筆載書先泛米家船)¶
　登雲橋　𢎞治嘉興府志在縣東南三十四里¶
國朝康熈六年知縣梁冲霄重建里人陳嘉謨捐募(梁/冲)¶
　　(霄重建登雲橋記禾郡之東曰新豐鎭其地向有巨/橋三中曰中塘右曰妙峯左曰登雲登雲葢自元)¶
　　(至正間創造明萬厯時圮邑人顔公經營重建無/何復欹於是父老合辭以請上官咸是其言亟命)¶
　　(釐舉是役始壬子秋訖丙辰冬五歴寒暑而橋成/中洞廣四丈一如舊制凖漕艘之高下左右二洞)¶
　　(各廣二丈葢舊制所無今増設之所以殺水之/湍激也予喜是橋之成又因諸生之請故記)¶
　萬程橋　嘉興縣志在縣東白馬堰鎭明嘉靖庚申¶
<pb:KR2k0044_WYG_034-19b>¶
　　義商曹暘謀建橋於南津乃倡捐鳩工三年未成¶
　　曹恥之遂抱石沉水衆驚援之徽商程沂韓應鯉¶
　　等咸激於義各捐助不一年落成¶
　白苧橋　𢎞治嘉興府志在縣東一十里跨苧溪嘉¶
　　興府志俗呼堰橋(張堯同白苧橋詩徧隴敷青緑/桑麻共幾家滿城羅綺子應笑)¶
　　(不栽/花)¶
　鶴道橋　嘉興縣志徐家墳後¶
國朝康熙甲子重建¶
<pb:KR2k0044_WYG_034-20a>¶
　檇李橋　檇李詩繫在嘉興治東五十里入平湖界¶
　　(王穉登檇李橋歩月詩澤國菰蘆色星橋檇李名/亂楓丹染寺高柳碧縈城月白虹蜺卧天寒駟馬)¶
　　(行越姬歌並起/一半採蓮聲)¶
　　　秀水縣(城外/闗梁)¶
　五龍橋　秀水縣志澄海門外鴛鴦湖¶
　潦波橋　萬厯秀水縣志一名雙湖橋在縣南二里¶
　　半¶
　竹橋　𢎞治嘉興府志在縣西三里¶
<pb:KR2k0044_WYG_034-20b>¶
　西麗橋　至元嘉禾志在縣西南二里秀水縣志明¶
　　崇禎癸未知縣李向中重建¶
　端平橋　秀水縣志在縣北三里¶
國朝順治年重建¶
　北麗橋　嘉興府圖記在望吳門外相傳秀水在橋¶
　　東天和景明水光五色秀士見之多擢第選人見¶
　　之輙美遷常人見之亦獲福利¶
國朝順治中知縣孫繼儒重建(朱彛尊鴛鴦湖櫂歌青/粉墻低望裏遥紅泥亭)¶
<pb:KR2k0044_WYG_034-21a>¶
　　(子栁干條郎船但遂東/流水西麗橋來北麗橋)¶
　迎春橋　𢎞治嘉興府志一名秋涇橋在縣東北三¶
　　里半秀水縣志明崇禎初重建(朱彛尊鴛鴦湖櫂/歌秋涇極望水平)¶
　　(堤厯厯杉青古閘西夜半嘔/啞柔櫓發亭前燈火落帆齊)¶
　桃花廟橋　嘉興府志補在澄海門外七里世傳里¶
　　人多種桃名桃花里橋亦由名¶
　涇橋　嘉興府志在縣北十五里(許恂如涇橋詩涇/橋蜿偃控龍湫涇)¶
　　(水遥連笠澤流回首闔閭/遺恨處半規新月似純鈎)¶
<pb:KR2k0044_WYG_034-21b>¶
　　(謹按袁志涇水在五里亭北吳王闔閭與/越戰純鈎傷指即此舊志作金橋者悞)¶
　百歩橋　秀水縣志縣北六里(朱彛尊鴛鴦湖櫂歌/百歩橋南解䌫初香)¶
　　(醪五木隔年儲不須合路/尋魚鮓俱向分湖問蟹胥)¶
　壽香橋　朱彛尊鴛鴦湖櫂歌注城北王江涇有射¶
　　襄橋俗訛為壽香橋即射襄城故址(朱彛尊鴛鴦/湖櫂歌踠地)¶
　　(垂楊絮未飄蘭舟上已祓除遥射/襄城北南風起直到吳江第四橋)¶
　餘慶橋　嘉興府志補在縣南三十里宋天聖五年¶
　　餘慶大佛寺僧文受建故名明正統初僧智圓重¶
<pb:KR2k0044_WYG_034-22a>¶
　　修¶
　問松橋　嘉興府志補在縣南三十六里古傳南軍¶
　　殺伐至此問松樹云前不可去已松為㸃頭橋亦¶
　　隨斷軍不得渡而止故名(許恂如問松橋詩垂虹/蜿蜿水溶溶聳壑驚看)¶
　　(百尺松忽觧㸃頭軍散/去論功應晉大夫封)¶
　　　嘉善縣¶
　熙寜橋　𢎞治嘉興府志在縣西五十歩萬厯嘉善¶
　　縣志俗稱賣魚橋跨伍子塘嘉善縣志宋熙寜間¶
<pb:KR2k0044_WYG_034-22b>¶
　　建¶
國朝康熙壬子邑人柯維楨郁喬郁廣重建¶
　青龍橋　萬厯嘉善縣志書院前本名通濟橋萬厯¶
　　中改修稱思賢橋(孫一元青龍橋詩石梁無病渉/杖履毎相逢昔見横空霓今看)¶
　　(跨水龍倪璣青龍橋詩萬里乘風雲遠/跨滄江上野水映長衢行人自來往)¶
　永豐橋　𢎞治嘉興府志在縣東一里今名王真橋¶
　　萬厯嘉善縣志隆慶六年醫生錢曉重建俗稱東¶
　　亭橋跨西菖蒲涇口後陸鳴重修¶
<pb:KR2k0044_WYG_034-23a>¶
　吉祥橋　正德嘉善縣志元至正間有張巨山者貲¶
　　雄一鄉生子曰巨森年十八喑啞不能言一日僧¶
　　募緣建橋過其家巨山紿曰問吾子欲何為僧即¶
　　詣其子問之忽應曰此橋吾家當獨成巨山喜乃¶
　　捐貲建橋名曰吉祥巨森由是能言萬厯嘉善縣¶
　　志明正德中朱衮重修(孫恂吉祥橋詩架海為梁/事若何分明神劍斫蛟鼉)¶
　　(光涵半璧初三後影破連環二分過玉蝀横秋消/宿雨金猊嘘霧散晴波憑誰移向高空外借與天)¶
　　(孫夜/渡河)¶
<pb:KR2k0044_WYG_034-23b>¶
　梅谷橋　萬厯嘉善縣志今為城濠板橋江吉建吉¶
　　號梅谷故名築城時適在濠上故撤其中易以板¶
　　嘉善縣志俗呼江家橋¶
　華嚴橋　檇李詩繫在嘉善北門外俗稱虎塔車橋¶
　　萬厯嘉善縣志洪武三年陸安三建𢎞治中里人¶
　　諸政重修(孫恂華嚴橋詩黄昬溪上寂無喧漁艇/歸來競後先風偃荻花欹醉笠雨昬江)¶
　　(樹濕炊烟甕頭緑螘時時滿船尾金鱗箇/筒鮮不似姑蘇愁絶夜烏啼月落晚霜天)¶
　登豐橋　正德嘉善縣志在便民倉前俗名大倉橋¶
<pb:KR2k0044_WYG_034-24a>¶
　　景泰四年建¶
　見龍橋　萬厯嘉善縣志在南門外濠上萬厯二年¶
　　知縣李仕華建(盛唐建見龍橋記嘉善號澤國環/城皆水各門俱有木梁通往來獨)¶
　　(南門外則大通渠也商賈帆檣旦暮鱗集達官貴/室樓船金鼓相望衝激易圮屢修屢易嵗甲戌邑)¶
　　(侯李仕華來蒞兹土邑人以病渉告公蹙然乃召/居民徐鶴田軾沈林錢汝山四人親賜巵酒俾任)¶
　　(厥事以耆老王子行董率之募鄉之好義者隨力/協濟由是士庶欣然各捐貲以助事始於秋八月)¶
　　(朔至明年正月落成於是居民咸曰橋成公之恵/也盍命之名以識不忘乃刻曰見龍橋橋之側濬)¶
　　(井一日龍泉井/葢公號龍田也)¶
<pb:KR2k0044_WYG_034-24b>¶
　瑞麟橋　嘉興府志補在瑞麟鄉故名去縣治十二¶
　　里舊名東橋¶
　文虹橋　嘉興府志補在瑞麟橋西北三里舊名虹¶
　　橋傾圮已久義民沈葵重建去故址十餘丈(吕㦂/文虹)¶
　　(橋詩瑞麟橋畔玉麟游西結文虹貫斗/牛病渉已紓十室患芳名宜使萬年留)¶
　歩雲橋　萬厯嘉善縣志在三店右成化十四年沈¶
　　□等建(周鼎歩雲橋詩孤村自成市酒幔兩三家/橋約中流壯田分别徑斜淡滄通浦溆石)¶
　　(井没泥沙落日停橈處高城西望賖沈鎜歩雲橋/夜泊詩石井塘隈小市㕓歩雲橋外蓼花鮮輕橈)¶
<pb:KR2k0044_WYG_034-25a>¶
　　(載月隨風渡乍/送㝠鴻過遠天)¶
　北莊橋　𢎞治嘉興府志在縣治北二十里萬厯嘉¶
　　善縣志嘉靖四十三年王宰重修¶
　跨塘橋　檇李百咏考在嘉善縣西北(張堯同跨塘/橋詩路接張)¶
　　(涇近塘連谷水長一聲/清鶴唳片月在滄浪)¶
　　　海鹽縣¶
　還珠橋　嘉靖浙江通志在縣治東廣輿記一名聞¶
　　琴在伯牙臺側(朱彛尊鴛鴦湖櫂歌勸郎滿飲黄/支犀勸郎莫聽花冠鷄聞琴橋東)¶
<pb:KR2k0044_WYG_034-25b>¶
　　(海月上烏夜/村邊烏未啼)¶
　思魯橋　明一統志在縣治西南宋紹興中建廣輿¶
　　記宋令魯宗道既去邑人思之故名(陳善魯橋遺/愛詩肅簡曾)¶
　　(來宰海城一橋千載識徍名昔年耆老殷勤建今/日居人自在行黄閣竟登台鼎地春風猶想誦絃)¶
　　(聲花封欲問清亷政/流水中宵皓月明)¶
　惠人橋　至元嘉禾志在縣西一十歩宋紹熙間縣¶
　　令李直養重建舊名浮藻海鹽縣圖經明天啟初¶
　　元樊重修¶
<pb:KR2k0044_WYG_034-26a>¶
　安仁橋　至元嘉禾志在縣西一里半𢎞治海鹽縣¶
　　志元至大年建¶
　悅禮橋　海鹽縣圖經縣西一里四十歩東西跨河¶
　　俗名廣福橋亦名倉橋¶
　白苧橋　𢎞治海鹽縣志縣北八里𢎞治三年縣丞¶
　　徐謹重建¶
　尚胥橋　𢎞治海鹽縣志縣西一十二里海鹽縣圖¶
　　經元大德三年建明萬厯四十三年知縣何杲重¶
<pb:KR2k0044_WYG_034-26b>¶
　　修相傳橋下有老蜯大如船月夜吐珠映燭數丈¶
　璵城橋　海鹽縣圖經在縣西一十八里宋紹興三¶
　　年建明𢎞治中知縣譚秀重建(張寜/有記)¶
　南化城橋　海鹽縣圖經縣西三十五里明成化中¶
　　建(朱祚南化城橋記邑治西有瀦水之澤曰賁湖/湖心有菴曰南化城菴菴左右有土堰通行旅)¶
　　(往來數潰圮菴僧德淳暨其弟子智昂謀諸里中/長者易土以石以為長久計為梁虛其中通湖水)¶
　　(之消長以殺其勢菴之東以丈計者四十梁一十/有七其西以丈計者如東之數梁一十有九以成)¶
　　(化己亥夏/四月落成)¶
<pb:KR2k0044_WYG_034-27a>¶
　西石橋　澉水志在鎭市西犒賞子庫側過橋南為¶
　　永安湖路¶
　望湖橋　澉水志在鎭西南五里北至澉墅西通永¶
　　安湖東至海岸中分水脈至錢家港入鎭市¶
　文會橋　海鹽縣圖經縣西北三十五里明嘉靖十¶
　　九年建(錢芹文㑹橋記縣治西北二都舊有董家/堰橋在官塘東水陸往來輻輳莫詳本始)¶
　　(芹自髫年即所睹見大抵興圯靡常其初官令塘/長召鄉民為堰橋以濟渉其既則上下茍且毎嵗)¶
　　(夏秋間風雨大作水暴漲橋倒塌民乃病渉予家/近是橋世父兩涯翁毎有興建志不果嘉靖庚戌)¶
<pb:KR2k0044_WYG_034-27b>¶
　　(僉憲石屏胡公以督水利行縣屬縣大夫雲溪張/公倡帖下僧某募縁邑中好義之士施捨有差予)¶
　　(亦捐貲以成先志橋高三丈八尺濶一丈二尺長/十八丈石砌環洞繚繞皆石欄經始於庚戌春二)¶
　　(月工訖於冬十/月名曰文會云)¶
　鳳凰橋　𢎞治海鹽縣志縣東北一十二里舊名馮¶
　　奥堰𢎞治二年縣丞徐謹勸民王孟江建改今名¶
　　　石門縣¶
　萬歳橋　至元嘉禾志在縣東北一百三十歩跨運¶
　　河俗呼南橋石門縣志唐尉遲敬德建宋嘉定中¶
<pb:KR2k0044_WYG_034-28a>¶
　　徐令起宗重建西堍燬靳令一派重修¶
　永安橋　𢎞治嘉興府志在縣東北二百歩俗呼北¶
　　橋萬厯崇德縣志紹興初建明正德中洪令異修¶
　　萬厯間圯修者低其柱數尺¶
國朝康熙十年重建邑紳曹廣易以石¶
　太平橋　嘉靖浙江通志跨城南河萬厯崇德縣志¶
　　俗呼平橋在萬歳橋南五十餘歩正統間焦令寛¶
　　重建¶
<pb:KR2k0044_WYG_034-28b>¶
　包角堰橋　至元嘉禾志在縣南一里正德崇德志¶
　　宋寳慶間建明正統六年重建俗呼南三里橋¶
國朝康熙六年邑人夏方昊督建¶
　松老橋　正德崇德志𢎞治九年徐華重建萬厯崇¶
　　德縣志隆慶初朱令潤重建¶
　彭河橋　𢎞治嘉興府志在縣西河五里萬厯崇德¶
　　縣志成化間沈丞讓重建嘉靖末圮萬厯己酉靳¶
　　令一派復建¶
<pb:KR2k0044_WYG_034-29a>¶
　崇義橋　石門縣志在學東葉鋹建¶
　王過此橋　萬厯崇德縣志康王南渡金兵追之土¶
　　人曰王已過此故名¶
　下馬輦橋　萬厯崇德縣志康王南渡下馬於此故¶
　　名¶
　德芳橋　𢎞治嘉興府志在縣西七里昔呼為和尚¶
　　橋正德崇德志天順間俞榮建因以字名¶
　望仙橋　𢎞治嘉興府志在縣西南五里(周鼎望仙/橋詩望望)¶
<pb:KR2k0044_WYG_034-29b>¶
　　(秦山東海邊為予青近畫欄前水寒千尺長虹卧/雲暖雙成彩鳳鶱高出馬頭登曉棧低回蛾黛掃)¶
　　(秋烟歸來題柱青雲/客望重如山履坦然)¶
　東高橋　萬厯崇德縣志成化間錢浩建嘉靖間浩¶
　　孫思孝偕侄懋新築橋以濟不通今呼曰錢家橋¶
　　　平湖縣¶
　海上三闗　乍浦九山補志海上三闗之設始自明¶
　　嘉靖丁巳三十六年倭㓂稍平乃設闗固守於是¶
　　海鹽澉浦乍浦分設三闗水寨在海鹽者泊白塔¶
<pb:KR2k0044_WYG_034-30a>¶
　　港為中闗在乍浦者泊西海口為下闗在澉浦者¶
　　泊黄道廟為上闗隆慶己巳三年革海鹽澉浦二¶
　　闗止留乍浦一闗¶
　龍門橋　平湖縣志在儒學左又名儒林橋¶
　三登橋　𢎞治嘉興府志在縣西一百歩南北跨河¶
　　魯氏兄弟詹詧訔先後登進士故名¶
　梯雲橋　明一統志在縣治西一里¶
　漢水橋　𢎞治嘉興府志在縣前一十歩元至正間¶
<pb:KR2k0044_WYG_034-30b>¶
　　建¶
　望雲橋　天啓平湖縣志在縣西南二百四十二歩¶
　　邑人陳日章建¶
　凝瑞橋　在縣治前¶
國朝雍正八年冬知縣方以恭捐建¶
　吕公橋　在啓元門外東北龍王堂側¶
國朝康熙三十二年知縣吕猶龍募建¶
　漢異橋　平湖縣志在十七都有馮異將軍廟距橋¶
<pb:KR2k0044_WYG_034-31a>¶
　　里許為大樹村多馮姓¶
　廣福橋　𢎞治嘉興府志在縣東北二十七里平湖¶
　　縣志廣陳普照寺後知州陸子厚建(張寜重建廣/福橋記廣陳)¶
　　(鎭其上高亢燥烈唯中界一水限南北自古嘗建/橋於斯年久圮頺民病其渉普照寺僧翠峯與其)¶
　　(徒聰偕士人具其事以告前廣德州知州陸子厚/告其母王氏樂施已資二百二十兩於成化十六)¶
　　(年七月鳩工復建斯橋於前/所不終歳而成題曰廣福橋)¶
　廣濟橋　𢎞治嘉興府志在縣東北二十六里天啓¶
　　平湖縣志俗名寺橋在廣陳普照寺前邑人陸序¶
<pb:KR2k0044_WYG_034-31b>¶
　　建¶
　筠翁橋　嘉興府志補在縣東北三十里明𢎞治間¶
　　袁可筠鼎建鄉人德之橋亦由名(沈煉筠翁橋詩/淡水何瀰瀰厲)¶
　　(渉須苦匏中流拍浮者瞿瞿呼亦勞筠翁抱深隱/累石梁其臯梁成勢雄偉屹如山冠鰲參差幾百)¶
　　(尺凌虛控雲濤赤欄月鈎小影落魚龍逃方隅往/來通行人日滔滔褰裳免艱勩歌謡徧兒曹嘗聞)¶
　　(蔡君謨洛陽横海潮又聞鄉逸士絶流遠巨艘較/翁此營作濟川俱足褒能聲與義聞今古相爭高)¶
　繼筠橋　嘉興府志補在筠翁橋東百歩可筠仲子¶
　　璲建¶
<pb:KR2k0044_WYG_034-32a>¶
　普濟橋　普通橋　平湖縣志俱邑人姚松石建(顧/充)¶
　　(題姚氏橋碣浙以西當湖為巖邑東受檇李武原/諸水唯鵡湖最大鵡湖疏為支流唯北津最大非)¶
　　(石梁梁之歳歳為褰裳濡軌之患松石姚公一力/建普濟普安普通三橋剏義舉也其一以版築故)¶
　　(廢矣而其孫郡丞楫博士應焌置題名碣於祠之/堂昭祖功也勒石記題俾永勿失永世守也濟衆)¶
　　(之仁承先之孝/祖孫有同美焉)¶
　　　桐鄉縣¶
　惠民橋　桐郷縣志在縣署前明正德九年改建舊¶
　　名望寜¶
<pb:KR2k0044_WYG_034-32b>¶
　登雋橋　𢎞治嘉興府志在儒學東南桐鄉縣志明¶
　　成化二年移建舊在西名德輝橋¶
　便民橋　桐鄉縣志在皂林鎭東明正統初建天順¶
　　時鄧鏞創改石橋(吳昂便民橋記宣德間廬陵周/文襄忱撫浙西以興革利害為)¶
　　(己任乃建為橋民甚便之名之曰便民歳久木壞/危不可渡天順改元之冬通判事臨川鄧鏞孟宣)¶
　　(督賦桐鄉次於皂林見而恤之乃易甃以石為久/遠計知縣事張泰縣丞鄧玭董其事不逾時而橋)¶
　　(成其長一百九十尺高加其濶之六尺下為環洞/長比上殺四之三有奇於是有事往來者無阻溺)¶
　　(之患而咸喜其便予曰此/惠政也不可以無記故書)¶
<pb:KR2k0044_WYG_034-33a>¶
　秀溪橋　𢎞治嘉興府志在皂林鎭驛西桐鄉縣志¶
　　明永樂十三年建¶
國朝康熙九年冬重修(汪文伯秀溪橋夜渡詩纔過青/暾日已曛蘆花刺艇亂鷗羣橋)¶
　　(邊古戍聞人語蓬底篝燈照水紋寺角半分遮岸/樹鐘聲欲渡隔溪雲霅川訪舊成來往獨坐空齋)¶
　　(懼寡/聞)¶
　萬春橋　明一統志在縣治西北宋淳祐初建¶
　語兒橋　桐鄉縣志春秋時夫差督兵拒越此地有¶
　　生子即能言者因名其溪為語溪¶
<pb:KR2k0044_WYG_034-33b>¶
　覩谷橋　𢎞治嘉興府志在七都桐郷縣志即長水¶
　　塘宋時有覩谷里故名嘉興府志一名都斧橋¶
　興德橋　𢎞治嘉興府志在青鎭上有樓亭又名花¶
　　橋(宋文恪青鎭興德橋記許君廷用以將軍之符/來守烏青鎭居閒或徘徊里巷視民緩急之宜)¶
　　(而以興德橋壞實艱於渉乃發私槖而重建焉時/至正乙亥冬十一月也兹邑燬於兵厯五寒暑矣)¶
　　(業薄民散問巷索然昔之所見一無復有矧興德/橋居市之半分三洲一水之間行旅憧憧臨流而)¶
　　(返幾何人哉然未有以濟川之功為已任者今將/軍不謀於人鳩工僦傭購財輦石飛梁閣道舉復)¶
　　(其舊其善政可記也/許君名信廷用其字)¶
<pb:KR2k0044_WYG_034-34a>¶
　茅家渡　桐鄉縣志在皂林塘東四里宋置官渡嵗¶
　　課浄利錢元明以來革之聽民自便¶
國朝因之¶
　¶
　¶
　¶
　¶
　¶
<pb:KR2k0044_WYG_034-34b>¶
　¶
　¶
　¶
　¶
　¶
　¶
　¶
　浙江通志卷三十四¶
