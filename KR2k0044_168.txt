# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.179818
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR2k0044_WYG_168-1a>¶
欽定四庫全書¶
　浙江通志卷一百六十六¶
　人物(二/)¶
　　忠臣(四/)¶
　　衢州府¶
　晉¶
　徐𢎞(萬厯龍游縣志字聖通習韓詩春秋舉孝亷為/汝陰令縣大姓多兼并𢎞至官誅鉏奸桀豪右)¶
　　(斂手商旅露宿道不拾遺童歌曰徐聖通政/明公平刑罰奸宄空遷扶風守與賊戰死)¶
<pb:KR2k0044_WYG_168-1b>¶
　唐¶
　祝奢(正徳江山縣志字伯宗隋末喪亂率子弟以保/鄉里唐武徳四年為賊李子通執於杭死之淛)¶
　　(將李大亮疏其忠馳令舁歸九/年詔封妻陳氏為懐徳縣君)¶
　宋¶
　徐晉卿(天啓衢州府志字國梁開化人仁宗朝召對/為義井記嘉其才敕知洪州尤精於韜畧後)¶
　　(戰亡於廣南金城驛子暿神宗朝給事中知延州/元豐五年帥師伐寇戰亡於新城事聞帝臨朝慟)¶
　　(哭贈柱國少/保節度使)¶
　毛㮚(兩浙名賢録字叔縝江山人少有節操晚以特/恩為歙七曹睦寇攻城官吏皆遁㮚曰吾職司)¶
<pb:KR2k0044_WYG_168-2a>¶
　　(寇獄有繫囚誼不可去乃攝州事時二子貢辟雍/即遣人持印縋城以出令上之朝城陷㮚衣冠坐)¶
　　(堂上賊脅使降不屈罵不絶口嬰刄而死妻錢氏/弗忍去婦掖其姑又弗忍去俱遇害事聞贈朝請)¶
　　(郎/)¶
　江汝度(𢎞治衢州府志字致一開化人為桐廬尉會/方臘&KR0810;發死事特贈通直郎官其子蹊蹕)¶
　徐揆(宋史本傳衢州人遊京師入太學靖康元年試/開封府進士為舉首未及大比而遭國難欽宗)¶
　　(詣金營不歸揆率諸生扣南薰門以書請車駕還/闕金人見書使以馬載揆至軍詰難揆厲聲抗論)¶
　　(為所殺建炎二年追録/死節贈宣敎郎官其後)¶
　毛奎(天啓衢州府志舊名倜字世髙紹聖間進士為/閩曹建卒張員作亂奎力疾諭之遂死於兵血)¶
<pb:KR2k0044_WYG_168-2b>¶
　　(流如/白乳)¶
　方允武(宋史朱蹕傳允武衢州人武學上舍補官為/常州宜興巡檢建炎三年金人入縣金泉鄉)¶
　　(允武率土兵鄉夫迎戰殺獲數級奪弓箭與旗後/遇金兵梅嶺村力戰而歿詔贈兩官官其子二人)¶
　徐徽言(宋史本傳字彥猷西安人大觀二年詔求材/武士以徽言應詔賜武舉絶倫及第厯保徳)¶
　　(軍監押以邊功累遷秉議郎靖康初遷武翼郎閤/門宣贊舍人金人圍太原分兵絶饟道自隰石以)¶
　　(北命令不通者累月徽言以三十人破之遷武經/郎知晉寧軍兼嵐石路遷安撫使金人再犯京師)¶
　　(陜西制置使范致虚檄徽言守河西欽宗割兩河/以紓禍同知樞宻院事聶昌出河東為金人所刼)¶
　　(以便宜割河西三州𨽻西夏晉寧軍民大恐徽言/遂率兵復取三州時河東郡縣淪沒遺民日徯王)¶
<pb:KR2k0044_WYG_168-3a>¶
　　(師徽言陰結汾晉土豪十萬約復故地則奏官為/守長聽世襲條其事以聞俟報可即身率精甲𢷬)¶
　　(太原徑取雁門留兵戍守金人忌徽言欲速拔晉/寧以除患建炎二年自蒲津涉河圍之先是徽言)¶
　　(移府州約折可求夾攻金人可求降金將婁宿挾/至城下以招徽言徽言故與可求為姻乃登陴以)¶
　　(大義噍數之可求仰曰君於我何太無情徽言攝/弓厲言曰爾於國家不有情我尚於爾何情寧惟)¶
　　(我無情此矢尤無情一發中之是時河東皆已陷/獨晉寧屹然孤墉横當强敵徽言與金人數十戰)¶
　　(所俘殺過當金進攻數敗圍之益急晉寧俗不井/飲寄汲於河金人載茭石湮塞支流城中水乏絶)¶
　　(人人惴憂徽言能得衆心奮枵餓傷夷之餘裒折/槊斷刄以死固守既自度不支置妻子室中積薪)¶
　　(自焚仗劍坐堂上拔佩刀自擬左右號救持之急/金兵狎至挾徽言以去婁宿得徽言所親説徽言)¶
<pb:KR2k0044_WYG_168-3b>¶
　　(徽言怒曰吾恨不屍汝輩歸見天子將以死報太/祖太宗地下婁宿又出金制曰能小屈當使汝世)¶
　　(帥延安舉陜地并有之徽言益怒罵曰吾荷國厚/恩死正吾所膝詎為汝輩屈耶婁宿舉㦸向之覬)¶
　　(其懼伏徽言披袵迎刄意氣自若飲以酒持杯擲/婁宿罵不已金人知不可屈遂射殺之事聞賜晉)¶
　　(州觀察使諡忠壯子岡同死/事從孫適亦以守安豐死)¶
　周隨亨(正徳江山縣志崇寧二年進士紹興間以直/龍圖閣傳宣陜蜀死於閬州亂軍贈忠國侯)¶
　趙汝標(𢎞治衢州府志字津叔開化人少倜儻嘉定/壬午為蘄州僉判敵圍城三日救兵不至與)¶
　　(守臣李誠之死之/朝廷官其子二人)¶
　祝夢熊(正徳江山縣志嘉泰進士尉黄巖寇/警犯境率義勇抗之被執不屈而死)¶
<pb:KR2k0044_WYG_168-4a>¶
　朱友恭(宋史朱昭傳友恭西安人金人犯陜西渭帥/以下皆叛死者涇原第一副將朱友恭贈敦)¶
　　(武/郎)¶
　何新之(嘉靖浙江通志西安人仕至樞宻院編修嘗/採唐宋詩為詩林萬選後知終安軍死節)¶
　徐應鑣(宋史髙應松傳應鑣字巨翁江山人為太學/生恭帝入燕三學生百餘人皆從應鑣與其)¶
　　(子𤦺崧女元娘誓共焚子女皆唯命太學故岳飛/第有飛祠應鑣祀飛曰天不祐宋社稷為墟應鑣)¶
　　(死以報國𤦺亦賦詩自誓祭畢以酒肉餉諸僕諸/僕醉卧應鑣率子女入梯雲樓縱火自焚一僕未)¶
　　(寐聞火聲穴牖視之父子儼然坐立如廟塑像走/報諸僕諸僕壊壁入撲滅火應鑣不能死與其子)¶
　　(女怏怏出戸去莫知所之翌日得其屍祠前井中/贈朝請郎秘閣修撰同舍生私諡曰正節先生)¶
<pb:KR2k0044_WYG_168-4b>¶
　毛附鳳(正徳江山縣志宋室北遷益廣二王入閩取/道江山元兵急追附鳳以義兵遏之二王得)¶
　　(抵閩而附鳳/身嬰其難)¶
　魏亨中(𢎞治衢州府志開化人徳/祐丙子起義兵浮海以死)¶
　元¶
　汪文燝(𢎞治衢州府志字良辰常山人十八鄉舉第/二泰定甲子成進士授餘姚判官遷翰林編)¶
　　(修舊居里曰慶善郡守白亮更名尊賢里後仕至/中議大夫嶺南廣西道肅政廉訪副使以國難憂)¶
　　(憤不食卒有歸朝/藁明農藁行世)¶
　蘇幼安(正徳江山縣志字心徳舉明經為衢州路教/授歸老時鄉寇犯境欲執幼安去大罵不屈)¶
<pb:KR2k0044_WYG_168-5a>¶
　　(而死賊遂解去/鄉人立祠祀焉)¶
　明¶
　周廣中(正徳江山縣志字子容官至河南僉事洪武/庚申雷震謹身殿三上章不報遂致仕後以)¶
　　(直道死於權/奸聞者偉之)¶
　周能(正徳江山縣志字徳成其先江北人占籍江山/幼驍勇習武藝明初從征番陽授百戸累立戰)¶
　　(功陞福建行都指揮/使後征雲南陣亡)¶
　柴徳載(正徳江山縣志為工部主事洪武/初以剛直忤權相胡惟庸而死)¶
　王均(衢州府志字贄平開化人洪武間充/錦衣衞校尉後轉寧府從征陣亡)¶
<pb:KR2k0044_WYG_168-5b>¶
　韓永(名山藏西安人為兵科給事中論事慷慨靖難/後杜門不出召之仕不應曰吾王蠋也遂坐死)¶
　金玉鉉(衢州府志名鼎以字行常山人洪武十五年/鄉試中式授戸科給事中厯國子助教五經)¶
　　(博士永樂四年以直諌賜死兄輝同年鄉舉厯任/泗州學正成祖謁孝陵輝以燕王禮見極刑死)¶
　余春夀(衢州府志字永齡開化人以薦舉知諸城縣/能擊貪暴抗權右永樂時以劾宦者罹重禍)¶
　黄埒(衢州府志江山人嘉靖四十二年處州賊作亂/埒率丁壯數十人禦於破塘塢口自辰至午與)¶
　　(黄鈺周梧俱死/之鄉人為立祠)¶
　徐可求(舊浙江通志字世範西安人萬厯壬辰進士/知上海民告人命多虚俟准詞後方於野外)¶
　　(尋屍以誑可求命告者隨車相驗事誣坐之民乃/服擢選部轉太常巡撫四川因臺省二使召土兵)¶
<pb:KR2k0044_WYG_168-6a>¶
　　(激變盡節軍中詔贈右都御/史廕一子世襲指揮僉事)¶
　柴薦禋(河南通志江山人崇禎末以舉人知洧/川縣流寇破城不屈大罵賊怒殺之)¶
　葉應武(衢州府志龍游人萬厯己未武進士授京營/游擊厯官協守薊州副總兵崇禎二年以孤)¶
　　(軍沒於陣贈/都督同知)¶
　徐應泰(西安縣志西安人崇禎初東撫募士勤王應/泰杖䇿往從署都司銜大加委任會萍島兵)¶
　　(變據登萊郡命以偏師戍海口扼其歸路諸島師/合兵攻之兵敗自鑿沈其舟死海中贈懐逺將軍)¶
　　(廕一/子)¶
　祝錫範(龍游縣志字克舉以明經授襄陽别駕時流/賊蹂躪中原荆襄鄖陽尤甚鄖撫盧象昇晉)¶
<pb:KR2k0044_WYG_168-6b>¶
　　(督七省凡糗糧芻茭悉仰給焉會朝議遣使招撫/象昇特舉錫範往賊初見時頗加禮後聞象昇改)¶
　　(授宣大賊曰天下事可知矣我將入蜀君能從我/富貴乎錫範遂自縊於錫莪山賊嘆息曰忠臣也)¶
　　(懸標於屍上拔營去/襄王送其柩歸葬焉)¶
　李正光(衢州府志字際熙龍游人崇禎時為北京虎/賁左衞參軍甲申李自成入京師正光合門)¶
　　(死/節)¶
　徐日舜(衢州府志字五臣西安人由卒伍為雲南參/將城破猶披甲乗馬登陴力戰被擒不屈矢)¶
　　(貫舌端/而死)¶
　陳其禮(衢州府志字以讓西安人崇禎已夘副榜授/福建閩清縣有能聲城破為兵士所執不屈)¶
<pb:KR2k0044_WYG_168-7a>¶
　　(死子龍玉媳呉氏壻徐應宜/皆被害男女死者十五人)¶
國朝¶
　徐光旭(鄉賢留祀册常山人崇禎壬午舉人任昌化/教諭再補黄巖甲寅閩變逼以偽職抗節不)¶
　　(受逃匿永嘉山/谷中不食而卒)¶
　徐光皓(鄉賢留祀册常山人任山東新城令減火耗/清徭役解組歸值耿逆之變被擄逼受偽劄)¶
　　(不屈罵/賊而死)¶
　江之崑(衢州府志字玉鄰常山人康熙甲寅閩逆亂/賊將呉安邦破常山欲降之之崑罵賊不屈)¶
　　(與次子世晟俱被害妻張/氏媳曹氏孫女如娟俱殉)¶
<pb:KR2k0044_WYG_168-7b>¶
　鄭大來(衢州府志開化人府學生勇力絶倫習騎射/喜擊劍康熙甲寅三月閩賊破開化知縣崔)¶
　　(㠏起兵大來為之倡未幾賊引去六月賊復引萬/餘人中夜襲城官軍遇於仙霞嶺是日黑霧四塞)¶
　　(大來從官軍馳擊之連斃數十人賊少却大來亦/戰死是役也戰歿者鄭卓麟鄭振祥鄭有忻鄭毛)¶
　　(鄭大卿鄭童戴甲毛徐義禮徐白/古徐六十徐旦等共十有七人)¶
　　嚴州府¶
　宋¶
　詹良臣(宋史本傳字元公分水人以恩得官調縉雲/縣尉方臘起其黨再犯處州守貳俱棄城遁)¶
　　(又有他盜霍成富者用臘年號剽掠縉雲良臣曰/捕盜尉職也縱不勝敢愛死乎率數十人出禦之)¶
<pb:KR2k0044_WYG_168-8a>¶
　　(為所執成富誘使降良臣曰汝輩不知求生顧欲/降我耶昔年李順反於蜀王倫反於淮南王則反)¶
　　(於貝州身首横分妻子皆誅旦暮官兵至汝肉飼/狗鼠矣賊怒臠其肉使自啖之良臣吐且罵至死)¶
　　(不絶聲贈通直郎/録其子孫二人)¶
　翁開(兩浙名賢録夀昌人政和五年進士宣和二年/攝青溪尉方臘寇起領所部與賊戰不勝被執)¶
　　(罵賊/而死)¶
　葉鑛(嚴陵志字勉明夀昌人宣和二年方臘竊發與/龍溪洪基䕶鄉井有功授忠訓郎瑞州軍馬都)¶
　　(監靖康二年金人犯闕與王時雍守東/壁粘罕攻城急鑛守禦甚力沒於王事)¶
　劉晏(宋史本傳字平甫嚴州人宣和四年授通直郎/金人犯京師以晏總遼東兵號赤心隊建炎初)¶
<pb:KR2k0044_WYG_168-8b>¶
　　(從劉正彦擊淮西賊丁進進黨頗衆晏提赤心騎/才八百乃為五色旗使旗兵持之循山而出一色)¶
　　(盡則以一色易之賊見官軍累日不絶顔色各異/不戰而降遷朝散郎正彦反晏以衆歸韓世忠世)¶
　　(忠追正彥及苗傅於浦城以晏騎六百為疑兵賊/大駭正彥就擒金人犯建康杜充兵潰晏領赤心)¶
　　(百五十騎屯青龍羣寇犯常州晏以精鋭七千人/出竒破之進直龍圖閣保馬跡山以捍寇寇再至)¶
　　(選舟師迎戰降其衆千五百人戚方圍宣城晏往/援至城下未立營壘出不意直𢷬方帳下方卻走)¶
　　(晏欲生擒方單騎追之方率其衆迎戰晏不能敵/為賊所害贈龍圖閣待制官其子四人於死所立)¶
　　(廟曰/義烈)¶
　徐梅龜(舊浙江通志字臞叟夀昌人登進士第授霍/邱縣尉端平三年元兵犯境梅龜率土人王)¶
<pb:KR2k0044_WYG_168-9a>¶
　　(鎔等劄寨安陽諸山保障生民鄰境亦賴以安嘉/熙元年元兵又至梅龜身先士卒俘獲甚衆次年)¶
　　(春元大舉入梅龜與戰不利顧謂其子尚古曰彼/衆我寡我知之矣委質為臣有死無二汝其行乎)¶
　　(尚古曰大人既能死忠尚古豈不能死孝乃轉戰/益力皆遇害贈宣教郎官其子汲古進武校尉尚)¶
　　(古贈承信郎官其子肅進義校尉/梅龜嘗著春秋指掌圖行於世)¶
　詹檉(萬厯遂安縣志至弟也舉進士官/迪功郎教授孟州死於靖康之難)¶
　鄭采翁(嚴陵志字季華夀昌人性剛果好讀書學兵/法元人圍臨安遂倡義勤王收集鄉兵與宋)¶
　　(潰卒設部伍習騎射義聲感激人皆效死俄而京/師失守兩宫北遷元將唆都陷建徳府安撫方回)¶
　　(降遂犯白沙渡采翁率所部拒之力/戰數合兵敗被執仗義不屈死之)¶
<pb:KR2k0044_WYG_168-9b>¶
　呉洪徳　呉雄飛(嚴陵志字長翁淳安人淳祐九年/進士累官至金部度支員外郎遇)¶
　　(事激烈多與時忤宋亡死難弟雄飛字次翁景定/三年進士累官至太常寺簿宋亡募兵赴難死)¶
　元¶
　陳日卿(分水縣志仕元為千夫長守禦本邑明驃騎/鄧同王元取蘭谿婺源等路率兵至此日卿)¶
　　(力抵死之/房產俱燼)¶
　魯淵(嘉靖浙江通志字道源淳安人至正辛夘進士/出丞華亭徽寇搆逆延及永平省檄淵與監郡)¶
　　(脱脱引兵而西焚賊壘六十餘遂會大軍於新安/江中與富山巡檢邵仲華共守豪嶺賊再犯衆驚)¶
　　(懼有退志淵以忠義相激皆固守賊不敢犯已而/為賊所執守節不屈必欲求死而拘監甚固明年)¶
<pb:KR2k0044_WYG_168-10a>¶
　　(寇平得脱起為浙江儒學提舉尋以疾告歸居岐/山下洪武初屢徴弗就學者稱為岐山先生所著)¶
　　(有春秋節傳策府樞要行於世列朝詩集小傳明/初應召禮局辭還山王逢贈詩云相期文苑傳獨)¶
　　(立義/熙年)¶
　明¶
　張瑛(閩書字彥華建徳人以刑部郎為建寧知府署/按察司事鄧茂七賊黨二千餘逼郡城結寨時)¶
　　(出剽掠瑛及典史鄭烈帥民夫呉保等會都指揮/徐信分三路暗襲之斬首五百餘拔其寨陞右參)¶
　　(政仍攝府事復與其季父敬提兵與茂七黨林拾/得陳保戰不利死之贈按察使録一子主簿𢎞治)¶
　　(四年建守劉璵/奏請立祠祀之)¶
<pb:KR2k0044_WYG_168-10b>¶
　張海海(兩浙名賢録一名文淵建徳人洪武初編伍/營州調開平永樂十七年從興安伯徐亨備)¶
　　(邊俘於沙漠北主竒之欲妻以女懇辭與之官不/受因入貢人至京附奏宻情十四事朝廷嘉之頒)¶
　　(㫖開豁原籍仍免差徭次年得古璽欲南遁適追/騎甚迫乃摹篆於裙幅間投璽於水至則真跡爛)¶
　　(然馳獻召對便殿賜五品服錦衣衞千戸/懇乞歸田海海在外十五年時比之蘇武)¶
　俞鑑(湯斌俞鑑傳字元器桐廬人正統壬戌進士授/兵部職方主事車駕北征郎中胡寧當從行以)¶
　　(病求代鑑慷慨許行或曰公家逺子幼奈何輕身/耶鑑厲聲曰此豈臣子言身家時乎因撫二子摩)¶
　　(其頂曰若等自成人我不能顧矣時尚書鄺埜知/其賢軍事多與之謀鑑曰惟有力勸上班師耳至)¶
　　(上木遇/難而死)¶
<pb:KR2k0044_WYG_168-11a>¶
　徐資節(舊浙江通志建徳人父戌貴州正統間邊事/告急分閫者置資節幕下一日問軍行進退)¶
　　(對曰是有伏不可遽犯督師忽其言/弗用卒犯之不利而資節以死殉)¶
　汪喬年(余國禎汪喬年行畧字歳星遂安人天啓壬/戌進士授主事厯陞河東兵備晉大參長臬)¶
　　(臺值大祲積穀平糶全活以億訃特簡陜撫咨勅/未至聞闖賊將窺關即日赴商雒與士卒露處設)¶
　　(險堵擊寇知有備不進未旬日而獻賊又逼鄖西/亟移駐山陽截遏之總督傅宗龍全軍覆沒廷推)¶
　　(喬年代之檄調固原臨洮及團練總帥賀人龍三/鎮兵圖進取令發逆闖祖塋得一蛇斬以殉壬午)¶
　　(賊圍左師於郾老砦屯襄城喬年計搗其巢賊舍/左師統數十萬衆逆戰賀師未陣先逸諸軍遂潰)¶
　　(喬年曰此吾死所也帥標兵千餘保襄城城無守/具賊砲矢如雨圍七晝夜城中火藥矢石皆盡援)¶
<pb:KR2k0044_WYG_168-11b>¶
　　(兵不至城陷喬年握佩刀巷戰被創自刎不死賊/縛詣韓家莊大罵不屈割其耳目乃死民感其忠)¶
　　(潛瘞莊後撫按具/題遣官䕶櫬還里)¶
　張連曜(舊浙江通志字景明建徳人薦賢良方正授/巴州同知崇禎十四年張獻忠圍巴城踰月)¶
　　(連曜督兵民晝夜死守知城將陷自製一寢衣謂/其下曰我死爾以此覔我屍耳城陷被執大罵不)¶
　　(屈賊磔殺之賊退果以衣/得屍事聞贈奉訓大夫)¶
　邵子灼(舊浙江通志字季可建徳人崇禎四年歳貢/授永嘉訓導擢河南郟縣知縣張獻忠等環)¶
　　(攻郟縣子灼督兵死守度勢不能支整衣冠懐印/綬曰此人臣致命之日也賊至不屈蹈刄死士民)¶
　　(立祠/以祀)¶
<pb:KR2k0044_WYG_168-12a>¶
　張日新(舊浙江通志字心白建徳人崇禎五年歳貢/授宿松訓導陞齊東教諭日與諸生講藝習)¶
　　(騎射時渠寇安守夏者倡亂日新招之降遂與同/守東邑崇禎十三年齊東被圍日新守北門率其)¶
　　(二子光尹光裔百計防禦城陷被執同子光裔死/焉妻方氏聞訃奔死所有欲犯之者氏曰吾一門)¶
　　(忠烈豈容鼠輩汚我耶/持七首自刎時稱三烈)¶
　濮有宏(舊浙江通志分水人崇禎癸酉舉人授安陸/知縣治為楚最流寇薄城竭力拒守闖獻二)¶
　　(賊合兵圍城力屈而陷夫婦幼/女舉家一十九人同時殉難)¶
　王元封(舊浙江通志建徳人崇禎甲戌武進士授湖/廣大圍山守備流寇犯境元封單騎入賊寨)¶
　　(擒殺數十人賊方造飯見元封後無援/兵以湯糜潑之馬仆猶步殺數人而死)¶
<pb:KR2k0044_WYG_168-12b>¶
國朝¶
　翁旦(舊浙江通志字振周夀昌人通經史諳武畧順/治乙未武進士累授廣西參將會猺獞蠢動旦)¶
　　(挺身勦之慷慨先登深入重/地被圍度不免引佩刀自剄)¶
　　温州府¶
　唐¶
　葉一源(葉適忠烈武義侯祠記字九江其先栝之松/陽人大父格心徙永嘉因家焉一源幼有志)¶
　　(操能詩書習騎射時唐公李淵已克長安遂募兵/千餘赴太原唐公悦之使與機宻事及即帝位授)¶
　　(以福建道節度使貞觀二十二年太宗征髙麗檄/令副總管薛萬徹同往所向先登單騎陷陣斬首)¶
<pb:KR2k0044_WYG_168-13a>¶
　　(二十餘級身巾流矢馳歸卒帝憫之為輟食/詔所居之里建祠諡武義天后朝加封忠烈)¶
　宋¶
　薛良顯(宋史本傳字貴勤瑞安人崇寧二年進士累/官為大宗正丞出為江東轉運使江寧軍校)¶
　　(周徳作亂良顯聞變率衆與/戰斬十餘級力不能勝死之)¶
　丁仲修(宋史鞠嗣復傳仲修字敏之溫州人方臘黨/俞道安陷樂清將渡江仲修帥鄉兵禦諸樂)¶
　　(灣鄉兵失據而散仲修/以餘兵與戰力屈而死)¶
　包汝諧(周行已包汝諧傳溫州人業儒事親孝宣和/庚子方臘起睦州連陷杭歙婺諸郡至遂昌)¶
　　(郡守倅皆倉皇莫知計所出州學教授劉士英與/館下生石礪謀禦賊糾集義士王三錫等二十八)¶
<pb:KR2k0044_WYG_168-13b>¶
　　(人汝諧與焉白諸父老曰某等雖無官守然所食/皆君食也可值時變而甘不義乎乃身先士卒先)¶
　　(後禦賊不下數十戰竟死於/難事平立専祠賜忠孝扁)¶
　張理(萬厯温州府志瑞安人宣和間寇至郡縱火延/壩接橋理統兵為先鋒出城迎敵賊衆披靡俄)¶
　　(而橋陷溺死郡為立忠義/廟祀之徳祐間封忠恵侯)¶
　周承已　婁淵　潘守真(温州府志承已字恭先行/己弟淵字淵明守真字適)¶
　　(道皆永嘉人清溪寇渡樂灣將攻城統制郭仲荀/遣裨將張理帥師迎敵承已等慨然請於郡以行)¶
　　(渡壩接橋賊鋒鋭甚麾兵據橋為陣橋斷皆溺死/徳祐中理封節恵侯配享忠烈廟承已等三人皆)¶
　　(從祀/於旁)¶
<pb:KR2k0044_WYG_168-14a>¶
　徐震(萬厯温州府志瑞安人宣和間睦寇至吹臺小/嶺震率義兵捍衞賊衆勢盛力戰死之民為立)¶
　　(祠祀焉洪武初/詔加忠訓郎)¶
　呉叔沅(萬厯温州府志字雅宗瑞安人登嘉定第紹/定三年知江山縣常山寇汪徐來二等犯邑)¶
　　(叔沅部兵戰沒贈朝奉大夫/官其二子立廟賜額忠義)¶
　黄友(宋史本傳字龍友平陽人登進士第調永嘉縣/主簿攝華陰令方臘竊發友同諸將收復婺寇)¶
　　(復作友往諭之次浦江賊望風解去復單騎次武/義一境貼然婺人圖像祀之通判澶州會金人敗)¶
　　(盟郭藥師以軍叛燕士響應友獨領數千人與戰/躬冒矢石破裂脣齒欽宗即位召對問友脣齒狀)¶
　　(為之稱嘆進直徽猷閣制置司參謀官同种師中/解太原圍友遣兵三千奪榆次得糧萬餘斛明日)¶
<pb:KR2k0044_WYG_168-14b>¶
　　(大軍進榆次十里而止友急白師中地非利將三/面受敵論不合友仰天嘆曰事去矣迨曉兵果四)¶
　　(合矢石如雨敵益以鐵騎士卒奔潰敵執友勒降/友厲聲曰男兒死耳遂遇害帝書忠節傳家四字)¶
　　(旌其閭官/其後八人)¶
　陳夀孫(閩書瑞安人登寶祐第授台州教授會新郡/守初視篆守丞相丁大全黨也謁廟日夀孫)¶
　　(揚言曰冉求聚斂孔聖鼓攻守黨丞相可升夫子/之堂哉守聞解印去後直龍圖閣厯福建提刑入)¶
　　(覲與賈似道爭鹽法被劾歸里元/兵至率市人禦之被執不屈死)¶
　侯畐(宋史本傳樂清人以武舉授合浦尉寶祐五年/通判海州兼河南府訃議官李崧夀據山東突)¶
　　(出漣泗畐鏖戰城下死之闔室遇害太學生言於/朝即海州賜廟旌忠諡節毅仍立廟其鄉所著有)¶
<pb:KR2k0044_WYG_168-15a>¶
　　(霜厓/集)¶
　潘方(宋史鍾李玉傳方平陽人寶祐四年進士調/監慶元府市舶慶元降附方不屈赴水死)¶
　陳元帥(萬厯温州府志逸其名宜中從子少負勇畧/拜議郎理宗時屢立戰功擢大元帥徳祐中)¶
　　(伯顔入臨安將士解體宜中張世傑奉端宗及廣/王昺由越州航海而南元帥扈從舟次金井灣得)¶
　　(暴疾謂左右曰吾世受宋恩生不能報死當為厲/鬼殺賊遥向帝舟叩頭長慟而逝遂葬於姥嶺之)¶
　　(麓後屢著靈異/其地立廟祀焉)¶
　陳虞之(兩浙名賢録字雲翁永嘉人登咸淳己丑第/授揚州教授厯官廣王府記室參軍積階承)¶
　　(議郎元兵至溫虞之率子姪鄉人千餘登芙蓉巖/誓以死守不降元兵攻巖累為所敗越二歳始下)¶
<pb:KR2k0044_WYG_168-15b>¶
　　(乃盡以家貲投巖隙中遂自刎死/子姪妻孥及鄉人死者八百餘人)¶
　林逢龍　林廷龍(宋史本傳逢龍字慶雲平陽人弟/廷龍字雷發俱為太學生當理宗)¶
　　(末元兵入侵逢龍上書陳戰守計不報咸淳中同/廷龍叩闕言事忤賈似道歸鄉里後逢龍又上封)¶
　　(事乞正似道誤國之罪宜急調兵解襄樊圍似道/怒削其籍押還本貫乃屏跡居山徳祐丙子元兵)¶
　　(至温州素聞逢龍名令軍校至山中索之遂被執/驅迫登舟入城元兵欲用之逢龍攘臂怒罵曰我)¶
　　(宋書生也豈為汝用哉以腹觸其刄/而死廷龍亦被執不屈同日遇害)¶
　鮑叔廉(黄綰義烈記世家樂清宋末元兵下台州叔/廉率宗族倡義兵結寨七十二據險揭旗溫)¶
　　(台之界曰台州雖降温州不願為之氓元將怒用/茅畬牟氏導殺叔廉死之族無噍𩔖遺子約已方)¶
<pb:KR2k0044_WYG_168-16a>¶
　　(五歳有家奴嚴敬翁李宗善抱匿陰溝至夜躋舍/後山藏叢棘中拾山果食之兵去方下長有室生)¶
　　(五子鮑/氏遂蕃)¶
　王小觀(兩浙名賢録瑞安人善槊每以忠義自許元/兵至溫竟抵瑞安陶山小觀乃悉傾家財召)¶
　　(募勇敢者千餘人出陶山迎敵彼衆我寡退入小/溪元兵追之力莫能當遂被執不降臨刑罵不絶)¶
　　(口而/死)¶
　劉黻(兩浙名賢録字聲伯樂清人試入太學時丁大/全為臺厲劾奏丞相董槐迫逐去國將奪其位)¶
　　(黻率同舍生伏闕上書言朝廷進退大臣須當以/禮書上忤執政意送南安軍安置及大全貶黻還)¶
　　(太學厯官吏部尚書兼中書舍人以憂去江上師/潰起黻為端明殿學士不赴及賈似道死陳宜中)¶
<pb:KR2k0044_WYG_168-16b>¶
　　(謀擁二王由溫州入海以兵逆黻共政揮涕/就道及羅浮憂憤卒其妻林氏舉家蹈海死)¶
　葉儞祖(兩浙名賢録字徳平樂清人尚氣節辟史館/編校晚年退居教授聞元兵渡江謂子弟曰)¶
　　(吾生為宋臣死為宋鬼即具衣/冠望闕辭躍入所居楊樓水中)¶
　元¶
　孔昞(萬厯温州府志平陽人孔子五十六代孫至元/三年任廣州增城縣烏石寨巡檢朱光卿反昞)¶
　　(捕之被殺贈從仕郎/兖州判官䘏其家)¶
　桂完澤(元史本傳永嘉人為平江路管軍鎮撫會賊/攻昱嶺關行省令從征完澤勇於討賊凡再)¶
　　(戰關下皆勝尋又與賊鬭為所執其妻弟金徳亦/被擒皆反縛於樹臨以白刄脅之降完澤呼曰金)¶
<pb:KR2k0044_WYG_168-17a>¶
　　(舅男子可死不可從賊徳曰此/言是因大罵賊怒剖二人之腹)¶
　　(謹按元史及嘉靖通志俱以完澤作桂姓而/萬厯府志及舊浙江通志作季姓恐非是)¶
　彭庭堅(元史本傳瑞安人至正四年進士授承事郎/同知沂州以平反獄囚忤上官意遂棄去十)¶
　　(年以建寧路崇安縣尹起陞同知建寧路總管府/事江西寇熾庭堅率兵復建陽平浦城十二年攝)¶
　　(僉都元帥府事攻邵武寇追斬渠兇邵武悉平陞/同知福建道宣慰使司副都元帥鎮邵武寇陷建)¶
　　(寧庭堅統兵復建寧縣浙江行省檄庭堅節制建/寧邵武二郡諸軍十四年盜侵政和松溪江南行)¶
　　(臺中丞呉鐸督軍建寧檄庭堅至時鎮撫萬戸岳/煥𨽻麾下素悍縱卒為暴庭堅欲繩以法煥懼使)¶
　　(部卒乗其不備詐為賊兵突入交鋒衆皆潰庭堅/獨留不去遂遇害民哀泣如喪父母立祠像御史)¶
<pb:KR2k0044_WYG_168-17b>¶
　　(余觀上其事贈中奉大夫福建/道宣慰使都元帥封忠愍侯)¶
　張庸(元史保賽音布哈傳庸字存中溫州人精太乙/數會世亂以䇿干經畧使李國鳳承制授庸福)¶
　　(建行省員外郎治兵杉關頃之計事赴京師因進/太乙數圖順帝喜之擢秘書少監命庸團結房山)¶
　　(除刑部尚書仍領團結會諸寨既降庸守駱駝谷/遣從事段禎請援於擴廓帖木兒不報庸獨堅守)¶
　　(拒戰衆將潰庸無去志已而寨民李世/傑執庸出降以見主將庸不屈被殺)¶
　周誠徳(萬厯温州府志平陽人方明善據温州城屢/侵平陽誠徳時為樞宻判官敗之香山又敗)¶
　　(之徐洋累官浙東道副都元帥明善深畏之乃賂/遺麾下使伺於内遂被執大罵不屈明善趣左右)¶
　　(刳其皮誠徳曰雖虀粉我猶愈從爾茍活況刳皮/乎尋遇害既死猶屹立兄嗣徳由浙東帥府同知)¶
<pb:KR2k0044_WYG_168-18a>¶
　　(屢以平寇功陞中奉大夫浙江行省/參知政事亦為明善所執囚於鄞)¶
　張文貞(嘉靖浙江通志字元之瑞安人至正間禦方/國珍獲功為三尖巡檢陞瑞安州判栝寇呉)¶
　　(成士寇陶山文貞率鄉兵守天門關賊從間道至/關陷文貞與弟徳及姪力戰皆死里人立祠祀之)¶
　明¶
　卓敬(劉球忠貞傳字惟恭瑞安人性至孝讀書寶香/山時年十五晨昏之禮雖逺不廢會夜歸值大)¶
　　(風雨昏㝠不知所之得一兕牛憑之而歸發門乃/一黑虎也時以為孝感所致登洪武戊辰進士除)¶
　　(給事中時國初制度初立典章未備諸王服飾僭/踰敬乗間白上益見器重陞戸部侍郎建文登極)¶
　　(時太宗已封燕敬宻奏乗其不意請徙封之疏入/召見曰卿何得出此言燕王骨肉至親卿雖慮事)¶
<pb:KR2k0044_WYG_168-18b>¶
　　(深長其謀當不及此敬叩首曰陛下以燕王為至/親楊廣之於隋文不尤親乎帝黙然事竟寢太宗)¶
　　(南下敬被執首責以不迎乗輿之罪敬厲聲曰先/帝若依敬言殿下豈得至此帝怒欲殺之而憐其)¶
　　(才命中臣諷之降敬曰吾恨不得請上方斬馬劍/死得見先帝於地下耳帝憐其誠猶欲生之姚廣)¶
　　(孝不可帝意遂決命斬之夷三族臨刑從容嘆曰/國家養兵三十年一旦變生畧無措置敬死有餘)¶
　　(罪但恨不為兵官得少行其志耳神色凛然經日/如生敬博學多能雖天文律厯地理兵刑靡不各)¶
　　(造其奥尤邃性理有遺書十卷發明周子通書邵/子經世之學詩文五十卷沒入之日惟書畫數軸)¶
　　(爾/)¶
　鄭士達(萬厯温州府志字達世瑞安人洪武二十六/年以貢任肥鄉訓導靖難師南下徇廣平有)¶
<pb:KR2k0044_WYG_168-19a>¶
　　(議迎附者達毅然曰我儒官也若隨風效順謂綱/常何激守臣相與堅壁以守不克棄官歸永樂三)¶
　　(年詔逮諸逆命者達竟坐戍右/屯衞聞命慷慨而行歿於戍所)¶
　黄養正(萬厯溫州府志名䝉以字行瑞安人國子學/正潮光子永樂中授中書舍人累官太常少)¶
　　(卿性端謹博學工詩文宣宗甚愛之南還時執手/賦詩以别正統己巳之變先事陳言弗從及扈駕)¶
　　(土木也先衝逼行營驚怖養正獨毅然衞䕶無所/畏避至駕北狩死之天順初追贈太常卿録其子)¶
　　(一人世襲/錦衣百戸)¶
　鮑輝(湯斌鮑輝傳字淑大平陽人宣徳癸丑進士授/工科給事中改刑科上言有司抑配鹽商斂怨)¶
　　(於上州縣官考滿夤縁保留宜禁止之畿輔山陜/飢請命大臣亟賑之寛其徭役正統間海内久安)¶
<pb:KR2k0044_WYG_168-19b>¶
　　(武事漸弛上言奸宄之伏恆於承平時天下都司/衞所官溺於晏安器具不修軍士靡恤冒支糧餉)¶
　　(規避徵發比者延平寇起朝命兩都司調軍征進/遷延旬月及臨陣輒復畏縮乞敕兵部議下巡按)¶
　　(及清軍御史會同都司官大加簡閲推擇公忠智/勇者為之將領庶武備可飭朝廷是其言下所司)¶
　　(行之車駕北征輝督右掖/軍紀戰功師潰土木死焉)¶
　江徳歸(舊浙江通志字君夀泰順人正統時山寇剽/掠首倡義兵率鄉民禦之遇害子佛保年十)¶
　　(八矢志復讐尚書孫原貞領大軍至收/置幕府命統所部殲之寇平授贊畫)¶
　王沛(温州府志字子大澈季弟少業儒棄去精醫術/授益府良醫倜儻尚氣節嘉靖壬子倭亂沛謀)¶
　　(諸鄉族集兵為守寇被創逸去戊午復至勢張甚/沛率鄉兵禦之遇害贈太僕寺丞立祠祀之賜額)¶
<pb:KR2k0044_WYG_168-20a>¶
　　(愍忠録其子/叔本國學生)¶
　王徳(兩浙名賢録字汝修永嘉人弱冠成進士授東/昌府推官擢給事中即勸上簡内閣輔臣失執)¶
　　(政意上方畧十餘事稱㫖出募兵山東為諸道最/會新太宰上事徳投刺少殺其禮太宰以為强項)¶
　　(而惡之遂承執政㫖出徳為廣東按察司僉事數/選練驍鋭以軍法約束之身入諸徭寨所殺捕過)¶
　　(當後歸適倭亂從其宗人豪散資財募兵為廬井/捍嘗一再敗之最後失其豪奮厲益前而郡援不)¶
　　(至遂敗猶手殺數人罵賊以死贈太僕少/卿賜祠祭額曰愍忠官其子錦衣百戸)¶
　趙連(侯一元烈士傳樂清人嘉靖壬子倭寇海上連/聞難持梃出擊連仆數賊遂突入其陣意氣彌)¶
　　(厲一賊出於厠鏦連以矛傷腋悶絶輿歸猶呼其/左右曰賊可擊也盍掖我以起行數百步距踴髙)¶
<pb:KR2k0044_WYG_168-20b>¶
　　(岸困頓乃還且死家人環而哭之連張目曰勿/哭人百年會有一死吾有以死矣語畢乃絶)¶
　林田(温州府志字舜耕泰順庠生嘉靖己未倭入寇/至雅洋將抵縣田率鄉兵禦於排嶺賊掩至整)¶
　　(兵力戰而死贈州/同知建祠立祀)¶
　李大韶(温州府志字舜廷樂清人設教平陽從學者/衆因家焉天啓己丑歳貢考授通判憤魏璫)¶
　　(之横與蔡廣叩閽上書璫怒逮蔡論斬大韶繋獄/而卒子應寮奔訃扶櫬歸至濟河舟覆以索自縛)¶
　　(與柩相聯飄流數十里得援若有掖之者既而大/韶妻楊氏病應寮刲股以進弟應官爇臂籲天刺)¶
　　(指血和藥尋愈應官妻呉氏/死於節一門以忠孝節烈稱)¶
　章一㷆(温州府志字陟瞻樂清人天啓選貢授湖廣/耒陽知縣性公直不容於時解綬歸居鄉恂)¶
<pb:KR2k0044_WYG_168-21a>¶
　　(謹稱長者會寇亂焚其廬且脅之去一㷆以/死自誓奔赤城題詩太平門外沈河而死)¶
　林宗椿(舊浙江通志字君靈泰順庠生崇禎十二年/山寇竊發刼縣之仙居屯三日不去宗椿率)¶
　　(鄉兵直前連斬數級賊氣奪將遁宗椿欲盡殲之/引賊至澗逼橋而陣橋壊失足橋下賊蜂刺之怒)¶
　　(罵不絶口遂死賊亦/引去邑人立祠致祭)¶
　鄒欽堯(温州府志字維則瑞安庠生徙居永康甲/申闖變作書别其父自沈永寧江而死)¶
　葉上髙(温州府志字而栗永嘉人郡庠生負氣節聞/闖賊陷京師失志佯狂以言語抵觸有司繫)¶
　　(獄會端陽賦詩有未吞蒲酒心先醉/弗浴蘭湯骨已香之句遂仰藥而卒)¶
　王瑞栴(舊浙江通志字廷馝永嘉人天啓進士兩任/河間蘇州推官皆以剛直著聲晉樞曹郎以)¶
<pb:KR2k0044_WYG_168-21b>¶
　　(邊才簡授鄖襄兵備張獻忠受創於左良玉奔穀/城乞撫當事皆為所愚瑞栴獨條賊宜勦與可勦)¶
　　(狀及勢不可阻乃條解散歸農隨征三欵乗城治/兵防禦益力賊畏忌不敢動會丁内艱歸悉如所)¶
　　(料明末避亂山中已而沐浴/辭廟賦絶命詞投繯而卒)¶
國朝¶
　曾三鳳(温州府志泰順人順治丙戌山寇焚刼鄉都/各村立甲會勦三鳳率鄉兵禦之賊勢張甚)¶
　　(奮身殺敵死之弟三重繼死弟三益/又繼之一門忠義鄉人立祠祀焉)¶
　侯贈祖(旌忠册樂清人康熙十五年閩亂偽帥某謀/襲寧波贈祖偵知之以告知縣盛應宗令宻)¶
　　(祥報郡為賊邏者所/獲賊恚甚殺於市)¶
<pb:KR2k0044_WYG_168-22a>¶
　　處州府¶
　宋¶
　祝汝秩(括蒼彚紀字君禮麗水人宣和中方臘起睦/州寇諸郡汝秩詣闕上書乞為討賊先鋒補)¶
　　(承信郎即領兵解郭太尉圍破仇道/人洞至台州復捕臘餘黨為賊所害)¶
　趙育才(括蒼彚紀遂昌人政和中為武學生膂力絶/倫方臘叛育才與鄧熹父子集趫壯相犄角)¶
　　(邑人恃以不亂時松陽羣盜侵掠及邑乃率所部/格於孟山前賊勢張甚手射殺數輩死於礧下)¶
　祝公明(宋史王士言傳公明麗水人為太原府盂縣/主簿靖康間金人犯河東令棄官去公明攝)¶
　　(縣事率保甲入援圍守踰年城陷不屈死子唐為/陶州司戸中原失守唐亦死官所建炎中贈公明)¶
<pb:KR2k0044_WYG_168-22b>¶
　　(承事/郎)¶
　姜綬(宋史本傳麗水人金人再犯京師朝廷募勇士/齎蠟書往南京總管司調兵赴援綬以忠翊郎)¶
　　(應募乃刲股藏書縋下南壁為邏騎所獲厲/聲叱罵遂被害建炎中官其子特立承信郎)¶
　劉倚友(兩浙名賢録字夢澤青田人政和進士宰開/封有聲靖康初金人犯闕受檄為東壁彈劾)¶
　　(官登城按視為金人所獲/脅使降罵不絶口死之)¶
　呉樞(兩浙名賢録慶元人政和進士靖康初詔募人/使金者樞毅然請行既至惟長揖不拜金人欲)¶
　　(烹之鼎油方沸樞攝衣從之顔/色無少變金主壯其節遣還)¶
　何紱(括蒼彚紀字叔章麗水人靖康初金人犯汴詔/募義勇紱率土豪百人應募補進義副尉至潁)¶
<pb:KR2k0044_WYG_168-23a>¶
　　(上縣三合戰馬奔為/柘木所支遂陷陣)¶
　祝永之(括蒼彚紀字樗年麗水人以世賞授和州尉/靖康初金人入和州守令俱遁永之獨部鄉)¶
　　(民城守盡室被害州人乃/推永之為守後知滁州)¶
　詹友(括蒼彚紀縉雲人以父適廕知雍州靖康中/金人犯汴友從北狩金授以官不就死之)¶
　呉安國(宋史崔縱傳安國字鎮卿處州人太學進士/累遷考功郎官以太常少卿使金值金人渝)¶
　　(盟拘留脅服之安國毅然正色曰我首可得我節/不可奪惟知竭誠死王事王命焉敢辱金人不敢)¶
　　(犯遣還後/知袁州卒)¶
　周格(萬厯杭州府志處州人直秘閣浙西提刑建炎/元年討叛卒陳通與子肇丕俱遇害髙宗嘉其)¶
<pb:KR2k0044_WYG_168-23b>¶
　　(節贈官/敕葬)¶
　龔楫(宋史本傳字濟道遂昌人兵部侍郎原之孫建/炎初聞金人陷郡縣輒憤恚不食兀术據和州)¶
　　(以偏師萬人築堡新塘遏絶濡須之路楫率家僮/襲之鄉里從者三千餘人獲千戸二繫累者數百)¶
　　(人輜重稱是金兵大至乃取道圩上金騎兵據其/衝不得前衆多赴水死楫麾其衆曰今日鬭死亦)¶
　　(足稱義士自棄溝瀆無益也戰敗為金人所/獲猶挺劒刺其一人罵不絶口金人臠割之)¶
　章雲就(嘉靖浙江通志麗水人建炎四年潰兵宫儀/破婺州將逼郡境州將梁頤吉募能説賊者)¶
　　(雲就應命往遇賊於荆坑喻以禍福賊許諾/與俱至城下會官軍掩襲賊以為賣已殺之)¶
　張漳(括蒼彚紀龍泉人紹興初以秉義郎充金國通/問副使金人脅以拜跪正使唯唯漳獨不屈遂)¶
<pb:KR2k0044_WYG_168-24a>¶
　　(遇害上嘉其忠節官/其子越為保義郎)¶
　朱光(兩浙名賢録字不塵麗水人紹定三年進士尉/襄陽攝均州録事端平丙申均倅王用吉以城)¶
　　(叛光諭之不從責之又不從/遂死於難贈通直郎官一子)¶
　鮑廉(括蒼彚紀侍郎鮑度兄/知臨江軍守城而死)¶
　梅寛夫(括蒼彚紀字伯大縉雲人調慈谿尉徳祐初/攝知縣事率義勇應文天祥至常州戰死嘗)¶
　　(師滕璘得考亭之學所/著裕堂講義刻於鄉校)¶
　栁味道(兩浙名賢録雲和人好讀書每以節義自持/時有寇栁機察作逆逼味道為主堅誓不從)¶
　　(寇怒縊於松以脅之味道從容口占一詩曰國破/家亦破年窮命亦窮浮雲諸逆賊送我上青松竟)¶
<pb:KR2k0044_WYG_168-24b>¶
　　(縊死/松下)¶
　林融(兩浙名賢録青田人仕宋為提刑痛宋社淪亡/潛歸九都牙陽起兵興復兵敗被擒送燕世祖)¶
　　(義而釋之融歸復起兵元遣/參政髙興來禦力屈死之)¶
　元¶
　徐伯龍(崇禎處州府志青田人至正甲午賊起總管/官王某將兵抵南田怯不敢進伯龍詣軍門)¶
　　(請以身先官軍殺賊總管官授以松陽縣尉牒明/日大戰自旦達暮數十合兵勢少却伯龍直前斬)¶
　　(數十首為賊衆所殺/其妻夏氏以貞節聞)¶
　洪度(崇禎處州府志字克明青田人至正間由儒士/授温州竹木塲提舉時方國珍寇温州度欲往)¶
<pb:KR2k0044_WYG_168-25a>¶
　　(行省請計未行匿於蘿峯下國/珍獲之罵不絶口引刀自刎)¶
　張進九(兩浙名賢録青田人世業農敦樸有至行至/正乙未八都盜起進九被縛使前誘衆降進)¶
　　(九怒呼曰諸人速來殺此八都賊賊/加刄於頸令如已言卒不屈竟被殺)¶
　王毅(宋濂王毅傳字剛叔自號木訥其先自琅瑯徙/居處之龍泉毅六歳知書以躬行實踐為教發)¶
　　(明本心之學至正中荆襄兵起直犯縣南鄙毅畫/八䇿贊將軍石抹宜孫破之未幾盜發青田揚言)¶
　　(來攻縣長吏寶忽丁遁盜遂深入焚官舍剽掠至/雞犬毅召門人章溢部勒鄉民為兵逐殺之俄部)¶
　　(使者下令正丁罪丁恚集惡少據險阻以方命首/害毅於家栝蒼彚紀毅讀朱子書慨然以師道自)¶
　　(仕一時遊其門者章溢胡深徐操/李汶等為國元勲有木訥集行世)¶
<pb:KR2k0044_WYG_168-25b>¶
　明¶
　葉琛(嘉靖浙江通志字景淵麗水人博學多才與劉/基章溢齊名明太祖遣使以幣聘之與基溢宋)¶
　　(濓四人同至金陵上顧左司郎中陶安問曰四人/何如安對曰臣謀畧不及劉基學問不及宋濓治)¶
　　(民之才不及章溢葉琛擢琛為營田僉事壬寅正/月上帥師至龍興守臣祝宗康泰以城降改龍興)¶
　　(為洪都府以琛知府事既而宗泰據洪都叛琛迎/戰死之追封南陽郡侯命有司立廟城中歳時祭)¶
　　(之/)¶
　胡深(王褘胡深行述字仲淵龍泉人少好學於書無/所不讀上遣胡大海取處州軍入城深挺身見)¶
　　(大海而四縣得不受兵上素聞其名召至南京擢/中書省左司員外郎命總制處州已而浙西將李)¶
<pb:KR2k0044_WYG_168-26a>¶
　　(伯貞大舉入寇城堅不可攻乃引去温州方明善/取平陽深出偏師勝之并復瑞安所侵地而親統)¶
　　(大軍攻溫州明善勢蹙與其叔國珍議歳貢有㫖/俾班師乃入覲除王府參軍仍總制處州乙巳福)¶
　　(建陳友定寇邊深往征之破其二栅友定怒盡率/精鋭來圍深突陣與戰馬蹶被執友定甚相禮待)¶
　　(深因具道主上神聖援竇融故事以感動之會元/使至督迫遂遇害上遣官即其家祭之追封縉雲)¶
　　(郡伯子楨為宣武將/軍僉處衞指揮司事)¶
　厲子温(兩浙名賢録責田人明初以明經擢監察御/史糾劾不避權要洪武癸丑命踏湖州水荒)¶
　　(以實復命上曰前使者曰無爾獨曰有何也對曰/天知地知臣知君獨不知上忿其言不遜斬之後)¶
　　(果如其言因罪前使者而御書/於午門曰豪傑御史厲子温)¶
<pb:KR2k0044_WYG_168-26b>¶
　章存道(名山藏龍泉人溢之子溢退處匡山屬存道/保障州里胡大海克處州太祖久聞溢名與)¶
　　(劉基宋濓並使聘之存道亦以數擊却陳友定有/戰功授處州翼元帥副使以功授處州指揮副使)¶
　　(從征秦隴取興元留守之擊敗蜀將呉友仁再守/平陽轉左衞指揮同知從湯和北征哈噋不刺營)¶
　　(戰失/利死)¶
　季珍(括蒼彚紀青田人性驍勇元末寇掠郡邑珍率/衆禦敵於邑西自旦至暮斬獲無算援兵不及)¶
　　(遂遇害詔贈/臘源寨巡檢)¶
　劉璟(吾學編字仲璟基子喜談兵究韜畧甌賊葉丁/香叛延安侯唐勝宗討之決䇿於璟破賊還薦)¶
　　(璟才畧上喜曰璟真伯温子矣金書除奸敵佞四/字於鐵簡賜之命曰百官不法持此糾正會谷王)¶
<pb:KR2k0044_WYG_168-27a>¶
　　(封宣徳府授谷府長史并敕提調肅遼慶寧燕趙/六王府事璟常至燕文皇與奕璟勝文皇曰卿獨)¶
　　(不少讓我耶璟正色曰可讓處璟不敢不讓不可/讓處璟不敢讓靖難兵起璟馳還京獻十六䇿不)¶
　　(聽令參李景隆軍事景隆又不聽景隆戰敗璟夜/半渡蘆溝河氷陷馬斃璟跳岸冒雪走良鄉裂趾)¶
　　(跛行三十里璟子貊自大同赴難越良鄉至涿州/遇璟翼璟上馬奔還家養疾建文二年璟輿疾赴)¶
　　(闕進聞見録千萬言又不聽令璟還家待用明年/六月建文遜位璟稱疾不起法官論璟逃叛逮至)¶
　　(京見上猶稱殿下下詔獄自經死法官希㫖縁坐/其家上不許得歸葬嘉靖乙酉提學副使萬潮肖)¶
　　(像配享/文成祠)¶
　葉希賢(嘉靖浙江通志一名雲松陽人洪武中舉賢/良任御史壬午之變家人驚潰相失疑其已)¶
<pb:KR2k0044_WYG_168-27b>¶
　　(死乃發喪以衣冠歸葬希賢實從亡在外𨼆姓名/削髪為僧好事者為建刹於蜀之重慶松栢灘以)¶
　　(居之朝夕誦經呪其徒諦聽之則易之乾卦也或/時放舟中流朗誦楚詞投之水而哭焉號雪庵和)¶
　　(尚時有補鍋匠者不知何許人亦毁形韜迹往來/隆安里間竟佯狂以死盖葉之僚友同出亡者)¶
　劉原熊(括蒼彚紀松陽人父維賢捐資倡築獨山百/仞堰建永安橋置澄川渡立祭田正統間陶)¶
　　(得義等倡亂男女多避難於横山寨寨近澄川守/寨者素聞原熊剛毅各捐簪珥求為禦䕶原熊却)¶
　　(之曰賊因財而致亂子復因亂而受財相去幾何/即椎牛注酒搆集鄉人會盟於社原熊執殳前戰)¶
　　(賊懼退居城北次日忽乗機刼寨原熊又力/戰於野斬賊魁四級陣亡鄉人哀之祀於社)¶
　項民彝(括蒼彚紀字善恢松陽人狀貌修偉以明經/授監察御史上以皇太孫英明欲特授厯服)¶
<pb:KR2k0044_WYG_168-28a>¶
　　(民彝抗疏諫上怒罷朝時天大雪民彝俯伏不敢/起上入宫復取其疏讀之感悟命宦官搜於雪消)¶
　　(陷處得之四肢已僵敕光禄寺調䕶尋以疾終上/一日問侍臣曰何久不見長御史對曰已死矣嘆)¶
　　(息久/之)¶
　時誌(括蒼彚紀遂昌人正統間礦賊攻縣治誌兄哲/散金募兵率誌邀擊於麻車嶺誌死之哲力戰)¶
　　(却賊郡司上其功/授馬步司巡檢)¶
　葉徳良(崇禎處州府志字克復遂昌人由吏員任莆/田縣丞嘉靖中倭寇福建時知縣簿尉棄城)¶
　　(走獨徳良堅守旬日力竭城陷/死之贈太僕寺丞廕一子入監)¶
　呉南明(慶元縣志字君治崇禎間任湖廣黄岡丞時/流賊數十萬所過郡縣盡破適縣缺令人勸)¶
<pb:KR2k0044_WYG_168-28b>¶
　　(之去南明曰吾職雖卑忠義則一遂率兵民固守/月餘糧盡城陷被執不屈賊怒割其鼻并兩耳愈)¶
　　(不屈截其左手血悶死賊/退半日復甦歸家二年卒)¶
　詹嘉言(松陽縣志字心聲少以忠義自許訓導象山/流寇洊警與令分陴共守屢出竒訃佐令平)¶
　　(寇手著墨守書及海外篇轉蒼溪教諭流賊破隣/封忽雨集城圮難守嘉言遣子瑗懐印出間道賊)¶
　　(至誘逼之不為動正辭詈賊死/贈國子助教建祠於學之舊基)¶
　程必進(松陽縣志號景雲以拔貢除贛州訓導城失/守遂冠帶南向拜赴水死子矩泣曰父死忠)¶
　　(子烏可不死/孝次日亦死)¶
國朝¶
<pb:KR2k0044_WYG_168-29a>¶
　呉詔功　呉夀男(舊浙江通志慶元入康熙十四年/耿逆陷慶元從呉陳仁起義兵死)¶
(㫖優難奉詔功子顯宗夀男子嬰捷俱千總/    䘏廕)¶
　周茂覺(山西名宦册浙江人順治初任垣/曲縣典史姜逆之亂死於城守)¶
　王之佐(山西名宦册浙江人順治二年任臨縣典史/城陷知縣張耀祖死之之佐領民兵急趨上)¶
　　(趙寨誓擒渠魁以圖恢復/力不支為賊所獲罵賊死)¶
　徐士鶚(山西名宦册浙江人順治六年任大寧縣/典史姜逆之亂城破死之妻子亦偕死)¶
　戴真學(福建名宦册浙江人順治三年隨征入閩授/漳平令邑在萬山中寇四起且撫且禦寇不)¶
　　(能犯五年賊王鎬等擁衆萬餘逼城下六月城潰/方夜半真學出巡見勢不支急歸手刄其妻出戰)¶
<pb:KR2k0044_WYG_168-29b>¶
　　(為賊/所殺)¶
　錢嘉倫(福建名宦册浙江人舉人順治三年知順/昌縣土寇蠭起悉力禦之城陷投繯死)¶
　鮑之竒(廣東名宦册浙江人順治七年以明經知恩/平縣縣先為賊據遂即任於凹頭村之竒屢)¶
　　(謀入城五團民遮道泣留不聽一日單騎詣之宣/布恩徳賑恤窮黎民皆感悦賊憚其得民令黨何)¶
　　(國佐殺之死之日血漂於地鼠/食之皆自斃國佐忽發狂死)¶
　　(謹按周茂覺以下六人皆各省移咨新志所載册/内止開浙江人未詳何府縣屬而皆為國捐軀者)¶
　　(自不容泯没故統/載於十一屬之後)¶
　浙江通志卷一百六十六¶
