# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.936261
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十九 
<pb:KR2k0044_WYG_049-1a>¶
欽定四庫全書¶
　浙江通志卷四十九¶
　古蹟(十一/)¶
　　嚴州府(上/)¶
　古郡城　嚴陵志在今淳安縣乃郡城舊址吳賀齊¶
　　所築縣西古城基則其外城也¶
　晉太子城　新定續志在今淳安縣西梓桐鄉普慈¶
　　山之巔相傳晉太子嘗避地築城於上今跡猶存¶
<pb:KR2k0044_WYG_049-1b>¶
　始新城　水經注浙江又左合絶溪溪水出始新縣¶
　　西東逕縣故城(方輿紀要在淳安縣西六十/里威平鎮吳賀齊置縣於此)¶
　古嚴州城　名勝志在桐廬縣西十五里桐江西岸¶
　　隋仁夀二年鴻臚寺丞蘇綸築¶
　桐廬故城　萬厯桐廬縣志在縣西二十五里吳黄¶
　　武四年築隋開皇九年并縣入錢塘其城遂廢今¶
　　孝泉鄉漏港有故址存焉¶
　古縣城　嚴陵志在桐廬縣治西北十五里唐貞觀¶
<pb:KR2k0044_WYG_049-2a>¶
　　二十年廢桐江西岸城改築開元二十六年以水¶
　　患復移城桐江口即今縣治是也故邑人謂此為¶
　　古縣城(嚴州府志元張士誠令其部將劉真據桐/廬謀築城毁安樂墖及牛山臨江扶䦨取)¶
　　(其砧石掘地作河事尋寢今市心及/横港一帶𨼆然隆起者皆新城基也)¶
　唐㝢之城　方輿紀要在桐廬縣東南三十五里南¶
　　齊永明中築地名舒灣(𢎞治嚴州府志寓之富陽/人僑居桐廬南齊永明二)¶
　　(年冬聚黨作亂郡丞張思祖遣浹口戍主楊休武/拒戰大破之事載南齊史今相傳為孫恩亂時㝢)¶
　　(之築城以禦冦自齊永明上距晉隆安孫/恩之變八十有六年不知舊經何據也)¶
<pb:KR2k0044_WYG_049-2b>¶
　遂安古城　萬厯遂安縣志在木連村溪北唐武德¶
　　四年遷縣治於今處其故城廢而址存¶
　夀昌舊城　嘉靖夀昌縣志即今桂村東臨小溪乃¶
　　七里橋也城壕形跡尚存¶
　新昌城　方輿紀要在夀昌縣西永平鄉孫吳時置¶
　昭德城　方輿紀要在分水縣西北嘉德里唐寳應¶
　　二年築¶
　宋遂安軍節度治　嚴陵志在子城正南宣和三年¶
<pb:KR2k0044_WYG_049-3a>¶
　　知州周格建門曰遂安軍門¶
　宋州治　嚴陵志舊在子城内正北宋宣和三年知¶
　　州周格重建元末燬¶
　宋諸㕔　新定續志通判㕔在軍門内西添差通判¶
　　㕔在東山下淳熙丙午陳公亮創知録叅軍㕔在¶
　　嚴州門内街西司理叅軍㕔在嚴州門内街東路¶
　　分㕔舊無定居南渡後在兠率寺東觀察支使㕔¶
　　節度推官㕔觀察推官㕔司户叅軍㕔司法叅軍¶
<pb:KR2k0044_WYG_049-3b>¶
　　㕔並在遂安軍門内東偏¶
　宋倉庫　新定續志都倉在子城東門内街北平糴¶
　　倉附常平倉軍資庫在儀門外街西甲仗庫在州¶
　　衙㕔西廡樓屋上回易庫在儀門外街西公使庫¶
　　在州衙㕔東廡樓屋上抵當庫在州東比較務抵¶
　　質庫在遂安軍門内之東醋庫在遂安軍門街東¶
　　合同場在善利門内都酒務在嚴州門外比較務¶
　　在州東下市贍軍務在和平門外都商稅務在比¶
<pb:KR2k0044_WYG_049-4a>¶
　　較務東東津税務在東津神泉監在望雲門外¶
　宋軍營　新定續志遂安軍在子城内即嚴州治也¶
　　威果營在望雲門内街南雄節營在望雲門内街¶
　　南崇節營在軍門内街東壯城營在安流門内牢¶
　　城營在州南寧節營附在牢城營屯駐兩指揮並¶
　　寓廂軍營¶
　宋貢院　嚴陵志舊在兠率寺西淳熙乙巳知州陳¶
　　公亮就州學之西建¶
<pb:KR2k0044_WYG_049-4b>¶
　宋建德縣尉司　嚴陵志在府治東南隅之阜俗坊¶
　　今税課司即司舊基¶
　漢新都郡治　萬厯嚴州府志舊在新定里今淳安¶
　　地(名勝志淳安縣在三國為始新即新/都郡治在隋為新安即睦州治也)¶
　吳新安郡治　嚴陵志在淳安縣城正北依山阜為¶
　　之即今縣治¶
　漢始新縣治　嚴陵雜識在今淳安縣西六十里永¶
　　平鄉(名勝志後漢書建安十三年遣威武中郎將/賀齊討安黟歙因表葉鄉為始新縣此置縣)¶
<pb:KR2k0044_WYG_049-5a>¶
　　(之始今縣西六十里永平鎮有賀/將軍祠志稱縣在永平鄉者是也)¶
　漢始新尉治　水經注立始新之尉於歙之葉鄉¶
　隋雉山縣治　嚴陵志在淳安縣南二里大業初遷¶
　　於此唐神功元年徙今治¶
　漢新定縣治　太平寰宇記漢建安十三年置新定¶
　　縣今遂安縣(詳見/城池)¶
　隋遂陽縣治　萬厯嚴州府志舊在遂安縣之木連¶
　　村唐武德四年遷於五獅山之南是爲今治¶
<pb:KR2k0044_WYG_049-5b>¶
　吳新昌縣治　嚴陵志在夀昌縣西永平鄉六都花¶
　　園平吳分富春立新昌縣治於此今地名猶曰故¶
　　城坂¶
　元西塢寨　嘉靖夀昌縣志縣西南梅峯之頂望金¶
　　衢二州之境厯厯在目山有壘號西塢寨乃元時¶
　　鎮守之地¶
　唐昭徳縣治　嚴陵志在分水縣西北生仙鄉嘉徳¶
　　里唐寳應中析分水置昭徳縣於此¶
<pb:KR2k0044_WYG_049-6a>¶
　唐分木縣尉司　新定續志分水縣尉廨相傳為唐¶
　　時建宋政和間簷瓦墜有唐會昌四年八月字¶
　宋定安寨　新定續志在分水縣東二十里吳村¶
　瀟灑園　輿地紀勝郡治圃之總會也舊名後樂¶
　杏園　新定續志在郡治瀟灑園池之西¶
　北園　新定續志在郡治自為一區淳祐己酉知州¶
　　趙孟傅改建讀書堂¶
　西園　新定續志通判㕔有園曰西園為亭三曰第¶
<pb:KR2k0044_WYG_049-6b>¶
　　一開亭舊名梅亭曰愛蓮亭曰仰髙亭舊又有茒¶
　　亭湛碧蔬畦三亭建徳尉嚴康朝撰西園記¶
　多慶園　名勝志宋新定驛舊在州南門外謂之行¶
　　衙即多慶園舊址¶
　水竹園　新定續志在桐廬縣定安鄉地名吳村唐¶
　　乾符間吳琠舍園為長樂院¶
　桂館　輿地紀勝在郡治瀟灑園池之西¶
　西館　嚴陵志在安泰門外¶
<pb:KR2k0044_WYG_049-7a>¶
　東館　嚴陵志在府城東南五里前臨江岸今為富¶
　　春驛¶
　定川館　萬厯嚴州府志在定川門外臨歙江¶
　錦溪館　陳畢繡衣堂記余治淳安淳熙辛丑夏四¶
　　月既葺錦溪館又一月而繡衣堂成乃屬王君勉¶
　　中大書其榜¶
　雉山館　嘉靖淳安縣志在縣西南五代時建¶
　桃李莊　新定續志在郡治瀟灑園池之西¶
<pb:KR2k0044_WYG_049-7b>¶
　相莊　萬厯嚴州府志宋齊龍髙淳安人創讀書之¶
　　室聚徒授學¶
　昇平圃　新定續志在分水縣街前揖巖山後帶雙¶
　　峰亭館乆廢¶
　髙風堂　新定續志在郡治治事㕔之東紹興七年¶
　　知州董弅建(汪藻髙風堂記漢之二祖皆以布衣/取天下髙祖之時有若東園公綺里)¶
　　(季夏黄公甪里先生世祖時有若嚴子陵皆人主/不得而臣者園綺四人避秦之亂入商雒山帝雖)¶
　　(髙此四人召之莫能致也嚴子陸亦厭新室之暴/不肯辱其身逮光武立猶披羊裘釣澤中雖三聘)¶
<pb:KR2k0044_WYG_049-8a>¶
　　(僅能一致而卒不為帝留是五人者出處豈不相/𩔖哉然園綺之徒晩從太子之招畫自安之䇿正)¶
　　(國本於談笑而史不記其所終故西漢之士聞其/風而慕之者以計行為得而風節減於功名子陵)¶
　　(本帝故人既物色求之而來髙卧不朝帝為親幸/其館漠焉不應終其身退耕於野故束漢之士聞)¶
　　(其風而摹之者尚風節以功名為不足道也子陵/世家富春既歸耕於家後人名其釣處為子陵瀨)¶
　　(今釣瀬并臺俱存而富春之境析為嚴州紹興七/年吾友董弅令昇為是州期年政成乃爲堂於州)¶
　　(治之左日從賔客觴詠其上而名之曰髙風以景/慕先生之賢且立文正范公所建祠堂碑於其傍)¶
　　(而求子文為記令昇可謂能尚友千古矣故/余論先生出處大概以告令昇使併刻之)¶
　思范堂　新定續志在郡治瀟灑樓下(嚴陵志後人/思范仲淹之)¶
<pb:KR2k0044_WYG_049-8b>¶
　　(遺愛/故名)¶
　秀岐堂　新定續志郡治黄堂之北舊名省心知州¶
　　錢可則以近郊獻雙穗麥因更此名¶
　黄堂　新定續志郡治設㕔之北爲黄堂舊名凝香¶
　賦梅堂　嚴陵志在府治面山閣下即黄堂舊址宋¶
　　淳祐十二年知州季鏞以黄堂扁於設㕔之北易¶
　　名賦梅¶
　燕堂　新定續志在郡㕔事之北又北爲緑隂堂¶
<pb:KR2k0044_WYG_049-9a>¶
　南薫堂　新定續志在通判公㕔右嘉定癸酉通判¶
　　謝采伯建¶
　錦繡堂　新定續志在通判㕔南薫堂右淳祐辛亥¶
　　通判吳溥建¶
　風月堂　新定續志在通判公㕔後宋景定庚申通¶
　　判曹元發仍以舊扁題之¶
　平分風月堂　新定續志在添差通判公㕔後¶
　琢句堂　嘉靖淳安縣志在縣治内宋嘉定元年知¶
<pb:KR2k0044_WYG_049-9b>¶
　　縣鄭湜建(鄭湜琢句堂記湜至淳安縣治東有讀/書林又東有堂四楹其北東及南又各)¶
　　(挾一室而皆無名訪其營創之始則曰前二十年/令章君子獲為之他日披地志縣初號始新自吳)¶
　　(厯晉宋齊梁陳為新安郡治在隋唐為睦州後改/治建徳改曰新安曰雉山曰還淳曰青溪宣和間)¶
　　(又改今名方昔之為新安也溪山之勝聞天下今/縣治在半山間前臨溪其南羣山萃然争出若顧)¶
　　(若揖忻於相遇跂其東溪亦可見乃即其址而南/之再旬浹而屋成凡規模短長畧皆如舊前加崇)¶
　　(軒面勢羣山髙明亢爽絶出囂塵之外遂為縣治/環偉絶特之觀取東坡送李陶通直赴青溪有溪)¶
　　(山琢句新之云/遂以琢句名之)¶
　勤清堂　嚴陵志在淳安縣治内宋嘉定五年知縣¶
<pb:KR2k0044_WYG_049-10a>¶
　　楊恕建¶
　待問堂　嚴陵志在淳安縣學宋淳熙六年知縣陳¶
　　曄建嘉定九年知縣應與權改名謹教堂十三年¶
　　知縣趙崇斌改名崇化堂淳祐四年知縣趙崇嶓¶
　　改名化成堂¶
　萬溪書堂　萬厯嚴州府志在淳安縣邑人方有開¶
　　建朱熹爲書扁¶
　睦山堂　葉適睦山堂銘序周茂良居睦源家傍山¶
<pb:KR2k0044_WYG_049-10b>¶
　　拱水揖望神洞白雲遠近顯敞作屋聚書草木脩¶
　　列余名之曰睦山堂¶
　敬悦堂　錢時敬悦堂記吳正甫築堂曰敬悦又築¶
　　亭於池上曰詠春既為作𨽻古字且為記¶
　聞(闕/)堂　萬厯桐廬縣志在縣治宋慶元五年知縣¶
　　陳宋興建¶
　招隠堂　新定續志在釣臺書院紹興八年知州董¶
　　弅建¶
<pb:KR2k0044_WYG_049-11a>¶
　清風堂　遂髙堂　新定續志淳祐辛亥知州趙汝¶
　　厯重建釣臺書院由官㕔而右為講堂榜曰清風¶
　　北爲複屋榜曰遂髙¶
　萬卷書堂　萬厯桐廬縣志在縣後宋進士方慤建¶
　思遜堂　萬厯嚴州府志在夀昌縣治縣在萬松山¶
　　宋時枕山為思遜堂¶
　漾月齋　嚴陵志在府治西安泰門外西湖¶
　虛舟齋　張栻虚舟齋銘序遂安詹儀之體仁闢齋¶
<pb:KR2k0044_WYG_049-11b>¶
　　於便坐以其虚以長也則題之曰虚舟¶
　正已軒　嚴陵志在淳安縣治宋建¶
　拄笏軒　名勝志淳安縣尉㕔西序嘉靖淳安縣志¶
　　乾道中尉周操建(周莘拄笏軒記今吏部尚書周/公嵗在己未嘗尉茲邑茸一室)¶
　　(於官廨西序為藏修校讐之地面勢羣山壯聳聯/峙名之曰拄笏軒迨今三十稔莘適踵後塵至此)¶
　　(則其室已墟矣獨環翠競秀自若也忽一日鄉老/先生葛勉之出示周公拄笏軒二詩且謂莘曰賢)¶
　　(者之興而愚者之廢公與尚書公同里通内譜興/其廢詎宜後莘曰興不専乎賢廢不必乎愚以周)¶
　　(公而興之誠賢也其所以廢之者果皆愚乎廢而/復興者果賢乎願推之於適相值而冺其賢愚可)¶
<pb:KR2k0044_WYG_049-12a>¶
　　(也請於邑大夫得官錢十萬以/供是役取故名書以揭於楣間)¶
　梅隠軒　新定續志在淳安縣尉司¶
　羊裘軒　新定續志在桐廬縣釣臺書院紹興四年¶
　　知州顔為建¶
　瑞芝軒　萬厯嚴州府志在桐廬縣禪定院宋紹興¶
　　間張浚訪分水王縉憩於寺中經宿而芝草生僧¶
　　構此軒以表之¶
　聽松軒　萬厯桐廬縣志在縣南俞深著書之所軒¶
<pb:KR2k0044_WYG_049-12b>¶
　　側多松¶
　觀魚軒　萬厯桐廬縣志在質素鄉俞星叟隠居¶
　植賢亭　松月亭　新定續志郡治治事㕔之東北¶
　　爲植賢亭為松月亭¶
　銀潢左界亭　新定續志郡治内東溪射圃之南有¶
　　亭曰銀潢左界舊名飛練¶
　賞春亭　嚴陵志在府治内後圃宋嘉祐中知州趙¶
　　抃建(趙抃賞春亭詩羣芳開遍滿亭隈當盡芳尊/醉看來始信春光無限好亂山窮處亦花開)¶
<pb:KR2k0044_WYG_049-13a>¶
　環翠亭　輿地紀勝在郡治千峯榭之東¶
　錦窠亭　新定續志在釀泉之南舊名采岐寳祐中¶
　　知州吳槃改今名¶
　擬蘭亭　新定續志在郡治掬泉為流觴曲水舊名¶
　　流羽其東北為釀泉¶
　秀亭　新定續志添差通判㕔有秀亭枕東山為之¶
　　足遠眺望寳祐癸丑通判楊敬之重建越三年乙¶
　　卯通判吳堅以舊扁題之¶
<pb:KR2k0044_WYG_049-13b>¶
　翔蛟亭　新定續志在郡治東溪之東¶
　環溪亭　方輿勝覽在郡城中唐建(方干睦州吕郎/中郡中環溪亭)¶
　　(詩為是仙才登望處風光便是武陵春閒花半落/猶迷蝶白鳥雙飛不避人樹影睡餘侵枕簟荷香)¶
　　(坐乆著衣巾暫來此地非/多日明主奚容借㓂恂)¶
　盍簮亭　新定續志在郡治東舊名東館淳祐中知¶
　　州季鏞重建¶
　分歙亭　嚴陵志在府治南紹興八年知州董弅為¶
　　亭以待艤舟者以其下臨歙江取孫權分歙之義¶
<pb:KR2k0044_WYG_049-14a>¶
　　為名¶
　溪山偉觀亭　新定續志在郡城朝京門南與南山¶
　　瀟灑亭相望羣山獻竒二江成字桅櫓下上一舉¶
　　目而盡得之景定辛酉知州錢可則建¶
　孤髙亭　輿地紀勝郡城西山上舊有孤髙亭¶
　玉泉亭　萬厯嚴州府志玉泉在府城東烏龍山麓¶
　　宋時嘗構亭於上(趙抃玉泉亭詩潺潺朝暮入神/清落澗通池繞郡廳亂石長松)¶
　　(三十里尋源/須上玉泉亭)¶
<pb:KR2k0044_WYG_049-14b>¶
　萬松亭　嚴陵志在建徳縣北烏龍山¶
　瀟灑亭　新定續志在建徳縣光孝寺後山上(錢可/則登)¶
　　(瀟灑亭詩有縁結得南山境潇灑亭髙最可人此/景古今吟不盡熙熙客裏且行春方回兩至南山)¶
　　(飲瀟灑亭詩悠悠桐江水寓廬十二年重來六日/内兩日登南山南山有何好高閣西北偏隔江三)¶
　　(千家一抹烟靄間問檻一巨松挺出衆水前野性/所酷愛老藤相糾緾亦如我與僧相對談幽禪稍)¶
　　(遂物外性屢寫酣中篇故侯復齊民鬒/髪成華顛念當舍此去焉得長周旋)¶
　泳澤亭　新定續志在湖隄上與湖心寺相望傍為¶
　　二亭曰净碧曰汎清景定辛酉知州錢可則建¶
<pb:KR2k0044_WYG_049-15a>¶
　湖光亭　嚴陵志在府治西和平門外跨西湖紹興¶
　　七年知州胡寅建¶
　聖泉亭　方回聖泉亭記建徳縣尹卜君元奠禱雨¶
　　烏龍山既而送泉還山有井木出古湫底取視則¶
　　昔人所書聖泉二字令尹乃議復其舊而識之¶
　晨光亭　嚴陵志在建徳縣湖心寺東一名浸雲¶
　安流亭　新定續志在郡治東朝京門外江滸¶
　要津亭　萬厯嚴州府志在建徳縣南濟川橋景定¶
<pb:KR2k0044_WYG_049-15b>¶
　　庚申知州錢可則建¶
　凭遠亭　秋風亭　深秀亭　環碧亭　嚴陵志並¶
　　在淳安縣治圃内宋建¶
　昌亭　嚴陵志在淳安縣東十里梁天監二年郡守¶
　　任昉於此亭送客¶
　物外亭　輿地紀勝在淳安縣南山上林木隂翳¶
　青溪勝槩亭　嘉靖淳安縣志在縣南南山下百丈¶
　　橋南岸(嚴陵志舊名南/峯亭後改為樓)¶
<pb:KR2k0044_WYG_049-16a>¶
　溪山風月亭　宋用張溪山風月亭記環淳皆山也¶
　　青溪之南有梅花峯其下風潭百頃今程子以中¶
　　構亭其間名之曰溪山風月¶
　泉亭　嘉靖淳安縣志在仙翁井一名冷水亭¶
　皆喜亭　嘉靖淳安縣志在縣南七十五里遼嶺之¶
　　巔其山峻絶至此皆喜¶
　鶴迹亭　嘉靖淳安縣志在合山之下獅子山仙翁¶
　　廟側¶
<pb:KR2k0044_WYG_049-16b>¶
　更清亭　西麓亭　山亭　新定續志並在桐廬縣¶
　　圃(萬厯桐廬縣志淳熙間縣令向澐建更清亭明/正徳中知縣張瑩得更清石刻於土中置於後)¶
　　(壁/)¶
　豐亭　嚴陵志在桐廬縣西社稷壇上宋嘉祐中令¶
　　劉公臣建¶
　合江亭　嚴陵志在桐江口舊名濟亭宋治平間令¶
　　曾黯改名臨江亭元絳復改為合江亭後為合江¶
　　樓亦登覽之勝也(新定續志淳祐中知縣楊瑱重/建王埜書扁吳子良為記李恭)¶
<pb:KR2k0044_WYG_049-17a>¶
　　(合江亭詩一絲風下碧雲天亭上牕開霽色鮮嚴/子釣臺青樹裏桐君丹竈白雲邊千家畫棟前朝)¶
　　(屋百里清江過客船瀟灑桐/廬㡬興廢野花山鳥自年年)¶
　艤棹亭　桐江游録桐廬南瀕江其地頗雄勝宋嘉¶
　　定十七年令趙汝憚建亭於上¶
　望江亭　萬厯桐廬縣志在縣北鳳宫嶺嚴陵志宋¶
　　時髙僧儀鳳山立¶
　乳泉亭　嚴陵志桐廬縣珠山之側有乳泉上有亭¶
　遐矚亭　桂崖亭　名勝志在桐廬縣東鳳鳳山宋¶
<pb:KR2k0044_WYG_049-17b>¶
　　丞相曾懐嘗寓此築遐矚桂崖二亭以資游息¶
　砥如亭　萬厯桐廬縣志在縣西北宋紹興中里人¶
　　袁昇建¶
　拱翠亭　嚴陵志在桐廬縣西舞象山前宋紹定元¶
　　年令張拱新之¶
　鳳凰亭　萬厯桐廬縣志在桐君山¶
　東臺亭　西臺亭　新定續志釣臺有東西二臺東¶
　　臺舊有亭更為亭於西臺對立相望淳祐辛亥知¶
<pb:KR2k0044_WYG_049-18a>¶
　　州趙汝厯建¶
　客星亭　程敏政客星亭記嚴先生祠之東故有客¶
　　星閣𢎞治丙辰巡按吳公瀚至嚴州詢閣之故址¶
　　不獲乃於祠西得地焉易閣為亭以還舊觀¶
　天下十九泉亭　嚴陵雜志釣臺下泉甚甘茶經品¶
　　第天下水味此泉居第十九舊時江岸有天下十¶
　　九泉亭¶
　玉泉亭　萬厯桐廬縣志在富春山下宋淳熙十一¶
<pb:KR2k0044_WYG_049-18b>¶
　　年郡守陳公亮以泉色如玉建亭江瀕榜曰玊泉¶
　錦峯繡嶺亭　萬厯桐廬縣志在富春山峽中元至¶
　　正元年總管羅廷玉建¶
　三公不換亭　嚴陵志在富春山前元至正元年總¶
　　管羅廷玉建¶
　許劍亭　宋遺民録釣臺對岸謝翺墓右有許劍亭¶
　　其友方鳳以翺作許劍録故作此亭從翺志也(萬/厯)¶
　　(嚴州府志桐廬嚴侣以翺無子與/社中友買地釣臺南𦵏之築此亭)¶
<pb:KR2k0044_WYG_049-19a>¶
　汐社亭　嚴陵雜志在釣臺南宋謝翺有汐社因以¶
　　名亭¶
　清心亭　登雲亭　飽山亭　魴橋亭　貯清亭¶
　　新定續志並在遂安縣治¶
　巖姿亭　新定續志在遂安縣治依山為之¶
　薫風亭　嚴陵志在遂安縣治元達嚕噶齊邉玉律¶
　　建¶
　潺湲亭　名勝志在遂安縣唐會昌六年縣令李公¶
<pb:KR2k0044_WYG_049-19b>¶
　　亷建去治南二十五里¶
　山亭　新定續志遂安縣山亭記知縣孫應時撰¶
　雲宅亭　新定續志遂安縣雲宅亭記吏部員外郎¶
　　朱異撰¶
　大觀亭　萬厯遂安縣志在縣北瀛山書院¶
　極目亭　新定續志在夀昌縣治山上山川之勝映¶
　　帶左右¶
　南昌勝景亭　新定續志在夀昌縣衙景定庚申知¶
<pb:KR2k0044_WYG_049-20a>¶
　　縣黎舉徳建亭之南榜曰屏山第一峯¶
　涵碧亭　嘉靖夀昌縣志在縣治宋景定庚申令黎¶
　　舉徳建其亭倣舟爲之¶
　龍首亭　新定續志在夀昌縣東青龍山景定間知¶
　　縣黎舉徳與邑人徐南一築亭其上¶
　聖水亭　嘉靖夀昌縣志在東岳行祠元至元乙亥¶
　　知縣尹子玊作¶
　小蘭亭　嘉靖夀昌縣志在九曲洞濬溝作九曲以¶
<pb:KR2k0044_WYG_049-20b>¶
　　泛觴題咏甚多¶
　清風亭　沈周有夀昌清風亭詩¶
　白雲亭　晏公𩔖要在分水縣唐羅萬象隠於紫邏¶
　　山築白雲亭而居¶
　髙青亭　嚴陵志在分水縣學宋張即之書扁¶
　望江亭　新定續志在分水縣東五里¶
　窪泉亭　分水縣志在縣東南白沙嶺宋建¶
　濯纓亭　新定續志在分水縣甘泉寺東¶
<pb:KR2k0044_WYG_049-21a>¶
　瀟灑樓　新定續志郡治正堂北舊名紫翠嚴陵志¶
　　宋宣和中知州周格建(范仲淹瀟灑桐廬郡十絶/瀟灑桐廬郡烏龍山靄中)¶
　　(使君無一事心與白雲空瀟灑桐廬郡開軒即解/顔勞生一何苦日日面青山瀟灑桐廬郡全家長)¶
　　(道情不違歌舞事遶舍石泉聲瀟灑桐廬郡公餘/午睡濃人生安樂處誰復問千鍾瀟灑桐廬郡春)¶
　　(山半是茶輕雷何好事驚起雨前芽瀟灑桐廬郡/家家竹引泉令人思杜牧無處不潺湲瀟灑桐廬)¶
　　(郡千家起畫樓相呼采蓮去更上木蘭舟瀟灑桐/廬郡清潭百尺餘溪翁應有道所得是嘉魚瀟灑)¶
　　(桐廬郡嚴陵舊釣臺江山如不勝光武肯教來瀟/灑桐廬郡身閑性亦靈降真香一烓臨老悟黄庭)¶
　　(謹按范仲淹以仁宗景祐元年為郡守周格以徽/宗宣和四年為郡守是瀟灑樓之名起於周格因)¶
<pb:KR2k0044_WYG_049-21b>¶
　　(仲淹有此十/絶而名之也)¶
　皷角樓　嚴陵志在府治儀門外宣和三年知州周¶
　　格建¶
　洪音樓　萬厯嚴州府志在府治西上有巨鐘¶
　勅書樓　萬厯嚴州府志在府學宋乾道五年知州¶
　　張栻建¶
　甘棠樓　嚴陵志在府治西善利門北城角俯臨西¶
　　湖自唐有之¶
<pb:KR2k0044_WYG_049-22a>¶
　光風霽月樓　新定續志在添差通判公㕔左宋淳¶
　　祐十一年通判潘墀建¶
　聚星樓　嚴陵志在淳安縣馬巖山方逢辰讀書之¶
　　所¶
　天邊風露樓　嘉靖淳安縣志在縣東二十里瀕江¶
　　宋邑人盧珏建(方逢辰為記盧玨天邉風露樓詩/十二䦨千俯碧溪凭髙一覧萬山)¶
　　(低晴灘厯厯輕帆轉烟樹重重幽鳥啼但覺興隨/流水逺不知身與白雲齊年來先寄東君信多種)¶
　　(梅花在/屋西)¶
<pb:KR2k0044_WYG_049-22b>¶
　登雲樓　嚴陵志在淳安縣東九十里相傳為方逢¶
　　辰讀書之所蓬萊山人爲記¶
　白雲樓　名勝志宋淳安邵炳築樓名曰白雲隠其¶
　　上時稱白雲先生(嚴陵志在淳安/縣東靈巖源)¶
　慶豐樓　新定續志在桐廬縣衙東酒壚寄焉¶
　遂髙樓　嚴陵志在桐廬縣釣臺前宋淳祐十一年¶
　　郡守趙汝厯建¶
　竹樓　萬厯嚴州府志在桐廬縣西北安樂鄉(萬厯桐/廬縣志)¶
<pb:KR2k0044_WYG_049-23a>¶
　　(晉戴顒寓桐江王羲之往/訪之因游於此作竹樓)¶
　玉華樓　新定續志在分水縣衙東酒坊在焉¶
　面山閣　新定續志在郡治錦窠亭之東¶
　潺湲閣　新定續志郡治荷池之東為潺湲閣¶
　夕暉閣　嚴陵志在府治西安泰門外西館¶
　觀風閣　嚴陵志在府治北拱辰門外¶
　竹閣　萬厯嚴州府志在府治西能仁寺南偏宋景¶
　　祐中范仲淹守郡日嘗賦詩後人更名思范亭紹¶
<pb:KR2k0044_WYG_049-23b>¶
　　興九年重葺復舊名嚴州府志思范亭即竹閣基¶
　　明知府劉綱塑文正像其中以吕成公配之(范仲/淹和)¶
　　(章岷推官同登承天寺竹閣詩僧閣倚寒竹幽襟/聊一開清風曾未足明月可重來曉意烟垂草秋)¶
　　(姿露滴苔佳賔何以竚雲瑟與霞盃劉述和題竹/閣詩竹閣寒相倚雲忩曉共開閑身方外去幽意)¶
　　(静中來聲響風隨籜隂移石上苔遲留更清夜待/月露盈盃名勝志右二詩治平中刓石置於思范)¶
　　(亭/)¶
　　(謹按竹閣詩見於范文正/公集郡志作阮逸誤也)¶
　江閣　方干有桐廬江閣詩¶
<pb:KR2k0044_WYG_049-24a>¶
　靈香閣　嚴陵志在建徳縣西北兠率寺宋熙寧中¶
　　學士蘇頌為記¶
　曇華界閣　建徳縣志在城西西湖寳華洲上¶
　瀟灑閣　方回有南山寺瀟灑閣詩見桐江續集¶
　聖醮閣　嚴陵志在桐廬縣治北城隍廟側宋建今¶
　　為公館¶
　競秀閣　明一統志在桐廬縣東下瞰長江景爲一¶
　　邑之冠宋米芾書扁嚴州府志昔人號為小金山¶
<pb:KR2k0044_WYG_049-24b>¶
　　(朱翌競秀閣詩輞川遙展右丞圖盤谷中藏李愿/居龍睡潭深飛客棹鳯鳴枝老結吾廬但令蠟屐)¶
　　(去前齒安用鴟夷託後車西望/子陵三十里烟雲來往問何如)¶
　髙風閣　嚴陵志在釣臺東宋紹定元年郡守陸子¶
　　遹建¶
　客星閣　新定續志在釣臺書院紹興四年知州顔¶
　　為建¶
　雲峯烟水閣　新定續志在釣臺書院臨流為閣宋¶
　　淳祐辛亥知州趙汝厯建後改為山髙水長閣元¶
<pb:KR2k0044_WYG_049-25a>¶
　　至正元年總管羅廷玊修¶
　鳳鳴髙閣　萬厯桐廬縣志在桐君山¶
　清芬閣　萬厯桐廬縣志在白雲源宋景祐中范文¶
　　正守睦謁方干故居有詩云幽蘭在深處終日自¶
　　清芬後人因建閣名曰清芬¶
　清暉閣　嚴陵志在遂安縣郭内相傳宋時建郡人¶
　　姜師仲記¶
　戴星閣　新定續志在遂安縣治¶
<pb:KR2k0044_WYG_049-25b>¶
　泠風閣　嚴陵志在府治東髙風堂北即千峯榭之¶
　　基¶
　月臺　新定續志郡治思范亭之北為月臺¶
　釣臺　晏公𩔖要桐廬縣西二十九里有嚴陵釣臺¶
　　嚴陵雜志富春山上東西二釣臺漢嚴子陵隠釣¶
　　處(水經注桐廬縣凡十有六瀬第二是嚴陵瀬瀬/帶山山下有石室嚴子陵之所居也嚴陵志嚴)¶
　　(子陵釣臺山邉有石名為釣壇東西對峙髙百餘/丈下瞰大江古本叢林欎為麓藪宋景定中范文)¶
　　(正守睦乃建嚴先生祠堂於臺下其東巖絶壁乃/唐處士方干舊隠由其地勝景絶人多留題元祐)¶
<pb:KR2k0044_WYG_049-26a>¶
　　(八年縣令鄭琡集古今詩文二百餘篇名曰釣臺/集釣臺考證宋開禧元年郡守孫叔豹於富春山)¶
　　(絶頂榛莽中得廢田項許又見屋址磚石之𩔖當/是嚴先生田廬先生故居在嚴山之下今有嚴村)¶
　　(居人皆嚴氏自以為先生之後云許渾釣臺詩天/晩日沈沈孤舟繁栁隂江村平見寺山郭逺聞砧)¶
　　(樹宻猿聲響波澄雁影深榮華暫時事誰識子陵/心又釣臺絶句潮去潮來洲渚春山花如錦草如)¶
　　(茵嚴陵臺下桐江水/解釣鱸魚有㡬人)¶
　思臺　嘉靖淳安縣志在縣東南盧溪元孝子姜兼¶
　　所居兼終䘮時陟其上望墓哀號因名思臺(方道/叡思)¶
　　(臺文集序姜君之里為盧溪居釣臺上游水尤清/激旁小阜特起宛與釣臺𩔖君終䘮未歸猶旦暮)¶
<pb:KR2k0044_WYG_049-26b>¶
　　(登陟其上遥望隔浦松栢向墓號慟以寫蓼莪無/窮之戚表其臺曰孤苦望思太守覃懐薛公起吾)¶
　　(為之/記)¶
　江公望宅　嚴陵志在府治西南里仁坊宋諌議大¶
　　夫江公望所居(嚴陵雜志/内有天井)¶
　方儼宅　嚴陵志淳安縣都督山漢方儼所居儼嘗¶
　　為大都督因以名山¶
　方昊宅　名勝志在淳安縣五代方昊以節義自髙¶
　　講學上貴精舍以終其身¶
<pb:KR2k0044_WYG_049-27a>¶
　邵晃宅　萬厯嚴州府志淳安縣霖巖洞昔邑人邵¶
　　晃讀書於此其子炳復築室於洞側隠居焉元祐¶
　　中通判楊備訪之為名其洞曰霖岩¶
　商瑗宅　嘉靖淳安縣志在遼源芝山宋嘉祐中西¶
　　夏都知兵馬使商瑗入朝奏事因留家焉今山麓¶
　　多商姓所居¶
　錢時宅　新定續志在淳安縣招賢里融堂先生錢¶
　　時所居其講學著書之所為齋者四曰髙齋冬窩¶
<pb:KR2k0044_WYG_049-27b>¶
　　安素蜀阜爲堂者三曰此山敬止慶光登臨吟咏¶
　　之所爲亭者五曰巋然嵗寒咏歸山翁野翁吟光¶
　　風霽月其歸自史館乃創經史閣以貯書籍(萬厯/嚴州)¶
　　(府志滄浪亭亦亭可亭/並在招賢里錢時故居)¶
　黄蜕宅　嘉靖淳安縣志在縣東龍山鄉合洋宋淳¶
　　祐間黄蜕所居今爲柘山書院¶
　方逢辰宅　嚴陵志在淳安縣靈巖山宋時方逢辰¶
　　舍其下更號蛟峯¶
<pb:KR2k0044_WYG_049-28a>¶
　方逢嘉宅　名勝志在淳安縣馬巖山下逢嘉累薦¶
　　皆辭號曰巖隠¶
　吕人龍宅　嘉靖淳安縣志淳安縣鳳山在永平鄉¶
　　有吕人龍者居其下爲世名儒¶
　盧珏宅　新定續志在淳安縣雙玉里珏宅産雙竹¶
　　知州李介叔名其里曰雙玊¶
　胡椿齡宅　嘉靖淳安縣志在東湖藕絲山宋進士¶
　　胡椿齡居此¶
<pb:KR2k0044_WYG_049-28b>¶
　胡杲宅　嚴陵志淳安縣雙桂源宋有胡杲五世義¶
　　居¶
　桐君宅　晏公𩔖要在桐廬縣東一里¶
　許邁宅　名勝志桐廬縣西常山晉許邁自餘杭來¶
　　結樓以居其址尚存¶
　戴顒宅　太平寰宇記桐廬縣戴山宋徵士戴顒所¶
　　隠處(萬厯桐廬縣志縣東戴山劉宋時會稽戴顒/與其兄弟來隠於此絶頂頗平傍有九田灣)¶
　　(有顒煉/丹鼎竈)¶
<pb:KR2k0044_WYG_049-29a>¶
　陳京宅　萬厯嚴州府志在桐廬縣歌舞鄉風泉里¶
　　京至孝刺史蕭定以聞旌其門更其鄉曰至徳里¶
　　曰如魯大厯十年立石紀其事¶
　方干宅　吕祖謙釣臺記嚴陵瀬之旁為白雲源乃¶
　　唐詩人方處士之故廬范文正公之游釣臺也嘗¶
　　絶江訪其遺跡以其像寘祠之左(嚴陵雜志方干/初居桐廬之鸕)¶
　　(鷀源後徙鑑湖方回夜宿鸕鷀源詩小序鸕鷀源/亦曰白雲村即吾家唐元英詩翁之故居其宅乃)¶
　　(元英逺孫提幹君秘之家方干思桐廬舊居便送/鑒上人詩莫道東南路不賖思歸一步是天涯林)¶
<pb:KR2k0044_WYG_049-29b>¶
　　(中夜半雙臺月洲上春深九里花緑樹遶村含細/雨寒潮背郭卷平沙聞師却到鄉中去爲我殷勤)¶
　　(謝酒家林景熙方元英故居詩艤舟鸕鷀港白雲/滿髙原借問元英居遺構無復存精靈峩百載山)¶
　　(鬼慿幽昏獨遺文字香𨼆𨼆草樹根轉盻東山麓/彷彿見柴門啼猿助悽切亦復銷我魂漁父趣歸)¶
　　(橈牛羊下前村長揖者誰子未識情已温云十有/六葉咸通之耳孫緬想幽人後風雅天所敦相攜)¶
　　(就茒屋一/笑酌瓦尊)¶
　李頻宅　嘉靖夀昌縣志在縣西永平鄉八都(李頻/山居)¶
　　(詩欲出窮吾道東西自未能捲簾惟對鶴開畫獨/留僧落葉和雲掃秋山共月登何年石上水夜夜)¶
　　(滴高/層)¶
<pb:KR2k0044_WYG_049-30a>¶
　章八元宅　萬厯桐廬縣志常樂鄉章邑里唐進士¶
　　章八元家於此¶
　吕本中宅　萬厯嚴州府志本中寓居桐廬縣蘆茨¶
　　源¶
　黄裳宅　嚴陵志在桐廬山中垂雲洞黄尚書裳所¶
　　居裳自號紫元居士改洞名紫元¶
　江端友宅　萬厯嚴州府志江端友寓居桐廬縣蘆¶
　　&KR1492;源自號七里先生¶
<pb:KR2k0044_WYG_049-30b>¶
　劉元珦宅　嚴陵志在桐廬縣西北十五里今寧國¶
　　寺¶
　詹大方宅　萬厯遂安縣志在五獅書院之後宋樞¶
　　宻詹大方故宅其孫騤中淳熙狀元因名其臺爲¶
　　狀元臺下有漱芳亭¶
　翁洮宅　名勝志在夀昌縣西十里青山下唐聘君¶
　　翁洮隠居之所(翁洮春晩歸故山書亭壁詩旋構/危亭傍小池緑楊修竹遶池圍樹)¶
　　(藏鶯囀雨初過花引蝶來春未歸跼蹐半生成底/事放懐今日始知非從今更與沙鷗約我已忘機)¶
<pb:KR2k0044_WYG_049-31a>¶
　　(汝莫/飛)¶
　胡楚材宅　嘉靖夀昌縣志在縣西南黙山宋秘書¶
　　郎胡楚材以剛直忤權貴歸隠此築室其上故址¶
　　尚存¶
　周大雅宅　萬厯嚴州府志在夀昌縣艾溪南大雅¶
　　廬墓三年有羣鳥馴其旁趙清獻抃請於朝錫以¶
　　束帛改其鄉曰至孝里曰求忠¶
　邵嘉言宅　嘉靖夀昌縣志宋吏部侍郎邵嘉言宅¶
<pb:KR2k0044_WYG_049-31b>¶
　　在縣西永平鄉七都¶
　童淑宅　嘉靖夀昌縣志宋贈太尉童淑宅在縣南¶
　　仁豐鄉童源¶
　葉三省宅　嘉靖夀昌縣志宋封遂安縣公葉三省¶
　　宅在縣西永平鄉六都¶
　葉義問宅　名勝志夀昌縣西四靈山宋樞宻葉忠¶
　　簡義問故居在焉¶
　施肩吾宅　嚴陵志在分水縣延招鄉今多施姓皆¶
<pb:KR2k0044_WYG_049-32a>¶
　　其後裔有施憲者藏肩吾告身注云睦州分水縣¶
　　桐峴鄉寳城里人(嚴陵雜志皇祐中邑令陳倩作/肩吾集序謂肩吾出於延招觀)¶
　　(册告則云桐峴鄉寳城里今縣境/不復有此鄉是後世改為延招耳)¶
　徐凝宅　嚴陵雜志施肩吾徐凝皆分水人凝居栢¶
　　山肩吾居延招今二村以施徐爲名而宗裔甚繁¶
　千峯榭　方輿勝覽在州宅自唐有之嚴陵志在府¶
　　治東北偏跨子城之上宋景祐中范仲淹重建下¶
　　爲松闗後人重建易名曰泠風臺紹興二年知州¶
<pb:KR2k0044_WYG_049-32b>¶
　　潘良貴復舊名(方干題睦州郡中千峰榭詩豈知/平地是天台朱户深沈别徑開曳)¶
　　(響露蟬穿樹去斜行沙鳥向池來忩中早月當琴/榻牆上秋山入酒盃何事此中如世外應縁羊祐)¶
　　(是仙/才)¶
　木蘭舟　新定續志郡治荷池之西為木蘭舟舊名¶
　　荷浄¶
　三墩　嚴陵志一在通判治前一在建徳縣治前一¶
　　在水南俗傳爲郭璞窨¶
　讀書林　新定續志在淳安縣治圃内¶
<pb:KR2k0044_WYG_049-33a>¶
　栅源　明一統志在淳安縣東吳賀齊與山越戰樹¶
　　栅於此¶
　宋齊邱石室　舊浙江通志在淳安縣東北蔗山旁¶
　　宋齊邱讀書於此¶
　錦沙村　太平寰宇記青溪縣錦沙村傍山依壑冠¶
　　軍吳喜聞而造焉彌旬忘返嘆曰名山美石故不¶
　　虚賞¶
　青溪村居　戴叔倫有青溪村居詩¶
<pb:KR2k0044_WYG_049-33b>¶
　時里石門　嚴陵志在淳安縣西四十里輿地志云¶
　　石門闗神門也嘗為霧塞無人得見¶
　仙壇　名勝志在淳安縣西北數里有岡阜隆起昔¶
　　洪氏即其中架屋名曰仙壇¶
　仙居書屋　萬厯嚴州府志在淳安縣南遼源深洞¶
　　嶺商輅構¶
　松竹林　嚴陵志在桐廬縣治宋政和間令黄預建¶
　董舉圻　名勝志桐廬縣西獨山下有白水湖傍有¶
<pb:KR2k0044_WYG_049-34a>¶
　　晉夏孝先孝子泉唐里人司徒董舉居泉側天旱舉¶
　　露禱運石瀦水既而沙漲成圻因以為號¶
　滄江書舍　嚴陵志在桐廬縣西北十五里距江不¶
　　百武乃唐比部方勛之别業宋名儒方慤之故居¶
　錢王擔石　嚴陵志在桐廬縣西北二石重疊人呼¶
　　錢王擔石¶
　錢王水穴　名勝志在桐廬縣赤洲嶺相傳吳越王¶
　　錢鏐微時嘗憇嶺上其當膝處忽成穴有泉涌出¶
<pb:KR2k0044_WYG_049-34b>¶
　　名錢王水穴¶
　藍田精舍　嚴陵志在桐廬縣西北藍田山宋時里¶
　　人姚勢創精舍於上遺址在焉¶
　太湖書屋　嚴陵志桐廬縣太湖塘里人俞藎築室¶
　　湖南以為讀書之所號太湖書屋¶
　鳳市　嚴陵志俗名鳳墓在分水縣西舊傳昔人開¶
　　古塜有鳳飛出因於其側名鳳市有雛橋大小雛¶
　　村之名¶
<pb:KR2k0044_WYG_049-35a>¶
　栢石　新定續志郡治髙風堂北有栢石刓夀栢二¶
　　字識其古也¶
　石船　新定續志在建徳縣胥口西瀕江叢石中長¶
　　一丈有半宛然小舟也¶
　能仁院鐘　嚴陵志州城能仁院有一鐘制度頗工¶
　　吳越錢元珦鑄¶
　古枝木　舊浙江通志在遂安縣十一都山頭相傳¶
　　唐時物¶
<pb:KR2k0044_WYG_049-35b>¶
　古虬松　舊浙江通志在遂安縣琅琯嶺根柯斑駁若¶
　　虬龍相傳秦漢時物¶
　羅漢松　萬厯遂安縣志在縣東惠安寺寺唐時建¶
　　有羅漢松二株今存其一¶
　古靈鐘　舊浙江通志在遂安縣元至元十六年造¶
　　後遷於縣東樹聲樓¶
　¶
　浙江通志卷四十九¶
