# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.175371
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百三十
<pb:KR2k0044_WYG_230-1a>¶
欽定四庫全書¶
　浙江通志卷二百三十¶
　寺觀(五/)¶
　　寧波府(鄞縣/附郭)¶
　天寧禪寺　嘉靖浙江通志在府治西南惠政橋北¶
　　延祐四明志唐為國寧寺大中五年置宋崇寧二¶
　　年改崇寧萬壽政和元年改天寧萬壽紹興七年¶
　　改報恩廣孝是年又改報恩光孝成化四明郡志¶
<pb:KR2k0044_WYG_230-1b>¶
　　後又名天寧報恩建炎間寺燬(先建隆間節度使/錢億建鐵塔徙奉)¶
　　(化岳林寺深沙神於西廊乃工人王百藝為之極/雕刻之巧嘗現光明鼠雀不敢近及寺燬而神之)¶
　　(室巍然/獨存)元至元十九年復燬僧可舉重建至大二¶
　　年燬於倭至治元年僧善德重建明洪武二十年¶
　　佛殿圯住持嗣曇重建永樂五年建山門宣德十¶
　　年郡守鄭璐建鐘樓正統六年建藏殿十年建千¶
　　佛閣景泰二年建方丈成化元年建羅漢堂¶
國朝順治間重修佛殿康熙六年建山門二十三年三¶
<pb:KR2k0044_WYG_230-2a>¶
　　月燬五十八年僧明文重建¶
　萬壽禪寺　嘉靖寧波府志在縣治南大梁街延祐¶
　　四明志唐咸通十三年使臣周景遇捨廨宇以建¶
　　賜額慧燈宋開寳間重建太平興國七年改崇壽¶
　　政和八年改廣慧建炎四年燬重建嘉定十三年¶
　　燬即復成化四明郡志或云慧字從心從彗皆火¶
　　䜟為額不利郡聞於朝紹定元年改今額元至元¶
　　十九年燬至大二年又燬住持子文復建明洪武¶
<pb:KR2k0044_WYG_230-2b>¶
　　三十年殿圯永樂三年重建方丈二十年建大雄¶
　　殿山門廊廡視昔有加遂成叢林¶
國朝康熙十年僧永慈重修¶
　延慶講寺　寧波府志在縣治東南日湖中周廣順¶
　　三年建名報恩院延祐四明志宋至道中僧知禮¶
　　講天台教行學聞於朝真宗累遣使加禮之是為¶
　　法智大師延慶紀畧大中祥符三年改為延慶院¶
　　(石待問改延慶寺記明州保恩院者沙門知禮座/主捨舊謀新之所作也座主俗姓金氏世居鄞江)¶
<pb:KR2k0044_WYG_230-3a>¶
　　(七嵗出家於州之興國寺洎從寳雲通法師受天/台智者教二紀之餘一志於此用能博極三乘周)¶
　　(知四諦六塵不染五蘊皆空故得緇流蟻慕信士/駿奔若鱗宗龍而羽宗鳯也先是此院締構年深)¶
　　(頽毁日甚思得能者從而興之衆議所歸得請為/幸粤以至道三祀乘召而至肇興法㑹要結檀那)¶
　　(親製疏文訓釋精義卒使一方響應千里悦隨運/斤三載工乃訖役觀其基宇宏邈土木瑰麗金碧)¶
　　(交映玊毫増輝輪奐之盛異乎他郡待問通守竹/符函親松柄㑹兹勝槩告厥成功承列疏以見貽)¶
　　(遂抽毫而為識時大中祥符/二年嵗在己酉四月六日)紹興十四年改賜寺¶
　　額延祐四明志嘉定十三年燬丞相史魯公重建¶
　　扁曰南湖福地元至元二十六年火僧善良重建¶
<pb:KR2k0044_WYG_230-3b>¶
　　至正四明續志泰定元年火元統元年僧本無重¶
　　建成化四明郡志明永樂六年重修寺為天下講¶
　　宗五山之第二山(洪常延慶寺詩何處堪尋物外/交羅雲丈室絶紛囂老僧掃榻)¶
　　(應相候童子開門不待敲花外雨腥龍出缽松間/雲暖鶴歸巢滿懐清思渾無寐卧㸔流螢度竹梢)¶
國朝順治間建大悲殿康熙十一年重建鐘樓¶
　崇教教寺　寧波府志在縣治西南舊名甲乙院唐¶
　　乾符元年建宋大中祥符元年賜今額建炎間燬¶
　　紹興二年重建元至元二十五年至大二年連燬¶
<pb:KR2k0044_WYG_230-4a>¶
　　延祐元年重建明永樂二年殿圯十三年重建¶
　天封講寺　鄞縣志在縣治東南延祐四明志唐通¶
　　天登封年間建僧伽塔髙十有八丈以鎮郡城(閒/中)¶
　　(今古錄舊傳造於唐髙宗乾封年間落/成於武后通天間因取天封二字名之)漢乾祐二¶
　　年建天封塔院宋大中祥符三年改今額建炎間¶
　　燬紹興十四年郡守莫將重建嘉定十一年火廢¶
　　為民居成化四明郡志元至元二十三年復建泰¶
　　定三年塔圯至順元年僧妙壽重建至正二十一¶
<pb:KR2k0044_WYG_230-4b>¶
　　年修明永樂八年重修十年雷火燬塔三層復修¶
　　嘉靖寧波府志嘉靖三十六年七月颶風作塔頂¶
　　墜郡守周希哲修鄞縣志天啓崇禎間屢葺¶
國朝順治十六年重修雍正九年分廵道孫詔知府曹¶
　　秉仁勸募鼎新之¶
　廣福禪寺　嘉靖寧波府志在縣西南木欄橋漢乾¶
　　祐二年建號羅漢院宋太平興國八年賜今額鄞¶
　　縣志嘉定十三年燬重建元至大二年又燬其址¶
<pb:KR2k0044_WYG_230-5a>¶
　　没於軍營明成化二十一年重建嘉靖間燬四十¶
　　三年重建崇禎四年建後殿¶
國朝康熙間修葺重建山門¶
　寳雲講寺　延祐四明志在行春坊東宋開寳元年¶
　　僧義通髙麗人自三韓來譽振中國漕使顧承徽¶
　　捨宅為義通傳道處名傳教太平興國七年賜額¶
　　寳雲嘉靖寧波府志元至元二十六年至大二年¶
　　屢燬後至元間重建明永樂十四年重建山門寺¶
<pb:KR2k0044_WYG_230-5b>¶
　　與鄞學相鄰𢎞治十三年有司徙寺於竹湖坊僧¶
　　如璋建殿宇方丈山門為天下講宗十刹之一¶
　白衣講寺　成化四明郡志在縣治西北舊在府治¶
　　内唐長興元年建號淨居報仁院俗呼白衣觀音¶
　　院宋治平元年賜白衣廣仁額(延祐四明志初節/度使錢億廨宇梁)¶
　　(見白光綬紋有觀音相/乃易其木刻像置於寺)建炎四年燬重建元至元¶
　　十九年又燬復建明洪武三年圯其址改創本府¶
　　廨宇撥府治之廢寺以建永樂五年殿圯重建天¶
<pb:KR2k0044_WYG_230-6a>¶
　　順五年重建山門方丈嘉靖寧波府志嘉靖十九¶
　　年圮二十一年重修¶
國朝順治間復修¶
　壽昌教寺　成化四明郡志在縣治東南舊名西壽¶
　　甲乙住持院宋乾道間建嘉定十三年燬元至元¶
　　二十五年重建明洪武二十九年重修後圯宣德¶
　　四年重建(陳敬宗壽昌寺記寧波郡治南有寺曰/夀昌者創始於宋燬於嘉定間重建於)¶
　　(元至元己丑凡八年而始成成之者寺僧志堅志/西也迄今又百餘年矣棟楹梁桷蠧朽撓折沙門)¶
<pb:KR2k0044_WYG_230-6b>¶
　　(恢公復宗慨神棲之弗寧念先業之當繼乃鳩工/度材悉易而新之輪奐雄麗像設尊嚴闡事於宣)¶
　　(德己酉凡七載而訖工/巍然為諸刹之冠也)¶
國朝康熙十七年重修¶
　佑聖觀　寧波府志府治西北二里舊名佑聖道院¶
　　元至治間建後廢明正統間差内官歐成重建¶
國朝康熙三十三年提督馬三奇重修玊皇閣四十三¶
　　年海關監督寳善重建真武殿四十八年海關監¶
　　督穆爾薩重建靈官殿雍正四年郡人章炳等重¶
<pb:KR2k0044_WYG_230-7a>¶
　　修寧紹台道孫詔捐建山門¶
　長春道院　寧波府志府西北一里許宋淳祐元年¶
　　建¶
　沖虛真觀　寧波府志在府治東南太和坊唐天寳¶
　　二年命天下皆置紫極宫祀老子梁貞明元年改¶
　　為真聖觀宋祥符間改名天寳紹定間燬重建元¶
　　至元間改名𤣥妙明永樂間圯天順間重建真君¶
　　殿三清殿鐘鼓樓方丈山門七年奏賜今額¶
<pb:KR2k0044_WYG_230-7b>¶
　　　鄞縣(城外/寺觀)¶
勅賜𢎞法禪寺　寧波府志在郡治東六十里太白山¶
　　延祐四明志晉永康中僧義興結屋山間有一童¶
　　子日給薪水後辭去曰吾太白星也上帝以師篤¶
　　道行遣侍左右語既不見天童寺集由是山名太¶
　　白寺名天童延祐四明志寺後經兵火唐開元二¶
　　十年僧法璿復故迹建精舍於山麓之東正字萬¶
　　齊融造多寳塔於西南隅天童寺志至德中宗弼¶
<pb:KR2k0044_WYG_230-8a>¶
　　之徒徙寺於太白峯下距義興開山處一里而遙¶
　　天童寺賦注乾元初相國第五琦請賜名天童玲¶
　　瓏寺咸通間賜名天壽成化四明郡志宋景德四¶
　　年改賜景德額紹興初宏智禪師撤而新之建千¶
　　佛閣宏麗甲東南鄞縣志寳祐四年寺燬六年住¶
　　持祖智重建景定四年僧居敬建千佛閣元大德¶
　　五年僧日新増新賜朝元寳閣額天厯二年閣燬¶
　　至元十九年僧元良復建(危素朝元閣記景德寺/朝元閣天厯間燬至正)¶
<pb:KR2k0044_WYG_230-8b>¶
　　(十八年台之瑞嵓僧元良主寺事日以興建為事/明年秋左丞方國珍捐已資助未踰年落成中為)¶
　　(七間兩偏四間左鴻鐘右輪藏下為三門以通出/入梁棟雲飛榱題修敞崇十又三丈邃十丈廣二)¶
　　(十又五丈用楮幣百五萬鑄萬銅佛置閣中復重/構旃檀林庖湢衆屋不可殫紀今司徒平章國珍)¶
　　(上其事於朝遂有賜碑之命論者謂僧元良審以/發謀斷以行志惠以使下勤以率衆此其所以成)¶
　　(功速而樹/業隆也)明洪武十五年定為天童禪寺稱天下¶
　　禪宗五山之第二宣德三年佛殿燬七年住持圓¶
　　愷重建萬厯十五年七月二十一日龍作殿圯於¶
　　水崇禎四年延密雲悟禪師住持十載内鼎建重¶
<pb:KR2k0044_WYG_230-9a>¶
　　新(王安石春日過天章寺詩村村桑柘錄浮空春/日鶯啼谷口風二十里松行欲盡青山捧出梵)¶
　　(王宮沈明臣宿天童寺詩曉汲寒泉潄齒香病維/摩欲卧津梁石壇老柏驚龍蜕白日清池拭鏡光)¶
　　(山勢南連滄海大水聲西遶寺門長/杖藜吟過秋山下槲葉初黄作雨凉)¶
國朝順治十六年住持道忞應¶
召因¶
賜𢎞法禪寺額重修大殿康熙七年住持本㒥建奎煥¶
　　閣恭藏¶
宸翰暨奉¶
<pb:KR2k0044_WYG_230-9b>¶
賜佛神諸像十七年住持本晢復古山門二十二年修¶
　　葺佛殿諸寮室濬萬工池寺有幻智伏翠堆雲西¶
　　歸大雲桂花方嶺諸菴嶺外則小白下院(李仙根/天童寺)¶
　　(記天童自義興以來歴唐宋及元明屢有隆替皆/圖維締構不久即復萬歴丁亥秋風雨驟作傾蕩)¶
　　(就盡四十餘年莫克維新崇禎戊辰迎密雲禪師/於金粟越三年至師乃運正法味應衆饑渴頓令)¶
　　(緇素雲集財力輻合隨意擘畫天然圓滿師以壬/午秋示寂所付嗣十二人各隨緣主席順治丙辰)¶
(欽召木陳忞公重應住持己亥即蒙/    錫號𢎞覺而悟公語錄始得奉)¶
(旨入藏復以寳裝關帝并二將像送䕶山寺葢希世之/    遇也寺重興五十年未有碑記因屬之根根以興)¶
<pb:KR2k0044_WYG_230-10a>¶
　　(造名藍不朽勝事遂/書以俟後之作者)雍正十一年¶
御賜慈雲密布四字額¶
　阿育王禪寺　明一統志在阿育王山中成化四明¶
　　郡志縣東五十里名勝志昔阿育王現靈建寺其¶
　　下有舍利塔阿育王山志晉義熙元年敕造塔亭¶
　　禪室宋元嘉中廣興創建梁普通三年勅建堂殿¶
　　房廊賜額阿育王寺鄞縣志周顯德五年寺災宋¶
　　初重建延祐四明志大中祥符元年賜名廣利大¶
<pb:KR2k0044_WYG_230-10b>¶
　　覺禪師璉公居之名振天下仁宗召對御製釋典¶
　　頌授之熙寧三年建宸奎閣寺東北山上有東塔¶
　　即劉薩訶所禮舍利塔湧出之處西塔院去寺五¶
　　十歩乃唐明皇時建鄞縣志明洪武十五年定為¶
　　育王禪寺稱天下禪宗五山之第五住持崇裕修¶
　　復塔寺莊田(宋濂育王寺碑記東天竺國阿育王/造寳塔八萬四千貯釋伽文佛真身)¶
　　(舍利分布於四天下而鄮山當其一晉太康三年/并州獵師劉薩訶受梵僧指改行為僧徧求舍利)¶
　　(至㑹稽之鄮山忽聞地下鐘聲越三日舍利塔從/地湧出其相青色似石非石髙尺四寸廣七寸五)¶
<pb:KR2k0044_WYG_230-11a>¶
　　(層四角光明殊勝義熙元年安帝始構亭覆䕶度/二七僧守焉宋文帝増創寺宇為浮屠三層函之)¶
　　(梁武帝賜額為阿育王寺大同五年令岳陽王詧/改浮屠為五層繪帝暨昭明太子二像藏焉仍賜)¶
　　(黄金五百兩造銅佛四百軀寫經論五百卷鑄四/鐵鼎以鎮四角㝷蠲其賦給兵三千設營防衛陳)¶
　　(宣帝度僧守塔如義熙數唐中宗遣使賜金下詔/加䕶之武宗并省海内佛寺塔歸越州官庫宣宗)¶
　　(立像教重興又入於開元寺鄮山僧愬於觀察判/官蒯希逸而還之懿宗咸通中又度僧三七人守)¶
　　(焉梁貞明二年錢武肅王迎塔作禮改浮屠為七/層第三層置七寳龕以貯塔周顯德五年寺災文)¶
　　(穆王又請致武林龍華寺新其藻飾中龕雜用百/寳範黄金為座懸珠纓以莊嚴之宋大中祥符元)¶
　　(年賜廣利額拓為十方禪刹髙宗即位親灑宸翰/曰佛頂光明之塔淳熙元年魏王愷出鎮兹土二)¶
<pb:KR2k0044_WYG_230-11b>¶
　　(年四月瞻舍利光現更用黄金為塔而置寳塔於/中冬十一月孝宗取塔入内舍利見於塔頂書妙)¶
　　(勝之殿四字俾揭於塔所宋季寺又災塔附安於/别院元至元十三年春世祖命使者奉塔至燕都)¶
　　(聖壽萬安寺命僧尼十萬建十六道塲備極尊崇/世祖親臨夜有瑞光發見東射禁中世祖大悦命)¶
　　(送塔南還詔浙江省臣建治舍利殿宇曽未幾何/甍棟雄麗上薄雲漢至宏辯禪師裕公入我國朝)¶
　　(戒律精嚴言行一致凡寺制宜有而摧敗不支者/悉舉而更之念締造之難不可無以示來者俾其)¶
　　(徒徴文為記予惟阿育王山顯著特異自晉建今/歴一千九十七年國王大臣以及氓𨽻靡不皈依)¶
　　(瞻仰浙東西未有如斯之盛者是/宜詳記使後人扶植於悠久也)永樂十四年殿¶
　　圯僧宗正重建嘉靖四年山門燬重建萬歴間僧¶
<pb:KR2k0044_WYG_230-12a>¶
　　傳瓶重建佛殿崇禎間僧正理重修(薛嵎育王寺/詩寺在衆山)¶
　　(裏白雲深更深不知行樂意何似望禪心䕶塔龍/常在倚松僧獨吟渡江前賜字珍重到於今劉仁)¶
　　(本育王寺詩古鄮名山控海涯諸天深䕶梵王家/一峯横玉前陳凡九井沉金下涌沙鐘磬隔林回)¶
　　(鸛鶴松杉夾道走龍蛇明朝更/上盤陀石遙睇祥光燭海霞)¶
國朝康熙十九年僧法鍾重修¶
　海㑹寺　至正四明續志在縣西三里元延祐六年¶
　　創名海㑹菴(袁桷海㑹菴記菴之創初卜地城西/不過地十歩屋三楹有僧元安清持)¶
　　(以行業振厲信者俱至善士翁文堅翊輔之首建/佈宫日割田以濟未幾宣慰楊侯梓益買田以贊)¶
<pb:KR2k0044_WYG_230-12b>¶
　　(相由是拓地為畝五十五屋百楹殿堂門廡迎賔/習靜各有其所汎海有舟放生有池獨不設方丈)¶
　　(懼後人之逸樂以自恣也不設寺額曰海㑹菴懼/後人之奪攘以為兹所之凌替也余以為浮屠氏)¶
　　(逃空虛絶人事而事為之防曲為之制其卷卷於/後者厥慮若是雖欲勿永久其可得乎泰定二年)¶
　　(乙丑四月/癸未記)至正二年建額為寺嘉靖寧波府志明¶
　　洪武二十三年建千佛殿三十一年建舍利浮圖¶
　　并塔殿永樂六年建法堂¶
國朝順治間重修殿宇康熙十年重建山門¶
　補陀禪寺　成化四明郡志縣東三里原昌國東海¶
<pb:KR2k0044_WYG_230-13a>¶
　　梅岑山寳陀寺洪武二十年因懸海徙郡城之栖¶
　　心寺内空址重建改名補陀永樂十二年建圓通¶
　　寳殿宣德七年建毘盧閣天順三年建藏經閣大¶
　　悲殿及廊廡嘉靖浙江通志嘉靖間建十王殿¶
國朝康熙年間重修¶
　金峨禪寺　延祐四明志縣東南八十里舊號羅漢¶
　　院唐大厯元年建嘉靖寧波府志宋治平元年賜¶
　　金峨山真相寺額明洪武間廢宣德間重建成化¶
<pb:KR2k0044_WYG_230-13b>¶
　　間廢正德二年復建法堂後圮嘉靖二年改建升¶
　　於山麓¶
國朝順治十八年重建佛殿¶
　天王教寺　鄞縣志距縣五十里唐咸通十三年建¶
　　名天王院宋大中祥符三年賜額普寧乾道間里¶
　　人朱世則施大藏經建夕陽閣以藏明洪武十五¶
　　年仍名天王宣德八年僧可深重建山門萬厯間¶
　　重修¶
<pb:KR2k0044_WYG_230-14a>¶
國朝康熙六年建僧堂後重新佛殿¶
　布金講寺　鄞縣志距縣二十里宋寳元二年建初¶
　　名保安治平二年改今額乾興元年僧道文建佛¶
　　殿明天順四年重修八年建山門成化元年重建¶
　　兩廊嘉靖三十八年重修¶
國朝順治十八年建大悲殿康熙十八年建大殿¶
　月波講寺　鄞縣志距縣五十里宋淳熙五年建越¶
　　王史浩創月波樓疊石成嵓為寳陀洞天又於寺¶
<pb:KR2k0044_WYG_230-14b>¶
　　建四時水陸道塲孝宗賜慈悲普濟寺額又御書¶
　　水陸無礙道塲以揭於殿後志磐法師續成水陸¶
　　新儀六卷於寺明洪武十五年定名月波二十年¶
　　寺圯正統十四年重建後又圯萬厯間大學士余¶
　　有丁構五柳莊御書名山洞府賜以建坊¶
國朝康熙十年余氏歸地僧超祖重建殿宇¶
　仗錫禪寺　舊浙江通志縣西一百二十里奉化餘¶
　　姚上虞嵊五縣交界延祐四明志唐龍紀元年天¶
<pb:KR2k0044_WYG_230-15a>¶
　　童山紀禪師飛錫至此建鄞縣志宋寳元二年賜¶
　　仗錫山延勝院額元季僧仁讓起予重興(烏斯道/仗錫寺)¶
　　(記仗錫禪寺南去郡治可二百里山深入萬壑中/蛇盤斗折而上重巒疊巘峭峻際天勝槩絶世峯)¶
　　(頂爽塏可廬灌木層翠暑必挾纊雖樵者靡常至/四際又有峯二百八十有二回合起伏雲霞蔽虧)¶
　　(内七峯尤瑰異郡諸山咸莫之抗燈傳香衍東南/之望刹也歴嵗久寺或毁或復讓公負荷法任倡)¶
　　(道不匱於是殫心瘁容招亡植壞甫七嵗珠還璧/合今住山起予公又力纘遺緒篤揭前休托章蟾)¶
　　(書走永新請/予紀述如此)¶
　寳嚴講寺　延祐四明志縣西南五十里舊號孝義¶
<pb:KR2k0044_WYG_230-15b>¶
　　院唐元和十二年建宋大中祥符六年賜今額成¶
　　化四明郡志元至正八年僧嗣曇重修二十五年¶
　　圮明永樂間重建山門外有牌門一座上有錫山¶
　　二字張即之書正統十一年僧恩溶建法堂天王¶
　　殿著衣亭鄞縣志嘉靖四十四年重建佛殿¶
國朝康熙三十八年重修改成禪林¶
　方廣教寺　嘉靖寧波府志縣西南三十五里舊名¶
　　泗洲院唐咸通十一年建宋治平二年賜今額鄞¶
<pb:KR2k0044_WYG_230-16a>¶
　　縣志明正統間重建萬厯間重修¶
國朝順治五年建法堂康熙十年建山門¶
　蓬萊觀　寧波府志府西二十五里廣德湖之望春¶
　　山先是白龍祠側有郡守樓异祠堂宋紹興十三¶
　　年請象山蓬萊廢觀額以顔之¶
　雲濤觀　寧波府志府西南六十里它山堰傍宋嘉¶
　　定十二年賜額¶
　　　慈谿縣¶
<pb:KR2k0044_WYG_230-16b>¶
　普濟教寺　延祐四明志縣東北一里呉赤烏二年¶
　　太子太傅都鄉侯闞澤書堂後捨為寺唐大中初¶
　　縣令李楚臣因澤字德潤故以名寺乾符中勅賜¶
　　應天德潤寺宋大中祥符初改今額寺之東岡有¶
　　松如龍有石如虎因以龍虎名軒(丁鶴年普濟寺/詩闞峯深隱梵)¶
　　(王家山色湖光引興賖石磴髙盤松頂出瓦溝低/亞竹根斜潮生滄海雜清梵雲淨瑤空墜寳花徙)¶
　　(倚不知歸路晚滿隄楊柳集昏鴉錢希言闞峯普/濟寺詩闞公山繞闞公湖捨宅年猶記赤烏寂寂)¶
　　(寺門霜葉裏水/禽飛上石浮屠)¶
<pb:KR2k0044_WYG_230-17a>¶
　永明教寺　名勝志縣西南一里唐儀鳯初邑大夫¶
　　呂珂捨宅建髙宗賜名大寳院天啓慈谿縣志天¶
　　寳間改大寳寺宋大中祥符元年改賜今額寺前¶
　　有橋紹興中扁其山門曰祝延聖壽都道塲(姚孳/永明)¶
　　(寺記慈谿之永明在唐天寳敦牂之嵗揭為禪林/皇朝祥符始錫今額有僧知簡努力營造始自嘉)¶
　　(祐迄於熙寧垂三十年精舍悉備嵗月浸逺棟宇/傾頽主僧若氷於是并謀協慮日裒月積丐諸衆)¶
　　(材爰命工師増廣基構巋然隆棟金碧耀目崇寧/丙戌仲夏落成爾時過雲居士適至其所同聲隨)¶
　　(喜瞻仰讚歎退而/書之以為記云)明天啓二年僧道緣重修¶
<pb:KR2k0044_WYG_230-17b>¶
國朝康熙三十一年僧明澄重建鐘樓鑄大鐘縣其上¶
　　五十四年僧明逺鼎建藏樓藏經六百六十三函¶
　　六千三百十四卷¶
　保國教寺　成化四明郡志縣東二十里始建於唐¶
　　名靈山㑹昌中廢廣明元年賜保國額宋治平元¶
　　年改精進院今仍名保國成叢林¶
　觀音講寺　嘉靖寧波府志縣東北二十里唐大中¶
　　六年建名大中觀音院晉天福十三年河南刺史¶
<pb:KR2k0044_WYG_230-18a>¶
　　夏敬章即院旁靈巖寺故址建海慧道塲又名靈¶
　　巖菴後院廢合於菴宋治平二年賜補陀教院額¶
　　建炎間重建元至元改今名明永樂七年重建成¶
　　化二年重修天啓慈谿縣志後燬天啓元年重建¶
　五磊禪寺　天啓慈谿縣志在縣西北三十五里五¶
　　峯磊磊相對如聚米所成南巖如門以通出入唐¶
　　文德中建名靈山禪院宋大中祥符初改賜五磊¶
　　普濟天聖九年僧岑繼葺明萬厯四十六年重修¶
<pb:KR2k0044_WYG_230-18b>¶
　白龍禪寺　名勝志縣東南十里五代僧師𧦬結屋¶
　　持戒於此常有白龍聽經因名白龍院延祐四明¶
　　志里人唐居惠捨基建寺宋治平間賜今額天啓¶
　　慈谿縣志明洪武七年燬二十二年重建嵗久將¶
　　圮萬厯四十八年重建¶
　寳慶講寺　延祐四明志縣東三十里宋瑞拱初僧¶
　　宗本建西資菴開禧間僧廣清請今額(王應麟寳/慶寺記鄞)¶
　　(之北十里曰青林面江背阜夷矌閎敞苾蒭宗本/始披藜藿為精藍三傳至廣清闢而大之開禧丙)¶
<pb:KR2k0044_WYG_230-19a>¶
　　(寅請於朝遷舊院額揭名寳慶宣獻樓公大書其/額蔚為叢林偉觀廣淨繼之輪奐鼎新祖罙嗣事)¶
　　(賡續前緒像以尊教樓以名鐘青林有亭雨花有/軒捃拾銖累日衍月益一旦化庳陋為瓌麗既成)¶
　　(罙猶子智恭謁予書其事余以佛學久而傳者心/法也&KR0839;宫室末矣明此心之妙木下一宿蓬蔂而)¶
　　(行可也恭其語罙/之徒俾歸而求之)天啓慈谿縣志元至正四年燬¶
　　八年重建明萬歴乙卯重建¶
　永樂教寺　天啓慈谿縣志縣西南六十里龍山東¶
　　宋淳祐間僧志先建名報慈菴景定三年請今額¶
　　改為寺明嘉靖中燬萬厯四十八年重建¶
<pb:KR2k0044_WYG_230-19b>¶
　清道觀　延祐四明志縣東南三里唐天寳八年建¶
　　後廢宋紹興三十年道士葉景虛重建又於其右¶
　　建東嶽祠尚書樓鑰扁其關曰列仙游館成化四¶
　　明郡志元至元間燬二十四年重建山門之東塔¶
　　山之阿舊有東山道院為雲水往來息肩之地崇¶
　　奉真靈像扁為真道觀後圯遂併於本觀明洪武¶
　　二十四年又併至道崇壽二宮立為叢林王志靜¶
　　重修天啓慈谿縣志成化四年道士呉以誠重建¶
<pb:KR2k0044_WYG_230-20a>¶
　　(夏時正清道觀記觀在邑東南之山椒西溯姚江/東騖蛟州四明諸山逺列屏障垣堵左右抱附回)¶
　　(䕶一邑之奇勝也山房傴匿林樾僅蔽風雨道士/王智靜徒呉以誠經營創始宣德甲寅訖工成化)¶
　　(戊子前髙真殿中為五嶽外啓山門後敞法堂廊/廡庖庫罔不完整辛丑以誠之徒曹道昕來言山)¶
　　(門建已五稔頗見傾圯復以檀施葺還其舊夫觀/廢久矣智靜有志興復未覩其成而以誠成之今)¶
　　(道昕克復舊規纘續其緒以資夫髙明眺望為一/邑之奇勝能無望於今日也耶是年秋九月望日)¶
　　(記/之)其東一室曰天然圖畵面江帶野境最幽寂其¶
　　山多鬻於民間萬厯壬辰郡守龍德孚或贖或勸¶
　　諭而歸之本觀(馮昌清道觀詩繞郭諸峯紫翠攢/琳宫遙出白雲端狻猊北首山朝)¶
<pb:KR2k0044_WYG_230-20b>¶
　　(拱螮蝀南環水屈蟠嵐氣近浮珠珮濕澗聲清/逼玉笙寒仙家自與人間别瑤草瓊枝滿石壇)¶
國朝康熙年間重建大殿文昌閣官㕔雍正八年住持¶
　　馮守恒創建符官閣靈官殿¶
　　　奉化縣¶
　雪竇資聖禪寺　雪竇寺志縣西北五十里肇創於¶
　　晉唐咸通間名瀑布觀音院景福元年常通禪師¶
　　撤而新之宋淳化三年賜御製賦詠建成藏閣咸¶
　　平二年賜雪竇資聖禪寺額祥符三年度僧免徭¶
<pb:KR2k0044_WYG_230-21a>¶
　　役乾興中明覺禪師重増廣焉仁宗夢遊此山景¶
　　祐四年免徭役禁樵採度僧行紹興丁卯冬釋如¶
　　湛重建至道元年孝宗勅鑄銅鐘淳祐五年理宗¶
　　賜御書應夢名山四大字元至元二十五年燬越¶
　　二年僧善來重建(陳著重修雪竇寺記雪竇山秀/甲四明正峯昻首下視臂左右)¶
　　(引寛抱百頃平麓之陽資聖禪寺宅焉山出二水/交於寺西南隅戰險噴怒瀉峭舞空羣山紫翠逺)¶
　　(近映帶天境叅錯居者游者盤礴不能去至元庚/辰師善來領此寺日葺嵗營氣象宏麗戊子夏四)¶
　　(月寺災師曰棟宇無常壊者復興吾責也於是傾/資鳩工不日而伽藍祠圓通閣香積院倉廪碓磑)¶
<pb:KR2k0044_WYG_230-21b>¶
　　(成及冬佛殿山門方丈成明年齋堂明軒東西廊/成訖今年十月而諸像設法堂明覺堂樓館寮序)¶
　　(湢溷皆成金碧崢嶸鐘鼓時節休其徒/數千指相其役者三人允樞宗永如明)奉化縣志¶
　　明仍其額為天下禪宗十刹之一崇禎末年復燬¶
　　石竒禪師重建成化四明郡志寺前有含珠林錦¶
　　鏡池千丈巖瀑布泉藤龕隱秀亭左有妙髙峯右¶
　　有隱潭徐鳬巖桃花坑其方丈扁曰天開圖畵(方/干)¶
　　(登雪竇寺詩登寺尋盤道人烟逺更㣲石窗秋見/海山霧暮侵衣衆木隨僧老髙泉盡日飛誰能厭)¶
　　(軒冕來此便忘機王守仁詣雪竇寺詩平生性野/多違俗長望雲山歎式㣲暫向溪流濯塵冕益憐)¶
<pb:KR2k0044_WYG_230-22a>¶
　　(□薜勝朝衣林間烟起知僧住巖下雲開見/鳥飛絶境自餘麋鹿伴况聞休逺悟禪機)¶
　岳林禪寺　嘉靖浙江通志在縣東北三里延祐四¶
　　明志梁大同間聰禪師建小菴曰長汀後有童氏¶
　　捨基建寺成化四明郡志布袋和尚流寓道塲奉¶
　　化縣志始創溪西名崇福院唐㑹昌中燬大中三¶
　　年僧閒曠徙建溪東宋大中祥符八年賜額大中¶
　　岳林寺文岳禪師建崇寧閣後燬復建明永樂癸¶
　　卯火宣德正統間修復萬厯間火復建大殿崇禎¶
<pb:KR2k0044_WYG_230-22b>¶
　　間復建崇寧閣¶
國朝康熙十二年建天王殿方丈兩廊普同塔規模宏¶
　　敞¶
　西山禪寺　嘉靖寧波府志縣西南五里唐元和十¶
　　四年建名䕶國院宋治平二年改西山資國院明¶
　　洪武初改今名延祐四明志有洗缽池羅漢跡駐¶
　　錫峯應供泉乃天台第四尊者成道之地上有樂¶
　　亭(樓鑰遊資國院詩野溪清淺度危橋徑䇿枯笻/上紫霄曉霧暗蒸山寺雨松風深隱海門潮浮)¶
<pb:KR2k0044_WYG_230-23a>¶
　　(杯水漲人何在洗缽池清意已消又/上樂亭臺上㸔雲山萬疊更逍遙)¶
　法海禪寺　奉化縣志在縣東南二十里元至元間¶
　　無盡燈禪師建名福泉菴明初號法海寺(寺有八/景虎眼)¶
　　(峯天馬峯透錫泉柏香嵓仙/人井碧桐溪赤雲窩白雲窩)崇禎間妙行戒禪師¶
　　重興¶
國朝康熙七年僧自牧創天王殿同雪竇岳林塔院告¶
　　成及方丈兩廊煥然大觀¶
　法喜禪寺　舊奉化縣志在縣西四十五里唐咸通¶
<pb:KR2k0044_WYG_230-23b>¶
　　九年建名永泰院宋治平二年改法喜院後為寺¶
　　明永樂年廢成化三年重建¶
　鹿苑講寺　成化四明郡志縣西一十里唐清泰二¶
　　年建名鹿苑院宋治平二年改演教院明洪武初¶
　　改今名正統五年重修(豐坊鹿苑寺詩為觀名畵/入山行檜竹森森落照明)¶
　　(白鹿不來遊故苑青鸞猶見舞虛楹樵分野卉杜/鵑麗僧供流泉蛤蜊清最喜髙懐盧處士雙柑坐)¶
　　(石聽/新鶯)¶
　證道講寺　嘉靖寧波府志縣西七十里唐光啓二¶
<pb:KR2k0044_WYG_230-24a>¶
　　年建名靈橋院宋治平二年改證道院明洪武初¶
　　改為寺延祐四明志西登山半里有龍湫南百歩¶
　　有深穴曰風谷谷下有泉曰氷鑑路轉縈紆有地¶
　　方丈可憩息曰振衣嵓又數歩列嶂如屏曰宜晚¶
　　漸入平曠有堂曰蘊秀摭少陵剡溪蘊秀異之句¶
　　名之又築清心亭於氷鑑之左臨淵疊磯垂釣榜¶
　　曰桐廬古意渭水遺風云¶
　虛白觀　明一統志在縣治東北舊名興唐觀唐葉¶
<pb:KR2k0044_WYG_230-24b>¶
　　靖天師講經處奉化縣志光啓中建昭宗時賜今¶
　　額後廢宋元祐中復興(延祐四明志觀有三清像/制度精巧老君像袖中有)¶
　　(一蛇長數尺潔白/如玉隱現不常)¶
國朝康熙十五年建殿樓其側¶
　　　鎮海縣¶
　總持律寺　延祐四明志在縣東北一里唐咸通初¶
　　慧鑑禪師創乾寧中賜額曰䕶境宋大中祥符初¶
　　改今額建炎間燬後重建寧波府志俗呼七塔寺¶
<pb:KR2k0044_WYG_230-25a>¶
　　明崇禎間僧真拙修¶
國朝都督張杰常進功重修康熙七年都督朱萬化創¶
　　建後殿雍正五年邑令龔彞重建鐘樓¶
　補陀禪寺　舊定海縣志縣東北二里候濤山威逺¶
　　城内明嘉靖間總制胡宗憲都督盧鏜徙海外補¶
　　陀洛伽山大士像建寺於山巔故名萬厯四十年¶
　　燬重建易西向天啓四年知縣顧宗孟修¶
國朝康熙五年總督兵部尚書趙廷臣重修(史大成補/陀寺記吾)¶
<pb:KR2k0044_WYG_230-25b>¶
　　(郡北瞰大海招寳山為柱石控扼門户嘉靖間念/普陀逺隔梅岑創寺此山用奉大士崇翬傑甍山)¶
　　(川増勝然嵗月既久漸就傾圯丙午冬總制趙公/駐節山巔指揮萬里波臣稽首蛟龍弭伏爰入兹)¶
　　(寺惻然傷之乃捐俸庀材俾無廢舊觀閲月工告/竣士民駢臻煥然創立余思公之治浙也猶治此)¶
　　(寺也欹者植之朽者去之禦備飭而藩/籬固事罔鉅細蔑不修舉即此可知矣)¶
　瑞嵓禪寺　嘉靖浙江通志在縣東南九十里延祐¶
　　四明志唐㑹昌中郡守黄晟為普化禪師創立精¶
　　舍景福初改為寺宋治平初賜額名開善祥符中¶
　　因産靈芝名瑞䓵舊定海縣志嵗久傾圯明洪武¶
<pb:KR2k0044_WYG_230-26a>¶
　　三十一年重建(舒亶瑞嵓寺詩十二峯頭月未央/天風吹下紫芝香我來分得僧清)¶
　　(致布袖蒲團一草堂李撫辰遊瑞嵓寺詩髙閣玲/瓏倚半空秋風淨掃白雲踪無人寫此天然景十)¶
　　(二欄杆/十二峯)¶
國朝康熙十年僧本㒥重興¶
　觀音教寺　成化四明郡志在縣東北二里宋皇祐¶
　　初建紹興中賜今額舊定海縣志明成化間重建¶
國朝康熙六年都督朱萬化修¶
　淨居禪寺　明一統志在縣南二十里成化四明郡¶
<pb:KR2k0044_WYG_230-26b>¶
　　志唐乾寧初建名龍明宋治平元年改今額舊傳¶
　　寺之青松山有鰻井久而湮塞宋嘉泰中旱令商¶
　　逸卿訪故跡而禱之即應商信之篤政成抔土以¶
　　往後守劔南因旱取土置水得鰻遂雨¶
　妙勝禪寺　延祐四明志在縣西三十里唐清泰中¶
　　名永安宋治平初改今額(鄭佃妙勝寺記明卅定/海縣有禪院名妙勝瀕)¶
　　(海之上環水之中居處&KR0763;陋而有風濤漂注之患/五代清泰中居人姚綰始以其地易而新之凡百)¶
　　(有四十餘年而院之存者無幾矣熙寧五年衆列/狀以告於州願以為十方住持舉所知淡交者居)¶
<pb:KR2k0044_WYG_230-27a>¶
　　(之數年信慕祈嚮持金帛而至者迹相接於路於/是為之復新其費累數百萬皆不煩求而自應工)¶
　　(既畢交公於是日與其衆談無上之法轉無礙之/輪以䝉利於衆此衆之所為願記也元豐三年三)¶
　　(月望/日記)¶
　佛嵓禪寺　嘉靖定海縣志縣南七十里唐天復初¶
　　建名啓霞宋寳慶元年改崇梵後改今額舊定海¶
　　縣志山有大佛嵓淨瓶石鸚&KR1765;山頗稱佳勝(邵輔/忠佛)¶
　　(嵓寺詩避世栖巖谷經年對薜蘿寺燈凉似月雲/氣泛如波竹長留風住松髙引鶴過前溪聽不厭)¶
　　(隊隊采/茶歌)¶
<pb:KR2k0044_WYG_230-27b>¶
　靈峯禪寺　舊定海縣志在縣南三十里周廣順元¶
　　年建名保安宋治平初改今額明崇禎初重建改¶
　　向(邵輔忠靈峯寺詩愛此溪山好褰衣時一登穿/雲惟谷鳥繞屋有枯藤方竹留仙跡懸崖掛瀑)¶
　　(氷中天一片月/夜夜照松陵)¶
國朝順治十三年僧自聞重興¶
　淵德觀　成化四明郡志縣東北二里宋元豐元年¶
　　建淵聖廣德王廟崇寧三年詔天下建天寧萬壽¶
　　觀以崇壽宫改置四年請其額寘本廟宣和五年¶
<pb:KR2k0044_WYG_230-28a>¶
　　改今額建炎四年火紹興二年重建¶
　　　象山縣¶
　等慈禪寺　延祐四明志在縣西北一里舊名鳯躍¶
　　院宋元嘉初置治平初改今額象山縣志明洪武¶
　　二十四年立為叢林嘉靖四年重建¶
　智門禪寺　嘉靖浙江通志在縣西二十五里周顯¶
　　德初建舊名保安院宋治平間改今額(徐敏求智/門寺記縣)¶
　　(西有佛院曰智門最為佳處院僧相繼居之殿宇/蕪穢勿除勿治崇寧元年六月僧衆請於有司願)¶
<pb:KR2k0044_WYG_230-28b>¶
　　(更為十方禪居太守陸公命僧曇慧住持慧公操/髙能事曽不閲月倐然革圯陋為梵釋龍天之宫)¶
　　(方袍至者修潔盡敬人游其地善心以生予方宿/官於此推行朝廷善令仁政使海濵之人漸於道)¶
　　(化而慧公頗能知佛之本心與衆為善/蠲治塔廟亦可嘉矣予故樂為之書)象山縣志¶
　　明洪武二十四年立為叢林嘉靖二十八年重修¶
　　(方九成智門寺詩古殿臨空敞回廊傍水開雲霞/棲島嶼鐘梵出香臺路向花間入泉從樹杪廻長)¶
　　(歌移晚興猿鶴下山來李濂宿智門寺詩秋出越/王關叢林牛斗間夜㸔東海月飛上萬松山有客)¶
　　(乘驄至逢僧射蜃還石/牀如可借終夕聽潺湲)¶
　延壽禪寺　延祐四明志在縣北七里舊名龍壽漢¶
<pb:KR2k0044_WYG_230-29a>¶
　　乾祐初置治平初改今額象山縣志後圯明成化¶
　　間重建嘉靖三十七年重修(應雲鷟遊延壽寺詩/汗漫曽虛千載遊偶)¶
　　(攜藜杖到溪頭雨餘樹色連山晚石上泉聲六月/秋蘿幌已無僧入定竹林應有客尋幽相㸔莫惜)¶
　　(尊前醉回首/斜陽滿戍樓)¶
　保寧講寺　成化四明郡志在縣南二十五里舊名¶
　　保寧院周顯德五年建宋熙寧元年賜壽聖額紹¶
　　興三十二年改今額(王廷錦保寧寺詩古刹玲瓏/翠靄深登臨消却利名心山)¶
　　(雲破處月穿閣溪雨過時風滿林黄葉聲寒秋寂/寂紫檀香冷晝沉沉掀髯一笑天空濶萬象森羅)¶
<pb:KR2k0044_WYG_230-29b>¶
　　(入醉/吟)¶
　常樂禪寺　舊象山縣志在縣東北三十里唐乾寧¶
　　中刺史黄晟建宋乾德初改名寳慶治平初改今¶
　　名明永樂四年重建¶
　蓬萊禪寺　象山縣志在縣西三十里舊名蓬萊院¶
　　漢乾祐元年建宋熙寧間改名壽聖紹興三十二¶
　　年改今額(劉渭蓬萊寺記象山境之西南有佛刹/焉佳巘蒼岫周遭映帶朝陽暮藹露花)¶
　　(霜竹出没於空曠有無之間恍然若圖畵中太僕/卿林公旦甞宰是邑嘆基址頽圮&KR0763;堂隘宇上破)¶
<pb:KR2k0044_WYG_230-30a>¶
　　(旁穿因命釋永淨主院事乃始即其舊而新之三/門列峙兩廡翼張輪焉奐焉一切鼎新既又闢田)¶
　　(三百畝以贍供羞植松十萬本以表衆山之森列/皆永淨與其徒恊心聯力而又卒之以不私如是)¶
　　(宜其有成也崇寧/元年三月一日記)¶
　棲霞觀　延祐四明志在縣西南二百五十歩蓬萊¶
　　山下舊名蓬萊觀秦徐福梁陶𢎞景皆隱迹於此¶
　　隋大業元年廢唐天寳十三年台州刺史袁仲宣¶
　　復置大中元年令楊𢎞正重修宋治平二年改今¶
　　額淳熙末遷於山之西嘉定十三年道士張太原¶
<pb:KR2k0044_WYG_230-30b>¶
　　於舊址重建象山縣志後圯明洪武元年重建嘉¶
　　靖三十二年築城知縣毛德京徙城内下舊址二¶
　　十歩¶
　大瀛海道院　至正四明續志在縣東二十里爵溪¶
　　元至元二十七年里人王一真建(呉澄大瀛海道/院記象山縣之)¶
　　(東二十里曰爵溪潮汐齧衝賈舶絡繹世傳神仙/安期生之屬所往來也故其民好道而其鄉曰遊)¶
　　(仙至元癸未鄉人王翁棄妻子改名一真結屋其/隈前代善書者有大瀛海三字購而得之因以為)¶
　　(扁大德丁未天台崇道觀道士呂虚夷為縣令禱/雨有應王翁一見莫逆遂與共處王逝而吕嗣主)¶
<pb:KR2k0044_WYG_230-31a>¶
　　(教者命之世守方將大其居又欲資一言久/其名也於是乎書以遺之時延祐第六春也)¶
　　　定海縣¶
勅建普濟禪寺　普陀山志在補陀山南梁貞明二年¶
　　日本僧慧諤得觀音相於五臺山將迎歸本國舟¶
　　觸新螺礁諤禱曰使我國衆生無緣見佛當從何¶
　　所立精藍有頃舟向潮音洞泊焉居民張氏目覩¶
　　斯異遂捨所居築室奉之號為不肯去觀音院宋¶
　　元豐三年改建賜額寳陀觀音寺置田度僧紹興¶
<pb:KR2k0044_WYG_230-31b>¶
　　三年殿摧賜錢萬緡修飾七年殿成御書圓通寳¶
　　殿以賜僧德韶創龍章閣藏之元大德四年命治¶
　　演法堂(劉賡寳陀寺記慶元之補陀洛迦者奇巒/複嶂幽洞靈巖錯立層出華嚴經所謂善)¶
　　(財二十八叅觀音與諸大菩薩圍繞説法即其地/也寺曰寳陀創始於宋元豐間其在東南無論遐)¶
　　(邇卑尊靡不皈依瞻仰皇后福德日盛乃大德二/年春特命中御府臣李英驛降祝香使還復命修)¶
　　(繕像設明年春宿衛臣博囉等再馳祝香内出中/金百兩飭江浙行省遣吏同涖其役又明年春宿)¶
　　(衛臣魏額森塔爾楚三馳祝香御命飯僧周閲貝典/今年春仍命塔爾楚偕李特穆爾布哈持五綵旛旌)¶
　　(祐祝香以往又出内寳幣二千緡治演法堂暨廬/舍之圯腐者又飭行省捐土田之在官者二十頃)¶
<pb:KR2k0044_WYG_230-32a>¶
　　(畀之俾毎嵗以寅午戌月諷誦祈禱至是命中正/院傳命翰林臣俾用文字刻貞石以垂永久謹詮)¶
　　(次如/右)元統元年宣讓王施鈔千錠建太子塔於寺¶
　　南明洪武二十年信國公湯和徙居民入内地焚¶
　　其殿宇供瑞相於郡棲心寺僅留鐵瓦殿一所正¶
　　德十年僧淡齋於潮音洞南建正殿五間方丈二¶
　　十間嘉靖二十年總督胡宗憲遷殿宇於定海之¶
　　招寳山迎大士像供焉餘舍盡焚隆慶元年五臺¶
　　僧真松來山稍為修復萬厯六年僧真表創天王¶
<pb:KR2k0044_WYG_230-32b>¶
　　殿雲㑹堂十四年建藏經殿頒賜藏經立靜室五¶
　　十三處二十六年火金石盡爍惟大士寳軀獨存¶
　　三十年發帑遣太監張隨更建藏殿三十三年正¶
　　月復發帑金遣張隨重建圓通等殿賜額䕶國永¶
　　壽普陀禪寺定海縣志後嫌舊基淺隘遷靈鷲麓¶
　　今其址也(王安石遊洛伽山詩山勢欲壓海禪宫/向此開魚龍腥不到日月影先來樹色)¶
　　(秋擎出鐘聲浪荅回何期乘吏役暫此拂塵埃髙/翥昌國縣普濟寺小亭詩鯨海中流地龍峯小洞)¶
　　(天亭髙先得月樹老久忘年大士居鄰境閒僧指/便船若為風浪息更結普陀緣丁鶴年題昌國普)¶
<pb:KR2k0044_WYG_230-33a>¶
　　　(陀寺詩神鼇屹立戴崔嵬俛瞰滄溟水一杯積翠/自天開罨畵布金隨地起樓臺祈靈漢使乘槎到)¶
　　　(傳法梁僧折葦來若使祖龍知勝槩豈應驅石訪/蓬萊沈一貫禮洛伽山詩近有三生紫竹緣何須)¶
　　　(十地與諸天獨騎香象開龍國故擊靈鼉撼蜃川/銀浪秋掀天影澹金輪朝發海光圓但將一勺澄)¶
　　　(心地舉目千/花盡是蓮)¶
　國朝順治八年夏燬大殿獨存康熙十年徙僧内地二¶
　　　十八年定海總兵官黄大來奏請重修¶
　欽差侍衛萬爾逹等齎帑金一千兩分賜普陀法雨兩¶
　　　寺重建佛殿三十八年¶
<pb:KR2k0044_WYG_230-33b>¶
聖祖仁皇帝南廵復賜帑金五百兩重修¶
勅改今名¶
御賜自在觀世音一尊銀製吉慶阿哥一尊寳印一顆滲¶
　　　金佛三尊金剛經一部佛塔心經金字心經各一¶
　　　部臨米芾書單條一幅¶
御書普濟羣靈潮音洞皓月禪心扁額四十二年又¶
御書大圓通殿獅子窟二額四十三年¶
御製南海普陀山重建普濟禪寺碑文勒石寺中(恭紀/首卷)又¶
<pb:KR2k0044_WYG_230-34a>¶
御書宣布聲聞四字四十六年又¶
賜旃檀林五十九年又¶
御書海月常輝諸扁額雍正九年奉¶
㫖賜帑金遣官修建¶
御製普陀山普濟寺碑文勒石寺中(恭紀/首卷)¶
　勅建法雨禪寺　寧波府志在白華頂左光熙峯下普¶
　　　陀山志有麻城僧真融明萬厯八年來普陀結茅¶
　　　數楹於峯下漸建圓通等殿以海潮名菴二十二¶
<pb:KR2k0044_WYG_230-34b>¶
　　　年郡守呉安國改額曰海潮寺真融徒如壽等又¶
　　　為増建殿宇規制宏麗二十四年太監黨禮請於¶
　　　朝賜額䕶國鎮海禪寺¶
　國朝康熙二十八年¶
聖祖仁皇帝賜帑金同普濟寺重建三十八年復¶
賜帑金重修¶
勅改今名¶
御賜救度佛母一尊赤金大士一尊¶
<pb:KR2k0044_WYG_230-35a>¶
御書天花法雨梵音洞并修持淨業諸扁額又¶
御賜金剛經一部臨米芾書一幅四十三年¶
御製南海普陀山重建法雨禪寺碑文勒石寺中(恭紀/首卷)雍¶
　　　正九年奉¶
㫖賜帑金重修¶
御製普陀山法雨寺碑文(恭紀/首卷)勒石寺中¶
　　祖印寺　至正四明續志在城東南元在朐山舊名¶
　　　蓬萊山晉天福五年建宋治平二年賜今額嘉熙¶
<pb:KR2k0044_WYG_230-35b>¶
　　　二年邑令余桂遷於此以接待寺併為一定海縣¶
　　　志明廢縣遷入城中宣德間都指揮張翥重建正¶
　　　統七年災成化五年總督張勇復新之後燬獨大¶
　　　殿巋然獨存¶
　國朝康熙三十一年總兵藍理增建¶
　　普慈寺　定海縣志在城北二里至正四明續志唐¶
　　　大中十四年名觀音院宋治平元年賜今額慶元¶
　　　間重建淳祐五年火復建成化四明郡志明洪武¶
<pb:KR2k0044_WYG_230-36a>¶
　　二十年殿圯永樂二年僧志辨於舊址重建(龍德/孚遊)¶
　　(普慈寺詩山廻碧海外寺在翠㣲中落木晴鳴雨/疎鐘晚度風最憐塵世隔況與故人同禮佛談遺)¶
　　(像方知/色相空)¶
　萬壽寺　成化四明郡志在城東北三十里舊名永¶
　　福宋建隆元年建治平元年賜今額定海縣志後¶
　　燬今復建舊傳有秋蓀綠葉紫莖生於山名萬壽¶
　　香蓋在寺旁云¶
　石佛菴　定海縣志在大周嶺西溪山曲折蓬海之¶
<pb:KR2k0044_WYG_230-36b>¶
　　别洞天也明洪武間僧法通從慈谿回見石佛浮¶
　　來創此菴天啓初僧如登重建¶
　柏子菴　普陀山志僧心一建¶
　¶
　¶
　¶
　¶
　浙江通志卷二百三十¶
