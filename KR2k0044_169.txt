# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.306479
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十
<pb:KR2k0044_WYG_169-1a>¶
欽定四庫全書¶
　浙江通志卷一百七十¶
　人物(三/)¶
　　循吏(四/)¶
　　金華府¶
　漢¶
　楊扶(金華先民傳字聖儀義烏人爲武源令遷交趾/刺史所至皆有恩惠州人爲之謡曰楊聖儀政)¶
　　(多/竒)¶
<pb:KR2k0044_WYG_169-1b>¶
　張敦(浦陽人物記字伯仁浦江人爲諸暨令海寇二/百餘人剽掠爲患悉平之轉重泉令民悦其化)¶
　　(累官至車/騎大將軍)¶
　駱俊(三國志駱統傳注統父俊字孝逺烏傷人有文/武才幹少爲郡吏察孝亷補尚書郎擢拜陳相)¶
　　(値袁術僭號羣賊並起陳與比界姧慝四布俊厲/威武保疆境賊不敢犯養濟百姓灾害不生歲獲)¶
　　(豐/稔)¶
　陳修(傳詳/介節)¶
　韓晏(金華先民傳字德茂東陽人舉孝亷起家爲永/寜令遷張掖太守後爲河南尹所至以仁惠稱)¶
　南北朝¶
<pb:KR2k0044_WYG_169-2a>¶
　朱幼(金華賢達傳字長明義烏人歴遷揚州刺史兼/度支使治揚有功人歌曰朱幼渡江東民安盜)¶
　　(賊/空)¶
　唐¶
　厲文才(金華先民傳東陽人貞觀初爲道州刺史是/時南土未靖荔浦之寇猖獗掠境文才臨郡)¶
　　(期月羣盜悉平威愛甚著/改容州刺史未幾辭歸)¶
　宋¶
　王師愈(萬厯金華府志字與正金華人紹興戊辰進/士乾道中除金部郎官召見言事御札俾條)¶
　　(奏嘗稱其有諫官才尚書楊倓隂附執政欲督諸/郡積逋以償内府貸銀師愈以爲㒺上擾民持不)¶
<pb:KR2k0044_WYG_169-2b>¶
　　(可罷知饒州後除浙江提㸃刑獄丐祠卒其爲政/仁恕而綱目整齊所至賑荒裕民懾驕兵擒妖賊)¶
　　(皆卓卓可傳朱子爲作墓誌稱其/有本有文德望隱然爲東州之重)¶
　范溶(金華先民傳字茂實蘭谿人以祖任爲太廟齋/郎歴權通判饒州練熟吏事決讞詳明三爲刑)¶
　　(官再治邑皆/以平恕稱)¶
　徐良能(傳詳/介節)¶
　潘燾(金華先民傳字無愧蘭谿人以祖任補官仕至/廣南東路經畧安撫使其權知邵州日朱子安)¶
　　(撫湖南與周必大聯章薦之稱其以問學持身以文雅/飭吏政先教化囹圄屢空雖湖北猺寇犯邊而處)¶
　　(置得宜民用安堵其/爲大賢所稱如此)¶
<pb:KR2k0044_WYG_169-3a>¶
　喬夢符(金華先民傳字世用東陽人淳熙二年進士/知歙縣有大逵當水衝居民嵗苦霖潦夢符)¶
　　(爲築堤鑿渠人免水患號喬公街後除大理正/奉㫖鞫郭倬獄於宿州不畏權勢進監察御史)¶
　孫礿(金華賢達傳字居敬東陽人淳熙十四年進士/累遷太學正奏對慷慨亟䝉褒&KR0324;進監丞㑹京)¶
　　(尹辱武學生不以其道礿抗疏力争不報遂請外/知漢陽軍尋知黄州憲湖南所至皆有善政仕終)¶
　　(兵部/郎官)¶
　石範(浦陽人物記字宗卿浦江人紹熙元年進士調/奉化尉歲飢貧民將爲變範賑之不誅一夫而)¶
　　(定遷知婺源縣縣有月樁錢二萬皆取之民範請/蠲其十之二俄權通判袁州峒獠弄兵袁當其衝)¶
　　(範攝州事練軍旅廣儲蓄博訪守禦/之䇿峒獠不敢近轉通判泉州卒)¶
<pb:KR2k0044_WYG_169-3b>¶
　潘畤(萬厯金華府志字徳鄜金華人以仲父良貴任/爲登仕郎歴知廣州潭州再遷尚書左司郎中)¶
　　(其治郡先教化務施舍至典方面養威持重務存/大體有所張弛必先究其利害本末然後出令嘗)¶
　　(自謂吾之爲治主於寛而不使有寛之名輔以嚴/而不使有嚴之迹惟其綱維總攝而脈絡流通是)¶
　　(以坐走羣吏而我常無爲也當時號精吏/道者無能出其右及卒朱子爲誌其墓)¶
　李大有(金華先民傳字謙仲東陽人慶元二年進士/累官通州通判民田歲苦旱大有相地勢鑿)¶
　　(五狼山石麓引江水入河以漑之自是歲大稔而/商船亦竟達城下爲通州無窮之利攝郡事吏持)¶
　　(案白事例錢合自支送大有判曰有例可送/無法可支悉却之改太常寺博士卒於官)¶
　劉邦光(吕祖謙劉邦光墓誌字國華武義人知湖州/長興縣歲惡發圭田之粟爲民先夫人亦脫)¶
<pb:KR2k0044_WYG_169-4a>¶
　　(簪珥爲粥以食餓者終知沅/州安静不擾殁而人有餘思)¶
　康植(王褘康植傳字子厚義烏人嘉定七年進士授/奉化縣主簿歴遷國子正改通直郎輪對言事)¶
　　(抗直忤喬丞相行簡意差通判廣德軍救荒有法/陞知本軍以治最聞除浙西提㸃刑獄劾奏平江)¶
　　(守臣史宅之治郡無狀宅之兄嵩之時爲丞相并/連及之疏入理宗怒欲重罪之知樞宻院杜範爲)¶
　　(之極諌乃徙宅之隆興而植提刑福建改知寜國/府兼權江南東路提舉茶鹽義倉奏免和糴行經)¶
　　(界法除都官郎中出知吉州改福建路轉運判官/兼攝建寜府賑水災拯鹽弊政惠大孚赴闕奏事)¶
　　(卒於建/溪驛)¶
　潘友文(豫章書字文叔婺州人開禧間令永豐政尚/寛惠推誠撫民時役法弊所在破家友文曲)¶
<pb:KR2k0044_WYG_169-4b>¶
　　(爲均調使不困/去官民爲立祠)¶
　胡巖起(金華先民傳字伯巖永康人嘉定甲辰進士/知閩縣廣帥真德秀雅敬重之爲江西提刑)¶
　　(司幹辦公事值贑卒朱先嘯亂殺提刑使者巖起/相度事宜佐新提刑陳愷密授方畧遂平其亂贑)¶
　　(人作平贑/録紀焉)¶
　樓大年(宋濂樓大年傳字元齡義烏人從鄉先生徐/僑遊僑朱熹弟子故大年長於性命之學登)¶
　　(嘉定癸未進士知隆興府南昌縣爲治先教化建/利去病若嗜欲然遷奉議郎通判吉州提㸃刑獄)¶
　　(李迪以大年亷慎命録一道滯囚大年隨重輕而/疏裁之抱成案就迪言咸聽未幾攝郡事江東大)¶
　　(姓查氏以父遺書據㓜弟資産幾六十萬弟長訴/之州縣歴二十年不解迪曰非清白吏如大年不)¶
<pb:KR2k0044_WYG_169-5a>¶
　　(足以究此以事下大年舉張詠決子婿爭財故事/爲例人以爲允歳終吏以公帑錢粟羨餘來白曰)¶
　　(此公券内物前官具有例大年斥之以充軍餉尋/陞朝奉郎初理宗降訓廉恤刑二詔大年因摭古)¶
　　(之可法戒者二百事疏/之闕  心偶録藏於家)¶
　許子良(宋濂許子良傳字肖説東陽人嘉熙戊戌進/士用宰相喬行簡薦監鎮江西酒庫前此贏)¶
　　(羨率自入子良不納以歸公家遷知晉陵縣版籍/紛亂官賦多放失子良爲稽逃亡考隱漏催科定)¶
　　(繇條序粲然改宣教郎知都昌縣庫藏赤立子良/節縮浮冗兩年之間供輸有餘轉承議郎差幹辦)¶
　　(行在諸司糧料院有㫖俾閲滯獄八十餘子良爲/繙案一一讞之雖累歲不引決者一旦曲直皆白)¶
　　(進太學博士請外出知台州節縮如都昌凡典例/所宜得者亦謝去居半載郡計裕如叙朝散郎卒)¶
<pb:KR2k0044_WYG_169-5b>¶
　范士表(金華先民傳字叔端蘭谿人丞相鍾從子也/嘉熙戊戌以别頭試登第歴官爲衢倅適郡)¶
　　(民有嘯衆爲亂者守懼委印去人情大震老幼星/散士表攝郡事恊僚佐集籌畫爲守禦計益兵誅)¶
　　(討旬日元惡就/戮郡頼以全)¶
　黃夢炎(金華賢達傳字子陽義烏人淳祐末登進士/第入淮東制幕主管機宜文字建議蠲放屯)¶
　　(租邉民以安業判平江府撙節浮蠧白免淮西總/領累歲所索無名錢咸淳初除司農寺丞輪對力)¶
　　(陳時弊請減浮費戒宴私度宗嘉納/累遷户部左曹郎以朝請大夫致仕)¶
　元¶
　蘇友龍(宋濓蘇友龍墓誌字伯夔其先居眉州文定/公轍之子遲知婺州因家金華遂爲金華人)¶
<pb:KR2k0044_WYG_169-6a>¶
　　(以才推擇充府史趙郡蘇天爵來叅江浙省政挽/之入省蘄州紅巾搆亂陷於潛昌化犯杭州省臣)¶
　　(皆遁叅政樊執敬以死自誓友龍說樊曰明公以/身死國義則得矣如一城生聚何今城中兵不下)¶
　　(數十萬公庫金帛以萬計與其委諸盜賊曷若募/民使戰戰而不勝死未晩也樊不能從迎戰而死)¶
　　(友龍與掾李樞謀以蘇李署號召民殺賊殺一首/受錢二百五十緡民持刀爭奮獻馘充庭未幾辨)¶
　　(章復杭州友龍絶口不言功考滿擢紹興路蕭山/縣尹蕭山民詭名匿其田賦科徭不能均一友龍)¶
　　(令其自實田輯爲冊書凡有徵發皆視書重輕之/兵興以來縣糧輸衢處二州民憚逺征往往皆屬)¶
　　(吏吏並縁爲姧糧不時集主運者妻孥恒坐繫友/龍釋之而罪吏期月咸足且爲立法每鄉置督運)¶
　　(一人促民各以糧赴江濵仍驗糧多寡賦錢僦舟/以行民大便之會歲儉弛湘湖之禁以利民不足)¶
<pb:KR2k0044_WYG_169-6b>¶
　　(啟常平倉以活餓者僚屬沮之友龍曰發天子粟/活天子民有何不可儻有譴責吾自任之民賴以)¶
　　(生改本路總管府經歴行樞密院照磨張士誠據/姑蘇請爲幕官恥之不就陞行省左司都事舒穆)¶
　　(嚕宜孫分省于處以討賊自任請友龍與劉基同/事勸其禮賢下士撫流亡招羣盜從之衆心翕然)¶
　　(明兵下浙束李善長欲奏官之以/年耄力辭歸金華山中卒子伯衡)¶
　金德潤(宋濂金徳潤墓碣字君澤浦江人年二十餘/游湖南入憲府補書吏久之擢常州路宜興)¶
　　(州判官州多盜德潤閱盜冊察其尤嚚狡者鈇左/右趾役於官三年之間外户不閉改嘉興路總管)¶
　　(府推官屬歲大水禾不登其壯者羣詣富人貸粟/弗從竟囊之而奔諸聚落皆然縣州生以強奪案)¶
　　(且具德潤原其情悉傅以輕典脫死者六百人/民感泣拜而去以紹興路總管府治中致仕)¶
<pb:KR2k0044_WYG_169-7a>¶
　胡長孺(傳詳/儒林)¶
　王肖翁(王褘王肖翁墓誌字傅朋金華人起家衢婺/二郡儒學録㤗定四年除海道都漕運萬戸)¶
　　(府知事海道歲漕東南百萬之粟供億京師以軍/興法從事其任至重自漕帥至僚吏率以選居肖)¶
　　(翁居幕中三年上下克協漕事訖辦重紀至元二/年轉嘉興録事適歲侵部使者檄行視田肖翁爲)¶
　　(具實以聞得免荒租數萬石他州郡有姧利事部/使者悉以委决無不當者以松江府判官致仕)¶
　申佑(王褘申佑墓誌字君佐金華人天歴初用御史/舉署餘干州儒學教授修學宫養士𩔖翕有聲)¶
　　(譽調平江路録事判官適歲大侵白大府願以勸/分爲己任諭巨室移粟他郡食餓人全活者衆姧)¶
　　(人羅甲收良家女百十人抑使爲娼因交結權貴/邀納貨賂佑亷得姧狀卽白發之坐甲重罪還娼)¶
<pb:KR2k0044_WYG_169-7b>¶
　　(女良家遷徳興縣主簿縣西五里有溪控驛道其/流湍悍涉者病之佑相其宜爲浮橋以鐵縆繞舟)¶
　　(上用濟不通買田予守橋者俾以為繕修之資民/便之名橋曰棲鸞渡曰申公刻石頌之以遺永康)¶
　　(縣尹/致仕)¶
　明¶
　呉履(宋濂呉履傳字德基蘭溪人元季教授鄉里名/重一時&KR0038;朝取婺舉爲南康丞南康俗悍德基)¶
　　(以寛化之視民如子民有訴召使前與語弗加咄/叱民或援丞裾相爾汝弗責也有徴調召其大姓)¶
　　(坐廡下善言誘之聽人人自説便否由是民愛丞/如父而吏自不能爲姧去知長沙之安化其土豪)¶
　　(多糾民爲兵後盡降萬夫長易俊原獨恃驍勇與/麾下數十人遁入山谷保險自固郡邑患苦之江)¶
<pb:KR2k0044_WYG_169-8a>¶
　　(隂侯呉良承詔求餘寇兵且集召履計事履曰易/氏未有反狀奈何激之使生變乎不若先以計致)¶
　　(之果反用兵未晩也侯曰令之言然兵止不發旣/而盡致其麾下惟俊原一人度兵勢孤詣軍門請)¶
　　(見遂縳送京師民安堵無擾擢知萊之濰州山東/民願以羊牛代秋稅官從其言履與民計羊牛有)¶
　　(死瘠患不如納粟便獨收民粟他縣牛羊送陜西/民驅走二千里皆破家郡以濰獨完令役千人部)¶
　　(送鄰縣牛履曰有牛家送牛雖勞不怨使人代之/脱道中牛死誰當代償耶力爭不奉命履爲吏以)¶
　　(愛民爲先當有追需于民不務速辦稍緩期約故/物價不湧民視他所費恒減十二三所至民樂其)¶
　　(簡易居二年會改濰爲縣/召還至京師遂謝事歸)¶
　鄭湜(方孝孺鄭湜墓表字仲持金華人洪武十四年/姧人誣告其家以交通賊臣事甚危而湜兄濓)¶
<pb:KR2k0044_WYG_169-8b>¶
　　(先以事在京師吏逮捕急湜自詣吏請行至京濓/曰吾家長當任其罪湜曰兄年耄弟當任其責二)¶
　　(人相争入獄太祖聞而赦之拜湜爲福建布政司/叅議吏民熟其家聲相戒弗犯南靖縣民爲亂詿)¶
　　(誤者數千百人部曲多掠其婦女爲奴湜言于諸/將縱遣去兵不敢譁劇盜殺人在獄驗屍無有不)¶
　　(肯承湜夜取盜鞫訊因縳置于庭匿吏案下俾聽/其語夜半盜顧庭空無人果私語始知其沉屍井)¶
　　(中明日詰盜以沉屍處盜驚/伏閩人神其政後以疾卒)¶
　　(謹按明泳化𩔖編云湜先世有純德六世同居至/湜已傳十一世矣詳見義行傳中而其政績表著)¶
　　(如此考名山藏所載似/畧故特從墓表採入)¶
　李希明(金華先民傳字濬文東陽人艾唐從許謙遊/潛心經史希明夙承庭訓于問學多所究通)¶
<pb:KR2k0044_WYG_169-9a>¶
　　(洪武中舉孝亷入太學舎選第一授伴讀侍太宗/於潛邸從容輔導甚被禮遇進江西左叅政時陳)¶
　　(友諒餘黨依險縱掠朝廷將出師勦之希明奏乞/先招撫不服興師未晩從之流民争先來歸卒以)¶
　　(安業擢刑/部侍郎卒)¶
　朱文(萬厯金華府志字恱道義烏人洪武六年舉明/經知星子縣奏其縣山髙風冷春意來遲艱於)¶
　　(采茶上可其奏遂罷茶貢後陞贑/州府同知盡心撫綏贑民祠祀之)¶
　何士英(金華先民傳字子文東陽人永樂初知平凉/府編氓相慶以爲得慈父母會主者較郡庾)¶
　　(虧數千石士英方自劾民争輸之如數考滿陞兩/淮鹽運使先是民苦部差督鹽課者所至苛擾及)¶
　　(歲課孳生馬駒賠納不及士/英一切奏罷之後致仕歸)¶
<pb:KR2k0044_WYG_169-9b>¶
　諸葛伯衡(萬厯金華府志蘭谿人洪武初授趙州吏/目州建峰廟有青蛇惑人凡入人家必有)¶
　　(禍伯衡殺青蛇罪巫者民以不惑以薦召問治道/對以聖明之世紀綱正而法度修民皆安業但亷)¶
　　(恥之道輕耳上大悦擢陜西叅議以/道途逺近定轉輸之法民甚便之)¶
　董仁仲(分省人物考蘭谿人洪武中知莆田縣蒞政/精勤而持之以公民大恱後卒於官貧不能)¶
　　(歸塟民相與營塟/於邑之西劉山)¶
　傅揚善(萬厯浦江縣志字大有洪武丁丑詔天下郡/邑選用明經練達治體者有司以揚善應廷)¶
　　(試稱㫖授漢陽知府至任逐師巫毀淫祠鞭扑不/施而事治靖難時謀倡義事洩謫雷州漢陽士庶)¶
　　(詣闕上疏借留遂命復守漢陽歲祲漢邑俱患蝗/揚善作文移城社蝗皆飛入漢江化爲魚蝦人稱)¶
<pb:KR2k0044_WYG_169-10a>¶
　　(異/云)¶
　邢旭(萬厯金華府志字景陽金華人永樂進士累官/河南叅議適歲旱澇修舉荒政民賴以安正統)¶
　　(初陞四川布政撫養軍民恩威並著土司王永壽/董敏失和治兵交攻朝廷遣帥討之旭即身詣其)¶
　　(寨諭以禍福皆釋甲待罪請遣子入質進馬/謝恩尋致仕卒蜀人立碑成都三公廟祀之)¶
　章聰(萬厯金華府志字俊民金華人永樂甲辰進士/宣徳二年拜監察御史彈劾不避權貴陞廣西)¶
　　(按察使奏徙南丹衛治於賓州奉議衛治於貴縣/士卒免煙瘴之患議置巡司於潯梧桞慶要害之)¶
　　(地民免團軍之擾/陞右布政使卒)¶
　潘璋(金華先民傳字栗夫金華人由進士任工部主/事監稅荆南有氷蘗聲陞四川提學僉事作興)¶
<pb:KR2k0044_WYG_169-10b>¶
　　(士𩔖尚書周洪謨謂全蜀之/士仰之若山斗愛之若父母)¶
　馮傑(萬厯金華府志字孟英金華人永樂中貢入太/學授瀘州判官佐政亷平民蠻從化正統中薦)¶
　　(陞監察御史巡福建奏減銀課巡兩淮奏寛鹽禁/景㤗初廣東盜起州縣騷動朝論以傑歴練老成)¶
　　(陞授按察使隨方撫/捕未幾盜平致仕歸)¶
　謝忱(金華先民傳字惟壽永康人永樂壬辰進士授/監察御史遇事敢言出為巡按詰姧禁暴無所)¶
　　(假借人稱謝閣王陞四川按察司僉事歲歉民多/抵法忱憫之爲求可生之途適地方多虎患示以)¶
　　(得虎皮三者免一命人争捕之於是虎患息/而民命以全卒於官歸葬之日行李蕭然)¶
　杜瑄(萬厯金華府志字李璋東陽人永樂初由鄉薦/入太學授兵科給事中陞廣東按察司僉事治)¶
<pb:KR2k0044_WYG_169-11a>¶
　　(獄平允嘗巡海道邏卒獲賊船内四十餘人俱饑/困濱死議者欲棄於海瑄曰不可恐誤無辜也令)¶
　　(飲食之明日俱甦詢之乃寧波追賊軍艘遭風飄/溺南海耳遂移文遣之陞陜西副使以疾乞歸)¶
　朱勝(金華先民傳字仲髙湯溪人由舉人授刑部主/事累陞知武昌府調蘇州府所至多善政蘇人)¶
　　(歌頌德政十善流傳中外奉勅褒/嘉超授江西左布政使卒於官)¶
　趙年(萬厯金華府志字有年蘭谿人成化乙未進士/授行人屢奉命行祀事於諸王府凡餽遺一無)¶
　　(所受在陜西値歲大歉減廩餼爲藩臬諸臣倡以/賑民飢陞工部營繕司員外監本部厰宿弊除革)¶
　　(殆盡中貴憚之差監蕪湖木稅歲積羨餘且萬金/悉歸之公帑代還管理五城九門事執法嚴正不)¶
　　(可犯人目之爲趙銕面轉都水司郎中適中貴有/希㫖於衢州府織造金龍絹者業已成年聞之即)¶
<pb:KR2k0044_WYG_169-11b>¶
　　(抗疏極言不可上允其奏自是中貴伺其闕失/弗可得誣以鬻所乘馬多索價値竟坐除名)¶
　陸璥(萬厯金華府志字温夫蘭谿人由舉人授萬載/知縣後調大庾遇事堅執不爲詭隨處劇繁以)¶
　　(簡静愛民禮士敦雅有古風陞福/建漳州府通判去後民恒思之)¶
　謝愷(萬厯金華府志字舜鄉義烏人由歲貢任叙州/府推官操履清介訊鞫明允𢎞治戊申蜀大歉)¶
　　(奉勅賑恤多所全活時盜賊縱横愷招徠安集之/民大感恱撫按交薦於朝命方下以勞瘁卒於官)¶
　章僑(萬厯金華府志字處仁蘭谿人正徳丁丑進士/授行人擢禮科給事中劾□幸蕭敬芮景賢等)¶
　　(宜疎斥爲弭災首務尋遷衡州知府歴廣西河南/按察副使未幾督學山西累官山西右布政使以)¶
　　(禦敵有功晉福建左布政使夙/夜勤政不避災瘴以疾卒於官)¶
<pb:KR2k0044_WYG_169-12a>¶
　祝珝(金華府志字珍卿蘭谿人嘉靖壬午舉人授羅/田令縣界萬山中民習獷悍有大猾根株盤固)¶
　　(珝廉知具獄磔于市屬羣盗起白畫剽掠珝密緝/為内應者十餘輩移檄徵諸路兵選精鋭直搗其)¶
　　(巢百餘年盤踞之寇一旦盡殱郡頼以寧他郡/滯獄皆願就羅田請平擢刑部員外郎尋乞歸)¶
　唐汝承(金華府志字伯寵蘭谿人嘉靖壬午舉人授/應天府通判郡多豪貴隠漏侵匿汝承發摘)¶
　　(如神署篆溧陽有兄弟爭産互訐導以義感而相/讓調順天通判霸州盗發奉㫖署兵道事勦撫有)¶
　　(功擢常州同知視府篆值旱䖍禱嘉/山雨隨注又先期賑濟多所全活)¶
　馮亮(獻徵録字執夫金華人嘉靖壬辰進士令潤之/丹徒呉中諸郡邑素苦白糧解役會歳大侵而)¶
　　(役不蠲亮力請於部使者以贖鍰代輸故鄰郡流/徙載道而潤安堵如故擢兵科給事中尋陞河南)¶
<pb:KR2k0044_WYG_169-12b>¶
　　(叅政歳侵極意賑恤捐俸為郡邑倡全活無算尋/擢四川按察使按貪墨吏無所假貸尤加意獄事)¶
　　(日夕手爰書至達曙忘寢遂以此得疾再請始得/歸行至䕫州而殁䕫守為檢其橐中裝僅餘羨俸)¶
　　(數金/而己)¶
　盧仲佃(金華府志字汝田東陽人嘉靖丙辰進士任/晉江令時苦倭患仲佃議城安海居民拒守)¶
　　(得無恙改調福安時邑新破仲佃請兵五千倍道/而進繕治城塹招撫流亡倭至逼城城中人爭走)¶
　　(逃避仲佃示曰吾與若同死守闌出者鈇左右趾/民乃止相持三日夜倭引去陞比部歴兵部郎出)¶
　　(守成都值白蓮盗起愚民罹重辟者百數仲佃曲/為寛宥轉惠潮副使陞廣東布政使復左遷備兵)¶
　　(惠潮潮故瘴鄉流民據山寨為訌兵燹相尋/灾癘大作仲佃諭降諸賊積勞冒瘴卒於官)¶
<pb:KR2k0044_WYG_169-13a>¶
　陸鳯儀(金華府志字舜卿蘭谿人嘉靖丙辰進士任/餘干縣請謁不行除火耗絶饋遺歳侵賑饑)¶
　　(全活甚衆遇湖盗嘯聚布誠曉諭盜各/解散擢南垣抗疏不避以忤當道罷歸)¶
　蔣瑜(金華府志字純卿東陽人嘉靖丙戍進士授鄱/陽令値巨浸衝決田禾瑜為築堤延袤數百餘)¶
　　(丈人稱蔣公堤後以御史巡按楚中有叛獄數百/人斬關而出瑜授計一夕悉就擒又以嵗歉奏免)¶
　　(田租之半/民祝頌焉)¶
　胡僖(舊浙江通志字伯安蘭谿人嘉靖己未進士授/刑部主事進儀制司郎中會諸王襲封次子欲)¶
　　(得郡王封僖以制不合持不可王子以數萬金賄/大璫互相煽誘僖不為動璫乃授指吏部出僖為)¶
　　(湖廣參議楚比嵗大水僖廉得虚税蠲額十之四/民感悦陞雲南副使涖滇四載桁楊不設囹圄若)¶
<pb:KR2k0044_WYG_169-13b>¶
　　(洗深山窮谷聞胡使君名輒呼/佛子後以忤權要拂衣歸里)¶
　王乾章(金華府志字順卿東陽人嘉靖壬戌進士授/中書舎人轉山西道御史歴官江西布政叅)¶
　　(議分部九江盜何鳯等恣剽掠以計擒獲江右悉/平坐失印去官尋起福建按察僉事時江陵柄政)¶
　　(汰藩臬諸司十之三乾章兼視七道事凡所屬獄/囚多爲開釋福安治環大海颶發溺者數千出金)¶
　　(掩骼又發帑粟賑流殍擢/雲南布政叅議以告歸)¶
　徐用檢(舊浙江通志號魯源蘭谿人嘉靖壬戌進士/授刑部主事調禮部儀制司疏請上親行郊)¶
　　(祀又請太子及期出閣讀書出補山東臬副轉蘇/松叅政呉江災民喧擁軍門中丞欲繩以法用檢)¶
　　(進曰人有急則呼天呼父母此嗷嗷者是也竟從/寛釋丁内艱服闋補福建兵備陞廣東按察使暹)¶
<pb:KR2k0044_WYG_169-14a>¶
　　(羅占城等國航海商粤衆且近萬用檢設法防之/患遂弭遷河南布政嚴蠧耗以給宗室買學田以)¶
　　(贍貧士陞太常寺卿明儒學案用檢師事錢緒山/然其為學不以良知而以志學謂君子以復性為)¶
　　(學而性囿於質故無事不學又恐就其性之所近/故無學不証諸孔氏葢其時學者執心之精神謂)¶
　　(之聖一語縱横於氣質/以為學故用檢云然)¶
　王嘉忠(金華府志號全吾東陽人萬厯丙子舉人署/呉興教諭改澄海知縣浚山川築石梁民利)¶
　　(頼焉俗例上元中元日男婦跨彩橋禮佛諸惡少/艶歌謔浪嘉忠毁橋懲其首事者著為令以薦授)¶
　　(評事出知興化取軍民利病榜陳之巨豪彭某以/貲横鄉邑嘉忠廉得其實立斃於市尋備兵蒼梧)¶
　　(凡有不便於民者悉為除去文網疎/畧而貪墨吏不少縱以忤上官歸)¶
<pb:KR2k0044_WYG_169-14b>¶
　張應槐(舊浙江通志字汝植浦江人萬厯丙戌進士/授饒州司李遷兵部主事歴官湖廣叅政築)¶
　　(堤防濬水道水故從楚宫出宫竇湮城中遂苦潦/應槐首請之始諸薦紳繼及王宫王怒應槐趨見)¶
　　(開諭再三王始悟得竣其功晉粤憲長正已率屬/墨吏望風解綬後攝海道條防倭十策上之朝議)¶
　　(重用竟/以疾卒)¶
　趙賢意(金華府志字伯順東陽人萬厯乙未進士理/刑邵武邵故稱劇郡宿案山積剖決如流平)¶
　　(反不可勝計妖黨晁天王等勾結海寇為患賢意/選壯士間行入賊中以計擒渠魁脅從者皆散益)¶
　　(嚴保甲凡不事生業者懲之不少縱四境肅然陞/南車駕司轉工部營繕郎特論礦税之害不報會)¶
　　(諸興作一時並舉因上言積例宜破浮費宜節亦/不報尋奉命典粤東試事竣時安綿利保等備兵)¶
<pb:KR2k0044_WYG_169-15a>¶
　　(缺土兵數亂或憚行朝議以屬賢意旣/至誅勾連為難者餘悉定以勞疾卒)¶
　倪尚忠(舊浙江通志字世卿浦江人萬厯戊戌進士/授廣東順德令順稱下邑科第寂寥尚忠日)¶
　　(進士子課藝文取資敏者拔之嗣卽春秋二榜不/絶人比之文翁云萬厯中設採珠厰閹使横甚尚)¶
　　(忠下令邑中見有珠厰勾役杖而禁之閹怒欲以/疏劾衆懼禍不測尚忠歎曰吾令一邑不能為一)¶
　　(邑驅豺虎吾罪較豎更甚力言制按得/奏罷採遷吉安府同知以母老致仕歸)¶
　樓一堂(金華府志字叔字浦江人萬厯癸丑進士除/工部主事出守瑞州上書御史臺議汰浮賦)¶
　　(十之二民少安遷本省驛傳歴陞廣東右布政攝/海道篆盗李之奇數寇海為亂一堂招其黨鄭芝)¶
　　(龍令殺之以自贖芝龍果縛之/奇在廷僉多其功以積勞卒)¶
<pb:KR2k0044_WYG_169-15b>¶
　金肇元(金華府志字司杓東陽人天啓壬戌進士授/徽州司理多所平反歴陞江右叅議分守湖)¶
　　(東置信建兩郡學田以贍士陞副使分守嶺北倡/築南安水城數里為居民障陞福建布政司叅政)¶
　　(以父/艱歸)¶
　章自炳(金華府志字美舍蘭谿人天啓乙丑進士授/行人改兵部主事擢福建屯田叅議請復鹽)¶
　　(屯及清理鹽弊疏通積引晉按察副使時當劉香/老殘破後四民廢業自炳與民休息廖監激變人)¶
　　(情洶洶炳為曉諭立解散之旋分首從定罪境頼/以安尋晉左參政禁貪墨嚴請謁飭保甲興士𩔖)¶
　　(除羨税杜奸商尤以修練儲備徧戒屬邑未幾粤/猺發難監軍兩廣運策制勝寇遂平以久滯瘴鄉)¶
　　(成疾又值龍南妖人煽衆自炳深入搗/其巢卒擒妖叛病增劇嘔血數升而卒)¶
<pb:KR2k0044_WYG_169-16a>¶
國朝¶
　金漢鼎(鄉賢留祀册字紫汾義烏人順治己丑進士/任涇陽令時嵳峩山多嘯聚漢鼎勦撫並施)¶
　　(不旬日而定鎮兵草米舊派里甲漢鼎詳請改折/民便之峪口三白渠分注三原髙陵涇陽三邑斗)¶
　　(門嵗久湮塞漢鼎設渠長按分注時刻立禁/約勒碑垂遠歴兵科掌印給事中終養歸)¶
　　衢州府¶
　三國呉¶
　徐陵(三國志注字元大太末人歴三/縣長所在著稱遷零陵太守卒)¶
　宋¶
<pb:KR2k0044_WYG_169-16b>¶
　毛漸(宋史本傳字正仲江山人第進士歴江東兩浙/轉運副使浙部水溢詔睗緡錢二百萬以賑之)¶
　　(漸言數州被害卽捐二百萬倘仍歳如之將何以/繼乃按錢氏有國時故事起長安堰至鹽官徹清)¶
　　(水浦入於海開無錫蓮蓉河武進廟堂港常熟疏/涇梅里入大江又開崑山七耳茜涇下張諸浦東)¶
　　(北道呉江開大盈顧會柘河下金山小官浦以入/海自是水不為患進直龍圖閣知渭州卒贈龍圖)¶
　　(閣待/制)¶
　周彦質(兩浙名賢錄字文之江山人以進士歴官循/州守治民以教化為本民以訟至庭者先諭)¶
　　(以禮義然後折其是非無不涕泣悔罪/而去蘇軾以黙化名其堂官終發運使)¶
　徐敷言(兩浙名賢錄字明可西安人元符二年進士/為九域志編修官召對稱㫖擢御史覆李孝)¶
<pb:KR2k0044_WYG_169-17a>¶
　　(夀所勘衛卒獄在廷稱其平除江東運判番陽民/呉氏館客誘其子書不順字持以告并誣其藏甲)¶
　　(朝命置獄敷言辨其妄呉頼以全召為吏部員外/郎擢中書舍人在掖垣七年以龍圖閣待制出守)¶
　　(越奏罷貢奉物移守婺/有惠政召至國門卒)¶
　毛友(𢎞治衢州府志字達可西安人少㳺太學與郡/人馮熙載盧襄號三俊擢進士第崇寧間守鎮)¶
　　(江方臘已殘睦歙監司猶不以實聞友奏言之朱/勔怒其張皇友遂監觀其謝表曰兩郡生靈已罹)¶
　　(非命一道使者猶謂無他陳瓘聞之以書譽/於親舊曰蔽遮江淮阻遏賊勢斯人有助也)¶
　汪隨(𢎞治衢州府志字仲方西安人舉進士守黎州/方宴有以夷獠將襲城告者一刻二至隨色不)¶
　　(動曰吾恩彼必不有犯安知非獵乎尋果潰去曾/孫待舉中上舍第歴守建昌興化栝蒼惟一篋藏)¶
<pb:KR2k0044_WYG_169-17b>¶
　　(衾服及代去無增益秦檜當軸凡赴闕奏事先納/副封待舉已見始錄上封公府卽黜知復州卒)¶
　江少虞(𢎞治衢州府志字虞仲常山人政和八年進/士調天台學官寇至守倅皆遁去少虞獨率)¶
　　(弱卒堅守兩旬慷慨感激人有死志首射殺/渠魁賊遂潰歴建饒吉三州守治狀皆第一)¶
　柴瑾(正徳江山縣志字懷叔紹興八年進士倅番陽/嵗饑羣不逞發民粟瑾請賑以常平米郡守難)¶
　　(之瑾曰勢且急當從便宜願執其咎後攝州/奏免買芻炭與丁礬錢累官殿中侍御史)¶
　舒清國(兩浙名賢錄字伯原西安人以上舍第甲科/為秀州司士曹建炎初自館職轉對為上所)¶
　　(知歴遷太常少卿時議鬻命婦封號清國謂若爾/倡優妾媵皆得為命婦矣事遂寢權中書舍人以)¶
　　(議論不合奉祠者六年起知道州政/務寛大民徭便之秩滿請祠卒)¶
<pb:KR2k0044_WYG_169-18a>¶
　元¶
　孔濤(黄溍孔濤墓誌字世平先聖之裔南渡初徙衢/州濤舉泰定元年進士授呉江判官嵗饑民多)¶
　　(事剽掠濤設計捕致數十人謂此皆迫於凍餒而/然不可以盗論杖而遣之州瀕太湖故築埭以禦)¶
　　(水繕修無時病民特甚濤為改作使可支久鄰州/饑憲府俾往賑之全活甚衆舉治績為諸州最調)¶
　　(桂陽州判官天大旱濤探獄有寃出其無罪者三/人乃兩廣寇竊發濤獨任軍旅供億民不擾而軍)¶
　　(食無乏絶遷潮州路/總管府知事歸卒)¶
　明¶
　徐珪(兩浙名賢錄字良璧開化人以會試乙榜授唐/縣教諭擢令羅源治為諸邑最陞欽州守欽民)¶
<pb:KR2k0044_WYG_169-18b>¶
　　(以魚為業前此賦繁而魚徙珪反/其政魚復還民建還魚亭以誌之)¶
　江玉(龍㳺縣志洪武初以儒士除鄢陵知縣時天下/始定民多流亡玉招撫勸諭不逾年復業者五)¶
　　(百餘户雙泊河溢造橋利涉/盡心學校農桑士民徳之)¶
　楊添(河南通志西安人永樂中知祥符縣政務繁劇/添處置適宜上下稱便民有被刼殺傷一盗者)¶
　　(羣盗移尸置他處去明日被刦者白於縣添蹤跡/得尸置仁和門外誘人認瘞時一人識為王氏子)¶
　　(遂拘王妻訊之果得/羣盗姓名捕獲殆盡)¶
　嚴祿(獻徵錄字伯宜開化人永樂初用薦授閩縣知/縣閩賦舊倍他邑民不堪祿力言於府平其賦)¶
　　(民頼之改知黟縣愛民如/閩尤篤意興學卒於官)¶
<pb:KR2k0044_WYG_169-19a>¶
　徐夀(西安縣志字彦清永樂丁酉舉人令呉江/有政聲寛嚴竝濟捐俸造橋民名徐公橋)¶
　何永芳(兩浙名賢錄字廷蘭常山人永樂辛丑進士/授邵陽縣知縣持身廉謹勤於撫字期年大)¶
　　(治召拜監察御史出按山東暨直隸蘇松常鎮所/至明憲紀以糾奸慝貪墨望風解綬時倭寇東南)¶
　　(邊海諸邑日受焚掠永芳嚴為之備倭不敢犯朝/廷降璽書褒諭復按江西風裁益厲豪右為之斂)¶
　　(迹少保于謙察其才薦陞河南按/察使施設適宜民懷其惠尋致仕)¶
　宋玘(衢州府志字玉成開化人永樂中以貢為刑部/主事治獄詳明出為雲南澂江府通判有土官)¶
　　(争襲賂以白金三百玘却之民有訟水利者久不/直玘為釐正秩滿告歸與侍郎吾紳建通濟橋於)¶
　　(縣/東)¶
<pb:KR2k0044_WYG_169-19b>¶
　楊儀(西安縣志字彦禮添之子登正統舉人知鄧州/民有争訟者必諄諄勸諭使相感悔不得己然)¶
　　(後用刑在/任未久卒)¶
　鄭佑(常山縣志字孔佐景泰辛未進士擢廣東道御/史臨川郡王父子搆怨命佑察之為調處其事)¶
　　(曲盡情法歴陞福建按察副使汀州民聚為盗佑/單騎直入其巢諭以禍福賊卽解散頃之復叛佑)¶
　　(設計擒滅威惠大行/以考績過家得疾卒)¶
　虞鐘(𢎞治開化縣志天順丁丑進士授刑部主事歴/陞吉安知府處己儉約居官勤慎本府舊徵引)¶
　　(錢無藝鐘下車初卽革/去三分之二著為定例)¶
　許坦(衢州府志號恒齊開化人成化丁未進士知甌/寧縣有惠政陞工部主事管理山東河道疏導)¶
<pb:KR2k0044_WYG_169-20a>¶
　　(有方改刑部員外陞廣東兵備/劉瑾用事求賂不聽移疾歸)¶
　　(謹按舊浙江通志/坦作旺未詳孰是)¶
　周洪(衢州府志字大猷西安人𢎞治庚戌進士知易/州易俗剽悍洪以文學化之招撫逋亡存恤鄰)¶
　　(附増户口三千有餘陞南工部主事轉刑部郎讞/獄明慎有州官為怨家所誣者寃滯積年洪訊出)¶
　　(之出知安慶府平反枉抑掩/捕寇盜以廉能著尋卒於官)¶
　陸郁(傳詳/介節)¶
　方豪(衢州府志字思道開化人正德戊辰進士知崑/山縣有異政民有積逋特疏奏免陞刑部主事)¶
　　(諫武宗南巡廷杖幾死世宗卽位命審錄山/東咸稱平恕陞湖廣僉事進副使以終養歸)¶
<pb:KR2k0044_WYG_169-20b>¶
　祝品(萬厯龍游縣志字公叔以進士授刑部主事是/時武宗久不視朝日逰幸西范信任權貴朝士)¶
　　(箝口品與同官應大猷上疏直諫上怒逮獄尋貸/之直聲大振陞廣東提學副使復調巡視海道茂)¶
　　(名古兜兩山賊嘯聚官兵莫能誰何品為/宣諭德威咸相率效順晉左叅政乞歸)¶
　陸佐(萬厯龍㳺縣志字子翼嘉靖丁未進士選桐城/知縣縣當兩都衝途供億甚苦佐求民利弊力)¶
　　(為興除籍豪强侵蝕之湖課得千餘緡以甦郵困/而餘以給窶士嵗為額歴官潮州知府念郡城久)¶
　　(圮浚濠修堞已而流兵突/刦藉以安堵民甚徳之)¶
　毛汝麒(衢州府志字伯祥龍㳺人嘉靖庚戌進士知/番禺縣遷廣平通判署五邑篆全活饑民萬)¶
　　(計陞贑州府同知賊酋章璉作亂汝麒練兵/討平以功加四品俸陞西江兵備道尋告歸)¶
<pb:KR2k0044_WYG_169-21a>¶
　　(謹按舊浙江通志汝麒作洪/麟嘉靖丁未進士未詳孰是)¶
　龔世仰(龍㳺縣志字惟仁嘉靖戊午舉人任望江令/地饒魚鹽蓄植嵗有税額前令多取贏以十)¶
　　(之五奉當道世仰以為剝民亟裁罷之再徙輝令/輝有五閘灌溉田畝中貴人欲擅以為利世仰力)¶
　　(持不可事遂/寢尋左遷歸)¶
　余邦輔(龍㳺縣志號松野嘉靖辛酉舉人授膠州知/州改鄭州州臨大道使車輻輳邦輔加意撙)¶
　　(節以甦民困又城東賈魯河嵗潰決為/民害邦輔築堤捍禦以忤權要去官)¶
　徐一檟(獻徴錄字汝材西安人隆慶戊辰進士知寧/國縣初至却供帳罷里甲斥骫法胥吏數十)¶
　　(人縣以大治調劇丹徒築長堤以捍江縣有官民/田二則官田糧重差輕民田糧輕差重一檟減官)¶
<pb:KR2k0044_WYG_169-21b>¶
　　(糧於民推民力於官又山鄉瘠壤沙鄉沃壤請以/山鄉二畝抵沙鄉一畝民甚便之擢吏部稽勳司)¶
　　(主事歴文選司郎中守法不阿有援親故/求善地者一切無所假陞右通政告歸卒)¶
　徐日久(衢州府志字子卿西安人萬歴庚戌進士知/江夏縣舊時漕軍兑糧百姓病之日久令民)¶
　　(輸糧於倉而軍從縣官兑又築三堤於江口擢工/部屯田主事改兵部職方奉命行邉邉將馬世龍)¶
　　(喪師失律而行金錢於魏忠賢為之地日久曰世/龍不去則法令不行上疏論世龍忤璫削籍歸里)¶
　　(崇禎初起為福建巡海道撫鄭芝龍斬李之奇沈/鍾斌於海福建遂安陞山東按察使便道歸卒於)¶
　　(家/)¶
　許堪(萬厯龍㳺縣志字文可以貢入國學拜監察御/史彈劾無所憚有指揮以外戚怗勢堪按其罪)¶
<pb:KR2k0044_WYG_169-22a>¶
　　(出知開封府治行卓然/時人以包孝肅比之)¶
　鄭學陸(西安縣志字景宣萬厯壬子舉人授大冶令/大冶多盜俗獷悍難治學陸以清白自矢不)¶
　　(吐不茹羣情讋服政聲大著無何武昌巨寇揭竿/起勢張甚撫軍稔知其有方畧以兵事付之學陸)¶
　　(率官兵練鄉勇出奇撲剿前/後擒斬無算積勞成病卒)¶
　余國賓(衢州府志字叔賢西安人萬厯甲戌進士為/刑部主事再陞郎中有緹騎攜妾别居夜遭)¶
　　(盜殺者妻誣妾為刃主國賓寃之尚書不聽令他/主事成獄妾遂死盜尋自首衆稱國賓仁明出知)¶
　　(濟南府簿案塡委剖決如流陞易州兵備道嵗侵/築室以居流移衆名之為余村轉江西按察使陞)¶
　　(右布政/使告歸)¶
<pb:KR2k0044_WYG_169-22b>¶
　郁有年(衢州府志字國瑞西安人萬厯丁丑進士為/工部營繕司郎中疏請緩夀宫興作併請停)¶
　　(功德寺行宫先是嘉靖中修慈寧宫度支四十八/萬及有年營費纔十有五萬建潞府計貲六十萬)¶
　　(有年條上事宜減省大半為/上所知轉太僕寺少卿歸)¶
　余懋中(衢州府志字德懋西安人萬厯庚辰進士為/淮安府推官開永濟河擒巨盜有功拜御史)¶
　　(巡視海道朱均旺報倭入犯巡撫以為妄將戮之/懋中請釋其罪嚴加防禦倭後北犯朝鮮而福建)¶
　　(晏然以懋中為之備也尋轉福建叅議平/海浯㳺兵再定民變政績為一時稱首)¶
　王家業(西安縣志字子立萬厯舉人治均州大著異/聲嘗詣武當道遇逰僧數十人中有穉僧顰)¶
　　(蹙隨命拘畱衆僧而鞫之乃女隨父宦被僧刦/殺而畱之為僧者也審實盡戮羣盜人稱神明)¶
<pb:KR2k0044_WYG_169-23a>¶
　詹思虞(衢州府志字如甫常山人萬厯庚辰進士為/刑部主事歴陞松江知府嵗荒民糴米以輸)¶
　　(倉每石價值三両思虞請改半折色省民間銀數/十萬又以糧長解户為收户縣不并封府不覆兑)¶
　　(民咸便之有金璉者將嘯聚為盜思虞以計散之/又擒劇盗三人陞山東按察副使再陞山西叅政)¶
　　(分衛軍為五班五年輪代霍絳二州有大姓横/恣府縣莫能制思虞治之仕至山東按察使)¶
　徐任道(龍㳺縣志字仁卿萬厯丙戌進士為河南固/始令罷民間税七百餘緡濬均濟河延袤百)¶
　　(里民稱永頼/召為御史卒)¶
　徐日曦(衢州府志字瞻明西安人天啟壬戌進士授/廬州府推官嵗比不登妖賊煽亂舒巢間日)¶
　　(曦單車往諭賊皆解散以不附魏忠賢削籍歸崇/禎間起松江府推官治獄多平反視餉海上咄嗟)¶
<pb:KR2k0044_WYG_169-23b>¶
　　(辦漕粟五萬三呉翕/然稱異績後卒於官)¶
國朝¶
　方元啟(衢州府志開化人順治辛丑進士任直隸南/樂令治尚清簡先是民多賠累荒賦逃亡者)¶
　　(衆元啟至會編審因豁免逃亡丁銀六百九十餘/兩多方招徠給以牛種農具蒿萊盡闢増户口萬)¶
　　(六千有奇嵗荒設厰施粥復建義倉捐穀千石推/陳易新以經久遠尋擢户部主事康熙戊午典試)¶
　　(河南卒/於鎖院)¶
　徐開錫(鄉賢留祀册常山人由貢生知直隸深澤縣/補任河南杞縣俱有政聲遷彰德府同知濬)¶
　　(治水利蓄洩得宜築髙平渠引洹水灌田七十餘/里家居助修學宫於橋梁道路不時傾貲修造)¶
<pb:KR2k0044_WYG_169-24a>¶
　楊廷琚(開化縣志字帶璜康熙丙戌進士授蘆山令/以一子一僕自隨至則興學校課農桑邑遭)¶
　　(明季兵燹册籍無存豪强飛灑藉以為奸廷琚悉/心清釐賦役由是得平時大兵由安雅進平西藏)¶
　　(羽檄交馳夫馬芻糧無不應時立辦上官廉其才/凡安營設站往來巡警一以委之雖勞瘁致疾未)¶
　　(嘗少懈乞休歸士/民勒碑曰真去思)¶
　　嚴州府¶
　唐¶
　李頻(唐書本傳字德新夀昌人大中八年擢進士第/再遷武功令時畿民多籍神策軍吏以其横不)¶
　　(敢繩以法頻至有神策士尚君慶逋賦六年不送/悍然出入閭里頻密擿比伍與競君慶叩縣庭質)¶
<pb:KR2k0044_WYG_169-24b>¶
　　(頻卽械送獄盡條宿惡請於尹殺之督所負不少/貸豪猾大驚屏息奉法縣大治有六門堰者廞廢)¶
　　(百五十年方嵗饑頻發官□庸民浚渠按故道厮/水灌田榖以大稔懿宗嘉之賜緋衣金魚遷建州)¶
　　(刺史旣至以禮法治下更布條教時盜興相椎敚/而建頼頻以安卒官喪歸父老相與扶柩葬永樂)¶
　　(州為立廟黎/山嵗祀之)¶
　宋¶
　鄭榮(嚴陵志字光逺夀昌人天禧三年進士天聖初/奉使契丹嚴毅威重契丹深敬重之使回真宗)¶
　　(曰使於四方不辱君命今見其人矣授崇寧令父/憂服闋起知衢之西安廉能才幹深得民心旣而)¶
　　(卒於任民䕶送其喪/立去思亭於境上)¶
<pb:KR2k0044_WYG_169-25a>¶
　鄭彥(嚴陵志字季英夀昌人元祐中進士擢崇陽尉/再任青田丞秩滿除真州司户居官以誠愛為)¶
　　(本所至勸農勉學因民之所利以予之力/不煩而功倍民樂其化召授國子監丞卒)¶
　洪彥華(嚴陵志字叔炳淳安人淳熙十一年進士涖/官治民專務德化其宰茶陵值歉嵗悉心撫)¶
　　(字民無流亡及宰上饒亦如茶陵時/真德秀嘗薦之累官至朝請大夫)¶
　洪琰(嚴陵志字叔毅淳安人與弟璞同登紹熙元年/進士琰主南陵簿攝縣事嵗旱官履畝不以實)¶
　　(饑民嘯聚琰從容麾散尋遷盱眙司法青平山盜/起琰致渠魁斬之盜卽潰散改清江決獄如神人)¶
　　(咸服/之)¶
　胡朝穎(兩浙名賢錄字達卿淳安人乾道八年進士/厯武昌令通判嘉興時宰相鄭清之家奴暴)¶
<pb:KR2k0044_WYG_169-25b>¶
　　(横朝穎執寘諸法移書謝云以天子之命官撻宰/相之奴僕罪當避位清之得書以聞帝喜曰得一)¶
　　(佳士矣除守岳州兼湖北提刑嚴陵志朝穎嘗以/道學不明詞章隘陋慨然自信其獨見而躬行之)¶
　　(諸生及門者皆超然拔於/流俗之表著有静軒集)¶
　鄭穎(新定續志字茂叔郡人嘉定十五年進士宦轍/所至輒以最聞守嘉禾以理卿召為言者所沮)¶
　　(且逮吏稽在任出納擿其疵無所得嘆服之後其/子璹為大理評事會時相以意嫉邉守下之獄必)¶
　　(欲死之穎謂璹曰殺人以茍容如天理何璹奉法/如穎教竟以忤歸穎笑曰是足為吾子矣自嘉禾)¶
　　(歸竟不/復仕)¶
　鄭琚(嚴陵志字伯潤夀昌人淳祐間進士授登仕郎/景定中為金華尉涖事詳審以能稱咸淳十年)¶
<pb:KR2k0044_WYG_169-26a>¶
　　(遷安吉州司理叅軍推情治獄人無寃濫/以疾辭歸創義倉建永平橋鄉人德之)¶
　徐瑑(建徳縣志字文之紹定三年通判袁州嵗當大/歉瑑發廩賑恤貧者給鏹病者給藥殁者給槥)¶
　　(收養嬰孩至踰百民深德之時版曹以宜春産絹/委市絹萬匹瑑力控免尋擢守建昌邦人咸惜其)¶
　　(去/)¶
　孫潼發(黄溍孫潼發墓表字帝錫桐廬人咸淳四年/進士調衢州軍事判官有廉能聲家鉉翁詳)¶
　　(刑江左雅知潼發所至輒挽以自隨獄事悉委焉/屬部民有縱火殺人者株連坐繫甚衆嵗久不決)¶
　　(潼發探得其情多所平反衢俗好鬭少不相能則/弄兵以相讎殺潼發被郡檄徧行村落戒諭之皆)¶
　　(委刀劒為良民秩滿除御前軍器所幹辦公事宋/亡避地久之乃歸程鉅夫求遺逸得潼發以應詔)¶
<pb:KR2k0044_WYG_169-26b>¶
　　(固舉/不起)¶
　元¶
　王文彪(王褘王文彪行畧字君采建德人泰定丁卯/授温州路瑞安州判官役法久弊文彪為第)¶
　　(其貧富均賦之民大稱便大府因諉之賦平陽役/不閲月而畢杭之鹽官海岸崩行省檄諸州遣官)¶
　　(修治文彪被檄董其役不踰期而事集宰臣察其/廉能辟行省掾史厯除天臨路湘鄉州知州湘鄉)¶
　　(界在大湖之表而鄰於溪峒其民獷悍素號難治/文彪至一以禮義化之作為條教約民共守三年)¶
　　(信義旣明威惠並著兇頑之徒更相教戒習為善/良治行於湖南諸郡最以年七十致事歸民庶攀)¶
　　(畱填塞道路/號泣而别)¶
<pb:KR2k0044_WYG_169-27a>¶
　汪汝懋(戴良汪汝懋墓誌字以敬淳安人以薦授青/陽縣教諭會壬辰兵起僉憲哈喇呼舉充浙)¶
　　(東帥府令史未幾授定海縣尹居官一以樂易為/務於刑寧失有罪不肯法外傷人於賦斂度民所)¶
　　(當輸乃與為期會未嘗取疾争先其在浙東釋温/慶之民被誣為盜者數千百人在定海益以禮讓)¶
　　(化其民有古/君子之遺風)¶
　明¶
　洪子祥(畿輔通志嚴州人洪武初任真定縣時條教/方新子祥調緩急布恩威撫良鋤横務招輯)¶
　　(安養起凋殘而還/之康阜民愛戴之)¶
　王文孜(遂安縣志字叔勤洪武三十二年任會昌知/縣廉惠愛民其父愚叟嘗遺書戒之云若濫)¶
<pb:KR2k0044_WYG_169-27b>¶
　　(贓私生不令人顧患難没不容入家廟文孜益/自勵門無私謁公無滯事勸課農桑民致殷富)¶
　徐誼(獻徵錄字宜叔夀昌人明初授黄岡知縣敦教/化厚風俗鞭扑不施而租賦時入尋遇譴歸洪)¶
　　(武甲子郡邑以明經交薦授鎮江知府胥吏畏服/帝每宣諭天下有司云爾等只效鎮江徐知府清)¶
　　(廉幹辦豈不美哉考滿改授吉安府時屬邑龍泉/凋敝秋糧數年不足民有貧者賣妻鬻子而不能)¶
　　(輸誼出俸五百貫代償之後疾卒吉安/人皆路祭巷哭送其歸柩者萬餘人)¶
　孫瓊(嚴陵志字萬芳建德人建文時由太學生授景/陵知縣持身廉介綽有能聲永樂三年蘇松洪)¶
　　(水壞民田廬命吏部選天下賢能令督理凡十有/八人&KR0806;與焉修築圩岸疏決壅滯咸底成績事竣)¶
　　(以老疾/乞致仕)¶
<pb:KR2k0044_WYG_169-28a>¶
　何昭善(豫章書字憲章淳安人洪武間舉孝廉丞豐/城縣營公廨興學舍治橋梁築堤塘經畫最)¶
　　(多/)¶
　余思寛(萬厯嚴州府志字仲容遂安人永樂乙未進/士授監察御史出按江西除奸剔蠧克振風)¶
　　(紀時永藩暴虐初肆思寛預燭其㣲疏其跋扈之/漸事下法司得實朝論壯之仕至廣東按察副使)¶
　章增(嚴陵志遂安人宣德間由太學生授永清知縣/值累嵗歉設法賑濟民感其惠邑有鐵河久塞)¶
　　(水利不通増為浚之自是田闢而嵗登民歌之曰/鐵河穿田有年未幾改知華亭永民數千人狀其)¶
　　(政績乞畱弗獲宰/華亭六年以疾卒)¶
　洪景德(夀昌縣志號艾溪正統甲子舉人授南昌府/通判改松江惠政甚多常濬呉淞江新涇二)¶
<pb:KR2k0044_WYG_169-28b>¶
　　(萬二千丈鑿曹家河三萬餘丈華涇塘六磊塘等/素湮塞者悉浚復之天順中擢荆州府同知致仕)¶
　余複(獻徵錄字存美遂安人正統戊辰進士拜南監/察御史景泰中陞江西按察司僉事分巡嶺北)¶
　　(時巡撫韓雍患江西賦役厲民創法欲均之顧憲/臣中獨複能辦此乃專委焉複盡心所事徭役遂)¶
　　(平民大霑惠分巡湖西所部吉安等三郡勢家豪/族健訟成風複威以戢之誠以導之請謁不行剖)¶
　　(決如流於是翕然稱頌陞副使長河洞賊朱紹綱/叛郡縣繹騷複躬往贑督兵討之生擒七十餘人)¶
　　(賊平薦陞福建叅政母喪服闋復/江西按察使操履潔白始終一致)¶
　陳醇(福建通志桐廬人景泰中知夀寧縣時邑新設/庶務草創醇條理井井山谷椎魯之民始就教)¶
　　(化/)¶
<pb:KR2k0044_WYG_169-29a>¶
　栁勝華(建德縣志字景芳景泰中授澧州知州時藩/邸初封軍校横甚勝華一繩以法州在荆岳)¶
　　(常武之間軍民土田疆界錯雜勝華皆履畝清覈/尤加意教化作興士𩔖在任九年治行為諸郡最)¶
　洪弼(湖廣通志字士直嚴州人景泰進士授監察御/史擢湖廣按察僉事適常德辰沅饑都御史白)¶
　　(圭檄弼賑濟募民分粟仍給牛種多所全活靖州/猺叛弼設畫經畧擒其首惡餘黨悉平賜白金文)¶
　　(綺萬厯嚴州府志成化六年陞福建按察使尋陞/貴州左布政使弼以陳蕃宣撫司與長官司行事)¶
　　(齟齬不便奏請添設府治於是/土官始有所鉗束致仕卒於家)¶
　方中(萬厯嚴州府志字大本淳安人天順丁丑進士/授玉山知縣政修務舉改南宫縣徴拜監察御)¶
　　(史巡視淮揚河道奏請浚治江浦一帶淤河築雷/公諸塘又命有司修築河岸二十三萬三千五百)¶
<pb:KR2k0044_WYG_169-29b>¶
　　(餘丈成化十二年巡按湖廣時苖民犯順中與總/兵官督軍平之歴陞貴州按察副使致仕子天雨)¶
　　(字濟甫𢎞治壬戌進士授工部主事陞郎中時/額外工作大興天雨屢奏止之擢貴州左叅議)¶
　徐鑑(萬厯嚴州府志字克明淳安人天順庚辰進士/授南户科給事中多所建白擢江西左叅譏發)¶
　　(姧擿伏豪右斂手規畫條約民甚便之改廣東時/潮州海寇為患鑑以計擒其首惡餘黨悉平尋以)¶
　　(疾致/仕)¶
　林鴻(兩浙名賢錄字時敘建德人成化間由太學生/授甌寧知縣補連江邑民邊海不知藝麥鴻教)¶
　　(以播種之法/始獲其利)¶
　方謙(兩浙名賢錄字克和建德人成化中由太學生/授霑化知縣先是連年水旱逃亡者衆謙在任)¶
<pb:KR2k0044_WYG_169-30a>¶
　　(六年撫字有方民多復業時/有一粟雙穗一蒂雙𤓰之祥)¶
　何紹正(淳安縣志字繼宗𢎞治壬戌進士授行人陞/吏科給事中以事忤逆瑾謫判海州歴陞池)¶
　　(州知府郡城久廢紹正預申當道興築甫成而寧/邸之變作兵抵安慶紹正合僚佐誓以死守列幟)¶
　　(燃炬鳴金鼔日夜不絶者五旬賊終不敢/犯事聞加俸一級尋擢江西叅政致仕)¶
　余鋟(遂安縣志字文甫正德辛巳進士授浦城知縣/調繁閩縣兩邑立祠祀焉陞南刑部主事歴武)¶
　　(選司郎中以錦衣員冗疏軍政八事請裁不當襲/者遂為千户陳紀所誣下刑部獄久之上知其忠)¶
　　(罪諸誣者由是為時貴所忘出為廣東叅議陞山/東副使董築南旺湖有功運道進階一級歴山西)¶
　　(左布政/使卒)¶
<pb:KR2k0044_WYG_169-30b>¶
　徐楚　徐應簧(淳安縣志楚字世望嘉靖戊戌進士/授工部主事轉郎中湖貴苗民逆命)¶
　　(上命重臣征討開府辰沅而除楚辰守諸鎮兵合/十餘萬調集辰州時尅期進兵而餉未集楚議將)¶
　　(南糧嵗十餘萬留之以金錢代輸督府用其計師/遂濟歴陞雲南屯田副使興水利闢荒蕪正經界)¶
　　(追奪沐氏侵地還之民間遷四川叅政入境卽擒/巨盜范元兒等十餘人盜皆屏跡會攝藩篆例進)¶
　　(扇諸要路皆有餽儀楚削其儀以扇往諸要人銜/之因免歸年九十一卒子應簧字軒卿萬厯己丑)¶
　　(進士授大理評事歴虞衡司郎中督理三殿大工/裁減内官濫耗八萬餘兩陞武昌守時税璫暴虐)¶
　　(商民致激變璫欲羅織無辜誣指刦税應簧執法/不阿遂與中官意左資滿勿遷七載始陞本省副)¶
　　(使轉布政司/叅政謝政歸)¶
<pb:KR2k0044_WYG_169-31a>¶
　徐廷綬(淳安縣志字受之為諸生時海瑞令淳安深/器重之登嘉靖壬戌進士授刑部主事歴陞)¶
　　(郎中時瑞以直諫下獄病劇廷綬親調湯藥瑞得/不死每斷獄必輾轉求其可生者釋之會馮璫主)¶
　　(東厰勢熾甚以盜誣抵十餘人置之獄下部覈審/廷綬為開釋無辜者八人同事者咸以為不可廷)¶
　　(綬曰某所執者祖宗之法且殺人以媚人如天理/何遂詳定律註擢守辰州廣學址捍水患賑饑民)¶
　　(訊鞫明決吏不敢欺陞/陜西按察司副使致仕)¶
　李臺(夀昌縣志字國佐嘉靖壬戌進士授漢陽司李/斷獄詳晰攝府篆郡藩横征税額民甚苦之臺)¶
　　(力為申請遂減額過半召拜工科給事中遷陜西/副使至則首詢民隠以汝堰廢壊闗繫全省即親)¶
　　(詣堰所相度地形親督/畚鍤不期年而功成)¶
<pb:KR2k0044_WYG_169-31b>¶
　余炶(遂安縣志號羲河萬厯丙戌進士任潮州府推/官南澳帥以獲倭請功炶鞫三十人皆海濱漁)¶
　　(者悉遣之調延平府除坊役擒劇盜頼萬貫等入/為大理評事多所平反出守南康歴陞江西叅政)¶
　　(募兵給屯革饒南諸郡糧弊築九江壩/葺都昌城復安義堰所至皆以實政名)¶
　童時明(廣西通志字醒余淳安人萬厯四十年知永/淳縣興學校巡阡陌勸民耕種諸凡不便於)¶
　　(民者一一籌/度而詳革之)¶
　方學龍(淳安縣志字叔允萬厯己丑進士為廣東順/徳令興學校平賦役簡辭訟嚴防禦時海寇)¶
　　(猖甚學龍出奇計殲厥渠魁海氛克靖擢南刑部/郎中有獄囚萌不軌潛結姧徒以包子十五為約)¶
　　(適獄卒竊其二誤於十三夕先發囚皆利斧斬門/大譟時漏下二鼓學龍立召巡兵持挺格之悉伏)¶
<pb:KR2k0044_WYG_169-32a>¶
　　(辜陞福州知府移守漳郡/多惠政去後民立祠祀之)¶
　方尚恂(呉農祥方尚恂傳字威侯淳安人萬厯癸丑/進士授刑部主事歴員外郎中出知建寧府)¶
　　(郡當潘樞呉建之亂餘黨未靖撫按司所下駁招/滯案幾山積尚恂抵境嚴鎖鑰戢胥役均戍守減)¶
　　(徭賦因取駁招滯案一日決之老吏吐舌駔黠之/徒聞風逃去陞湖廣副使備兵辰陽辰與永順保)¶
　　(順二宣慰司隣二司兵强又生熟苗出没鎮筸箐/峒剽掠無虚日而辰城頽圮尚恂計丈尺增雄之)¶
　　(衛以鐵菱石弩嚴督營哨不踰月擒斬苗魁數人/遂懾伏不敢動天啟四年黔撫王三善為降賊陳)¶
　　(其愚紿入伏中自刺死黔事急司餉無專官黔督/會餉院題尚恂分守兼督餉遂移鎮沅州沅州運)¶
　　(道斗入萬山中欹仄如削率三十鍾而致一石尚/恂檄使人負四斗行十五里更番往來米相屬如)¶
<pb:KR2k0044_WYG_169-32b>¶
　　(綆縻而人不頓又躬䕶帑金二十萬至師諸營以/次頒給歡聲雷動崇禎十年水西平題敘黔功詔)¶
　　(特賜/銀幣)¶
國朝¶
　方象璜(鄉賢留祀册遂安人舉進士初為湖南理刑/宜都公安有盜案縣捕向懐林等十八人置)¶
　　(之獄象璜疑其枉駁勘再四後果獲真盜乃皆得/釋改令合肥下車宿包孝肅祠矢以詩云誓將黽)¶
　　(勉清節是砥倘不恤民有如此水隨除火耗革積/弊代民償漕米七百餘石民德之遂安縣志象璜)¶
　　(宦歸家徒四壁以撰述自娯薦/博學宏辭以後期未及與試)¶
　呉宏(公舉事實字芬月淳安人康熙癸卯舉人授四/川鹽亭知縣邑自明季兵燹之後地多汚萊宏)¶
<pb:KR2k0044_WYG_169-33a>¶
　　(力為招墾地利漸復學宫久圮捐俸倡修振興文/教山西民王懐秀之父買牛入川為盜所殺三年)¶
　　(不決逮繫多人宏黙禱於神神告以屍所立白之/牽連者得釋陞河南汝州知州清操益勵會嵗饑)¶
　　(力請於上官發倉賑給復捐俸設粥以/濟之民頼以甦以病歸卒年六十九)¶
　蔣鳴龍(山西名宦册建德人康熙八年由拔貢知汾/西縣汾西土壤髙燥田每苦旱鳴龍相度汾)¶
　　(濱濬棗平舊渠又築一堤於加樓村濬三渠於福/珠衛家灘後團柏村由是田不苦旱驛舍毁於闖)¶
　　(寇芻牧皆出里甲鳴龍謂驛傳自有正/額革民間養馬費重建馬厰民徳之)¶
　徐士訥(鄉賢留祀册字恂若淳安人康熙丙辰進士/授河南嵩縣令縣輸守例有季規士訥謁守)¶
　　(首陳此不宜派除正供外凡沿為規例牢不可破/者一切革之時單騎課農墾闢者勞之巵酒茀草)¶
<pb:KR2k0044_WYG_169-33b>¶
　　(不治者罰跪其側耕者競勸興伊川書院修邵康/節祠更設義館時時與生徒講學興起者甚衆三)¶
　　(年化行訟息嵩民戴之如父母湯斌嘗稱之曰冰/清玉潔實心愛民第一廉吏也旋以治行最擢山)¶
　　(東濟寧守值嵗饑捐俸賑恤所活十萬餘人他如/定市價嚴朝飲懲梟博逐流娼善政畢舉濟之南)¶
　　(有牛頭河上洩南旺諸水下經魚臺注下八閘自/黄河決諸閘淤濟南南鄉窪地時被水患士訥具)¶
　　(詳總河鳩工趨事所/開已十之七瘁甚卒)¶
　呉貫(嚴州府志淳安人康熙壬戌進士授武昌府通/城縣令廉潔愛民以卓異擢陜西乾州知州時)¶
　　(歲大旱民逃土荒貫至任即減騶從親詣諸村落/招徠勸墾數年之間流民復業荒地盡闢民安其)¶
　　(政訟簡刑清案無畱/牘歴官户部郎中)¶
<pb:KR2k0044_WYG_169-34a>¶
　　温州府¶
　宋¶
　蕭振(宋史本傳字德起平陽人政和八年進士調信/州儀曹時州郡奉神霄宫務侈靡振不欲費財)¶
　　(勞民與守議不合會方臘寇東南距信尤近守欲/危振檄振攝貴溪弋陽二邑旣而王師至衢又檄)¶
　　(督軍餉振治辦無闕諸邑盜未息守復檄振如初/振悉意區處賊多降者調婺州兵曹後知成都府)¶
　　(一以寛為治或問其故曰承縱弛革之當嚴今繼/苛刻非寛則民力瘁矣帝嘉振治行謂宰臣曰四)¶
　　(川善政前有胡世將/今有蕭振加秩四等)¶
　林叔豹(兩浙名賢錄字懿文永嘉人建炎初爲慈溪/令廉明勁直髙宗南巡勅戒衛士母肆苛擾)¶
<pb:KR2k0044_WYG_169-34b>¶
　　(以撓賢令時聞金人將至境有武悍之徒百十為/羣乘勢抄刦叔豹廉其狀捕而斬之於是逺近知)¶
　　(畏絶剽掠之患金師破明州立蔣安義為守金師/退叔豹率鄉兵入城杖死安義一郡獲安髙宗駐)¶
　　(蹕臨安知其才召拜/監察御史以風力稱)¶
　蔣行簡(萬厯温州府志字仲可永嘉人登紹興第通/判興國軍値大旱疫作從一馬二卒齎藥療)¶
　　(民全活甚衆歴沅辰澧靖四州安撫諸/司舉異績召對清暉殿不果用而卒)¶
　劉銓(兩浙名賢錄字全之樂清人舉進士知海鹽縣/時大水害稼銓被檄檢傷放秋苗數萬斛勸富)¶
　　(人發廩賑濟民無耕資者貸於郡給/之政務慈和飭以儒術稱循吏云)¶
　劉鎮(萬厯温州府志字可叔樂清人與兄銓相繼登/紹興第任隆興府司法有重囚九人獄已具鎮)¶
<pb:KR2k0044_WYG_169-35a>¶
　　(察其寃再行訊鞫果得其情告於郡悉免之移武/義丞築溪塘數百文改知長溪縣政績尤著民立)¶
　　(祠祀/之)¶
　陳謙(傳詳/武功)¶
　王柟(兩浙名賢錄字木叔永嘉人登乾道進士第調/婺州推官漕司增本州上供米三萬斛守以下)¶
　　(不敢争柟獨移書新守言其不可守以聞遂免知/績溪縣邑斂重民貧鑿山壘畝乾瘠大半柟積錢)¶
　　(買田為塘六十八堨六浚舊陂百頃而嵗以稔知/江陰軍開蔡涇渠港五百里漕輓流通知贑州先)¶
　　(禮教而後刑罰犯法/日稀尋奉祠歸里)¶
　張秀樗(葉適張秀樗行畧字延卿永嘉人忠簡公闡/之子幼入太學用父恩試吏部第一監臨安)¶
<pb:KR2k0044_WYG_169-35b>¶
　　(府糧料院遷司農寺丞選知潮州潮俗矜厲自喜/秀樗倣古以便今崇雅黜陋士民愛服歴知濠州)¶
　　(諜報金主祈太清宫且窺邉州人大恐秀樗不為/動但遣承局趣取子舍遠近安之改知和州首開)¶
　　(三河復胡昉故跡剗車蒺藜火藥傅/鏃廢闗遺隘之要無不預講尋致仕)¶
　彭仲剛(兩浙名賢錄字子復平陽人登乾道進士第/主金華簿衢州大水監司命仲剛覆視而後)¶
　　(賑仲剛曰覆而後賑防吏之欺將使民實得食也/恐待覆而民不食死矣監司感悟卽出米恣所為)¶
　　(賑之民頼以生移臨海令遷知全州減浮費寛商/税擇學師教其子弟而親執經講説官至浙東提)¶
　　(舉常/平)¶
　林頤叔(葉適林頤叔墓誌字正仲瑞安人登進士為/羅源主簿民俗親死焚尸糜其骨凌風飄揚)¶
<pb:KR2k0044_WYG_169-36a>¶
　　(命曰升天頤叔刻文禁止治塚甓藏之始變其俗/有以刃挺誣人至大辟頤叔視之溺死也移玉山)¶
　　(丞玉虹橋在市心壊久計費數百萬徒輿束手/頤叔自與錢勸成之辟監建康戸部贍軍庫)¶
　陳求魯(萬厯温州府志字質甫樂清人登嘉定第倅/臨安府監左藏庫出知南劍州時劍民遭亂)¶
　　(殘破求魯為奏蠲租税仍出私帑以賑召為司/封郎真德秀薦之陞左正言積階朝散大夫)¶
　呉舜龍(兩浙名賢錄字君友永嘉人登紹定第知於/潛縣以清約裕凋瘵邑人德之擢監察御史)¶
　　(出為浙西提刑奉命慮囚按歴所至/舉無寃枉以大理卿召尋奉祠歸)¶
　項公悦(兩浙名賢錄字無欲永嘉人調閩縣簿改無/為軍司理讞閲忘寢食圜土為空改秩知侯)¶
　　(官庭無扑聲會嵗旱禱雨瑞澤潭潭在萬山頂公/悦披棘徒行烈日中數十里下山驟雨隨注而公)¶
<pb:KR2k0044_WYG_169-36b>¶
　　(悦病/暍卒)¶
　薛直夫(廣東通志字遇叟永嘉人嘉熙元年知雷州/修渠建橋振舉廢墜始雷俗不知醫藥病則)¶
　　(專事巫禱直夫創立惠民藥局教/以醫療去之日民立生祠祀之)¶
　陳淳祖(兩浙名賢錄字道初瑞安人登嘉熙第知錢/塘以治最聞除提轄𣙜貨務上萬言書論時)¶
　　(事忤宰相出判徽州以選知南康軍撫治有功除/秘書郎遷著作郎浙西水以倉節兼知安吉州賑)¶
　　(恤有方列城按堵召為吏部郎遷司農少卿時相/賈似道每自擬周公淳祖譏之似道怒免其官)¶
　木天駿(兩浙名賢錄字徳逺瑞安人登嘉熙第知閩/縣有政聲後守建昌郡人包恢居政府族子)¶
　　(倚勢漁獵小民天駿/入境卽逮至黥竄之)¶
<pb:KR2k0044_WYG_169-37a>¶
　許鑒(福建通志温州人淳祐間知古/田有風力抑强扶弱人畏憚之)¶
　陳均(萬厯温州府志字子公平陽人舉進士歴知東/陽麗水西安縣所至有聲除大理丞出為廣東)¶
　　(提刑猺寇犯邉漕帥邀功縱殺囚數十平民於獄/均審竅盡釋之帥不悦媒孽於臺罷去久之起知)¶
　　(贛州咸淳初除檢正賈似道以平章奉母居西湖/欲以堂印自隨均争曰堂印無出城理坐是免官)¶
　　(後以祕閣/修撰致仕)¶
　趙與霆　趙與琇(舊浙江通志與霆字震道永嘉人/與弟與琇同登淳祐第知鄞縣究)¶
　　(心撫恤數以公事與制閫争無所降屈與琇字器/道為建寧府司理推鞫多所平反時馬光祖以閫)¶
　　(兼守號一代吏師/獨以與琇為能)¶
<pb:KR2k0044_WYG_169-37b>¶
　元¶
　陳麟(戴良陳麟傳字文昭其先自福清徙温遂占籍/焉至正甲午以易經貢春官廷試置乙科授慈)¶
　　(溪縣尹吏每竊弄威柄弊難遽革麟至求士大夫/之賢者卽其家問事父老來見亦時時語次尋繹)¶
　　(鈎其隱伏以相叅考倣古為銗筩虛中而穴其上/置諸鄉校令民有所言投書其中而削其主名由)¶
　　(是縣大小事無不周知吏以麟盡得其受取請賕/狀噤不敢出一語惟抱文書呈署而已縣嵗貢春)¶
　　(茶有司並緣為姧利麟計其常額以平價市之比/舊十減九後遂以為法縣之鳴鶴鄉有界塘在餘)¶
　　(姚界霖雨至鄞江之水輒衝潰塘塘潰而鳴鶴沼/矣麟乃去塘五尺許揵木籠竹加土築之甃以石)¶
　　(使民嵗無水患淮寇陷湖州所在驛騷有㫖令郡/縣團結義兵麟親閲丁壯教之擊刺坐作日夜部)¶
<pb:KR2k0044_WYG_169-38a>¶
　　(勒無不精練瀕江南岸曰網灘惡少年嘯聚為盜/則督士卒奮擊磔尸江上鄞縣之夾塘有劇賊時)¶
　　(出為害潛引壯士盡縛之斬以徇自是遠近/無犯法者尋改温州路瑞安知州以疾辭歸)¶
　明¶
　周丹(憲章𩔖編永嘉人洪武初進士授新化縣丞在/官以廉勤稱驗民貧富及丁税多寡第為上中)¶
　　(下籍記之遇有賦役隨輕重使之民不擾而事集/獄訟文牘皆躬自督理吏胥不得為姧罷諸役作)¶
　　(民晏然安業流民歸者益衆滿考課最陞考功主/事既而縣民蕭俊等詣闕言自本官去&KR1348;縣政復)¶
　　(擾乞令再任帝命復為縣/丞仍令禮部宴賞而遣之)¶
　楊景衡(萬厯温州府志瑞安人永樂舉人任兵部主/事遷吏部郎中出為福建左叅政亷介自持)¶
<pb:KR2k0044_WYG_169-38b>¶
　　(政平不擾帝將北征用輔臣薦命總督糧餉既班/師令復任臨軒慰諭之曰聞閩人之望若如渴也)¶
　　(宜急往後以/老乞致仕)¶
　韓偉(萬厯温州府志字英仲瑞安人永樂中由太學/生擢監察御史巡按河南鎮静有體遷河東運)¶
　　(使清操甚著創立學宫擢其屬户之秀者教/之遂相率登第以母老乞休不允卒於任)¶
　蔡光親(福建通志樂清人洪熙初知福清以廉能稱/時内臣奉命採辦率凌逼屬邑供億無算獨)¶
　　(福清民無/所擾云)¶
　葉錫(萬厯温州府志字元圭永嘉人宣德庚戌進士/選入翰林正統初出知呉江縣再任呉縣専尚)¶
　　(德化入朝以治行卓越賜宴/内庭加命服擢寧國知府)¶
<pb:KR2k0044_WYG_169-39a>¶
　葉衡(平陽縣志字延衡景泰間授濬縣知縣持操潔/白人呼葉青天濬鄰彰德其守將不戢士恣為)¶
　　(暴衡奏譴其指揮三人百户十/人自是民得安息後以老歸)¶
　呉祚(萬厯温州府志字士德瑞安人景泰舉人授常/州府判嵗大侵為民請命得蠲税糧之半仍發)¶
　　(粟萬石賑之兼理刑多所平反民有以謀/害坐大辟者訊其誣即為昭雪尋乞歸)¶
　蔣愷(萬厯温州府志字舜相樂清人由選貢入太學/授霸州知州霸内畿外邊俗獰而民貧愷以廉)¶
　　(平治之崇學校理寃獄通水利均賦役政聲/大著秩滿霸民乞留歴三考俱最以憂去)¶
　侯爵(萬厯温州府志字欽爵樂清人自諸生升國學/成化中除惠州興寧知縣甫下車即為條教務)¶
　　(農勸學讞囚出數百人訟至立決民大畏服以疾/乞休百姓泣留都御史咸加慰諭復强起視事卒)¶
<pb:KR2k0044_WYG_169-39b>¶
　　(於/官)¶
　陳宣(傳詳/介節)¶
　朱諫(萬厯温州府志字君佐樂清人𢎞治丙辰進士/歴歙豐城二縣令陞吉安郡守吉有豪民附宸)¶
　　(濠横境中諫逮繋之論如法又預策宸濠有變日/儲餉募兵浚湟増陴人莫測其意去郡後二載而)¶
　　(濠果叛王守仁由吉/安起兵竟得其力)¶
　童器(萬厯温州府志字大用平陽人𢎞治己未進士/授工部主事分理臨清厰移督漕河時劉瑾用)¶
　　(事中貴藉勢横行見器特斂戢知鎮遠府民獠雜/處恩威並行有星子□者煽亂計擒之郡賴以安)¶
　　(後與監司/有隙罷歸)¶
<pb:KR2k0044_WYG_169-40a>¶
　朱文簡(萬厯温州府志字元可樂清人徙永嘉𢎞治/舉人教諭晉江遷增城令革常例金千餘兩)¶
　　(讞獄多所平反時有峝寇侵暴文/簡屢戰勝之殲其巨魁餘黨悉平)¶
　曾顯(泰順縣志字文煥由嵗貢生歴知永定縣居官/廉謹專務牧養時永定賊首朱四偏據一方久)¶
　　(征不服顯單騎入巢穴諭以大義遂降改/令陽山政善民懷九載考最以母老終養)¶
　侯廷訓(舊浙江通志字孟學樂清人正德辛巳進士/除南禮部主事著大禮辨數千言逮繋下獄)¶
　　(謫泗州判官遷漳南兵備僉事建社倉平劇盜/蠲虛糧革羨餘尋以疑獄與御史争被劾罷歸)¶
　趙廷松(温州府志字子後樂清人嘉靖癸未進士為/刑曹郎時大禮議起廷松偕同列伏闕力争)¶
　　(被杖謫福寧州同知己又補靳州所在有惠/政不以謫吏弛職業積遷至山西布政使)¶
<pb:KR2k0044_WYG_169-40b>¶
　王叔杲(永嘉縣志字陽德嘉靖壬戌進士令靖江調/常熟入為兵部員外出守大名諸屬邑文風)¶
　　(不振為建書院延師儒課之才賢奮起擢松江兵/備諸所經畫水利海防足垂永頼尋晉叅政歸)¶
　葉世德(永嘉縣志字有懐樂清人徙永嘉嘉靖舉人/授廣昌令益藩新置王莊民稱不便徑申文)¶
　　(止之新學校創義倉與民興利擢漳州同知職海/防兼番舶税力革夙弊一切餽遺謝却之遷楚藩)¶
　　(長史/致仕)¶
　孫昭(温州府志字明德永嘉人嘉靖甲辰進士令永/豐補魏縣削弊懲姧政稱異等擢雲南道御史)¶
　　(巡茶陜西更定茶/馬法至今便之)¶
　王良心(永嘉縣志字性徳隆慶辛未進士授増城令/邑地僻民貧多剽掠良心至賑民養士修學)¶
<pb:KR2k0044_WYG_169-41a>¶
　　(築城邑以大治尋/擢兵科給事中)¶
　葉承遇(福建通志字思章温州人萬厯五年知莆田/先是田分官民賦有輕重承遇欲均田為一)¶
　　(而念浮糧難攤會有履畝之命即以丈出餘田折/補其額閭里便之又編派里甲悉為更定即豪貴)¶
　　(無所避至今談均田均/役者必首稱承遇云)¶
　王繼明(永嘉縣志字用晦萬厯甲戌進士授當塗令/興利除害奸黨斂迹邑當孔道時張居正母)¶
　　(喪馳驛還楚所過皆結綵相候繼明無所加禮居/正銜之坐降級赴贛幕連署瑞金寧都安遠三邑)¶
　　(皆以循卓稱久之補樂安令奏最擢南曹厯守鎮/江襄陽太平三郡陞四川按察使卒䕫人以宋王)¶
　　(十朋曾宦於此合/祠祀之名二王祠)¶
<pb:KR2k0044_WYG_169-41b>¶
　張德明(分省人物考號毅宇樂清人萬厯丙戌進士/授刑部主事厯郎中出守寧國礦使至郡人)¶
　　(情洶洶徳明陽為款語陰實剷其距角部勒黨從/得不横噬一郡帖然擢湖廣副使以叅政致仕)¶
　呉寶秀(舊浙江通志字汝珍平陽人萬厯己丑進士/厯遷南康知府甫六十日決滯獄殛奸民一)¶
　　(郡肅然巨璫李道𣙜税湖口窮捕商艘波及郡民/寶秀持不可遂誣奏逮詔獄妻陳氏請同行不得)¶
　　(雉經以殉合郡哭送境上郡民陳英熊烺輩叩閽/願以身代臺省交章論救會星變乃得宥歸上亦)¶
　　(悟撤李道回詔以有司代其/任熹宗立贈太僕寺少卿)¶
　　處州府¶
　宋¶
<pb:KR2k0044_WYG_169-42a>¶
　何琬(兩浙名賢錄字子温龍泉人皇祐進士七歴監/司神宗嘗疏其名於屏曰政事何琬文章葉濤)¶
　　(後官至龍/圖閣學士)¶
　祝粹(括蒼彚紀字子元麗水人元祐進士為分/水令有政聲百姓生子皆以其姓為字)¶
　葛源(西江志字宗聖麗水人以泰和簿攝吉水令吏/舞弊者悉置以法有毛氏寡婦訴子不孝源以)¶
　　(恩義説之不從密使人覘有與間語者捕得之乃/謀誣其子也窮治具服縣距州遠民輸租苦於輓)¶
　　(運源始議置/縣倉民便之)¶
　張著(兩浙名賢錄字少微龍泉人崇寧進士知永康/縣有惠政紹興中歴守臨江平易近民户口增)¶
　　(七萬餘部使者以治最聞時兵荒民鮮習儒著建/學以造士上將用著而以鯁直忤時相竟出知筠)¶
<pb:KR2k0044_WYG_169-42b>¶
　　(州卒/於官)¶
　張端禮(李綱張端禮墓誌字南仲龍泉人崇寧五年/進士授陳留縣主簿歴知常州武進縣調無)¶
　　(為軍司錄事乞祠卒端禮平居循謹及涖官從事/剸繁治劇應刃輒解武進劇邑號稱難治端禮下)¶
　　(車未幾吏畏民愛有所號召榜之邑間趨應如響/未嘗遣吏持符至村疃間官無為地僻政窳端禮)¶
　　(隨事糾正多所裨益朝廷降錢和糴部送吏悉以/鬻鹽鈔會鈔法改諸郡恐失期則令民户均賠端)¶
　　(禮持不可曰規利失錢吏也奈何以諉民且朝廷/以百姓困乏故降糴本今反取之殆非布宣德澤)¶
　　(之意乃具奏而以吏繫獄會赦吏/得釋而民不擾者端禮之力也)¶
　沈造(兩浙名賢錄字次仲縉雲人政和中進士知漳/浦縣海寇作亂將及境聞造有政聲即引去曰)¶
<pb:KR2k0044_WYG_169-43a>¶
　　(母驚沈公及判潮時有韓山神歳須男女以祭造/至即焚其廟毁像得巨蛇殺之凶祀遂絶議者以)¶
　　(方韓昌黎/之驅鱷云)¶
　張溥(括蒼彚紀字德施龍泉人紹興中進士知莆田/縣淳熙九年差知岳州陛對論常平虧欠之弊)¶
　　(欲令州縣申具實數寛其已往之罪講明方來之/法復論欲令忠順官任滿迭相注授稍令待缺以)¶
　　(寛廩給上首肯之除/福建叅議未赴卒)¶
　陳汝錫(揮塵三錄字師禹處州人以才猷宣力於中/興之初髙宗自四明還會稽汝錫領帥浙東)¶
　　(當搶攘之後安輯經理美效甚著適秦檜素懐睚/眦以他罪坐貶單州團練副使漳州安置兩浙名)¶
　　(賢錄汝錫紹聖五年進士邑之登/苐自汝錫始著有鶴溪集十二卷)¶
<pb:KR2k0044_WYG_169-43b>¶
　季南夀(括蒼彚紀字元衡龍泉人登紹興進士知簡/州𤼵奸摘伏如神徙守睂陽民夜苦暴水南)¶
　　(夀出令救一人者與已俸五緡活人/甚衆後上疏乞休進直顯謨閣致仕)¶
　張商卿(括蒼彚紀字宗尹龍泉人紹興進士知滁州/極論屯田之害謂開耕之初率民田充數名)¶
　　(曰借獻其實攘取募民代錢名曰和/雇其實差科後官至淮南轉運判官)¶
　何佾(兩浙名賢錄字德獻龍泉人以蔭調福州古田/簿時方弱冠遇事通解攝縣事取滯獄決遣之)¶
　　(輕重得情改於潛縣治以最聞遷通判廬州就差/知黄州黄多盜桴鼓夜鳴佾乃連鄉舍保伍盡破)¶
　　(其根株窟穴盜無所容奔走北境除荆湖南路提/舉茶鹽事會盜發廣西陷藤潯髙化四郡都督張)¶
　　(浚奏佾有戡亂才遂除經畧安撫廣南西路盜聞/風解散佾撫摩瘡痍之民奉宣寛大之詔剔蠧除)¶
<pb:KR2k0044_WYG_169-44a>¶
　　(罅繕甲厲兵一路賴/以保障者二十餘年)¶
　盧彦德(括蒼彚紀字國華麗水人紹興中進士知廣/德軍建平縣舊版籍有絶户物力錢抑民代)¶
　　(輸縑疋民苦之多逃亡彦德至大搜隠漏以實升/降削虚産二千餘户於是逃者復歸兩守蜀郡再)¶
　　(歴憲曹並著聲績/後官至朝請大夫)¶
　田渭(括蒼彚紀字伯清縉雲人紹興中進士為辰州/教授五溪俗與中州殊絶渭創學宫刻典籍立)¶
　　(程度推誠訓育俗為一變遷司封郎除浙東提舉/常平嵗歉究心荒政除台婺處三州户科茶税又)¶
　　(奏罷五等差夫送/迎之擾民賴以安)¶
　朱藻(括蒼彚紀縉雲人紹興中進士知浦城縣/邑有劇寇前令莫敢誰何藻至悉置於法)¶
<pb:KR2k0044_WYG_169-44b>¶
　程樟(兩浙名賢錄字喬仲松陽人官連州司理妖民/龔陸以左道具獄樟為推究其詿誤者數百人)¶
　　(改知侯官聿新學宫日與博士弟子講學習射彬/彬向風晉守廉州政尚簡静置平糴倉以濟民饑)¶
　　(官至廣東/西路憲使)¶
　季籲(括蒼彚紀字和叟龍泉人隆興中進士歴開州/知州節浮靡蠲宿逋奏除省額四千餘緡減州)¶
　　(額六百餘緡尋擢東普知府普連年大/饑籲講求荒政至廢寢食民甚賴之)¶
　詹宗契(括蒼彚紀字彦敷縉雲人以世賞入仕終知/南康建昌二州撫湖外之民講救荒之術丞)¶
　　(相葉淮嘗舉其廉/能孝宗詔褒奬之)¶
　黄邦彦(括蒼彚紀字退翁縉雲人嘉定中進士知雩/都縣吏以治盜請邦彦曰以民視民何忍為)¶
<pb:KR2k0044_WYG_169-45a>¶
　　(盜作廉寛公勤四銘刻於邑治以勸/後人盜風遂息歴官至朝散大夫)¶
　朱定(福建通志縉雲人嘉定間知連江疏水/利決淹獄正役版威惠並行吏民樂之)¶
　季鏞(兩浙名賢錄字伯韶栝蒼人淳祐十二年知睦/州時大水壊公私廬舍無數民苦溺且饑鏞至)¶
　　(虚己問俗首蠲私苗十六力請於朝寛京府𣙜糴/之令發廩分賑捐抽解場木予被水之家未幾頓)¶
　　(復舊觀民忘昏墊後/官至兩浙轉運使)¶
　潘自中(括蒼彚紀字時乂松陽人為江州司理有呉/門鹽商牽連就繫吏承上意欲加之罪没入)¶
　　(其貲自中曰入人之罪以媚人吾不忍為也力雪/免之州部將二人以軍賦牴牾繫獄統戎者以夙)¶
　　(憾欲死之自中走白於府/深明其誣二人賴以免)¶
<pb:KR2k0044_WYG_169-45b>¶
　元¶
　趙鞏(福建通志縉雲人至元間為劍州路總管時兵/戈甫息鞏至一以廉静為先尤加意學校諸生)¶
　　(立碑/頌焉)¶
　王鉉翁(王褘王鉉翁墓志字中實遂昌人為平江路/呉縣主簿郡守杜某素知其材大小政務悉)¶
　　(以委之豪民顧鍾朱郭四大姓怙勢為不法則發/其罪惡咸置於理除台州路黄巖判官亭户洪甲)¶
　　(恃不統於有司恣為暴横殺平民吏白不宜問鉉/翁曰殺人之人乃可置不問耶逮捕繫獄坐罪不)¶
　　(少貸奸民有挾偽鈔板詣官自首者覬事發因得/誣連富人鉉翁察其情詰之果自服立命焚其板)¶
　　(居三年庶績具舉以/中山府判官致仕)¶
<pb:KR2k0044_WYG_169-46a>¶
　明¶
　應塤(括蒼彚紀字伯和縉雲人洪武初由儒士知太/康縣以廉謹稱陞知荆門州治尚寛厚民多徳)¶
　　(之永樂/中致仕)¶
　張彦方(崇禎處州府志字文鉅龍泉人洪武中舉/孝廉歴官樂平知縣剖斷如神寃抑得理)¶
　王均(兩浙名賢錄字惟準青田人正統丙子舉人選/濱州知州屬嵗大旱民無穀種流離滿道均躬)¶
　　(履村落貸種給耕又力請/於朝得銀萬兩民賴以濟)¶
　周雷(兩浙名賢錄字時敬松陽人由嵗貢判延安出/鎮神水督倉廩謹度支崇學典教恩威並行又)¶
　　(以地髙乏水人多病渴乃令各鑿井利/濟無窮及歸民皆遮道泣餞不忍别)¶
<pb:KR2k0044_WYG_169-46b>¶
　金文(獻徴錄字尚德麗水人景泰辛未進士拜行人/陞刑部員外郎真定頑民上封事官民被誣者)¶
　　(累百餘文奉命鞫之三日而情具奏徙其人於邊/在刑部十三年無私請託出為開封知府時屢嵗)¶
　　(滛雨害稼黄河岸決百姓薦飢文親履灾所驗實/奏免其賦又奏便民七事詔皆可之尋致仕崇禎)¶
　　(處州府志文辭藻翰墨雅重文苑有好/生錄履素閒吟讞獄餘典東㳺等稿)¶
　鄭宣(括蒼彚紀字士達麗水人𢎞治癸丑進士選御/史綽有風裁以抗禮逆瑾謫興化推官多善政)¶
　　(尋陞江西僉事禦寇有功進階叅議乞歸崇禎處/州府志著有宋元綱目愚管郡志補遺古栝遺芳)¶
　　(等/書)¶
　沈&KR0788;(括蒼彚紀字景明雲和人𢎞治乙丑進士累官/山東副使適王鏜寇發勢甚猖獗&KR0788;設法勦絶)¶
<pb:KR2k0044_WYG_169-47a>¶
　　(境頼以寧/未幾致仕)¶
　汪瑛(括蒼彚紀字子修麗水人正德戊辰進士任兵/部主事歴陞福建副使勦泉州賊一方以定會)¶
　　(入覲卒於途/家無嬴積)¶
　葉禎(括蒼彚紀字瑞卿麗水人嘉靖戊子舉人授宜/黄知縣剛介不阿改巴東節用愛民上下信服)¶
　　(尋遷梧州府/通判致仕)¶
　李璽(括蒼彚紀縉雲人任重慶府推官公廉仁明考/最擢知趙州苦節惠民甫五月卒民建仰德祠)¶
　　(以/祀)¶
　李珉(兩浙名賢錄縉雲人任延平司李鞫獄明允人/稱不寃有父訟其子者其孫曲䕶其父珉曰爾)¶
<pb:KR2k0044_WYG_169-47b>¶
　　(知為父之子不知父即祖之子也三人叩頭悔罪/聞風者亦無不感化尋遷撫州别駕時峒寇出没)¶
　　(珉布德惠嚴規畫/境土肅清尋致仕)¶
　戴濂(崇禎處州府志字希茂麗水人嘉靖壬戌進士/授行人量移比部慮囚陜西多所平反擢知饒)¶
　　(州府鎮以清静豪猾扞網一無所貸調潯州府罷/牛税減鹽錢嚴𤼵塚挾贖之禁潯俗為之一變尋)¶
　　(移病/歸)¶
　鄭文茂(崇禎處州府志字實夫縉雲人嘉靖癸丑進/士授刑部主事歴本部郎出守承天多善政)¶
　　(遷四川兵備副使勦巨寇何勉/篤斥貪墨革支應民歌頌之)¶
　黄一陽(處州府志字旋化遂昌人萬歴癸巳選貢授/滄州判官陞藤縣令地産異草人食之立死)¶
<pb:KR2k0044_WYG_169-48a>¶
　　(惡少每恃以誣人一陽下車首著為禁/在任二年鮮有以人命訟者尋卒於官)¶
　李逢雷(處州府志字子敬縉雲人以例貢授光祿寺/署丞陞遼州同知州治在萬山中多曠土因)¶
　　(勸民植茶果墾土田應罰鍰者視墾畝多寡為/差民争畢力得田數千畝擢福建鹽運副使)¶
國朝¶
　呉從謙(湖南名宦册景寧人由拔貢知臨武縣撫/輯流移均平徭役多善政尋陞武岡知州)¶
　張翀(福建名宦册字南溟麗水人康熙七年令羅源/耿逆播虐縱黨四出剝民翀笞而逐之境外嬰)¶
　　(逆怒脅知府王之儀揭罷之儀持不可逆乃檄召/翀翀單騎之省百姓從行甚衆逆黨謀於中途窘)¶
　　(辱望見之不敢動卒/於官邑人構祠祀焉)¶
<pb:KR2k0044_WYG_169-48b>¶
　¶
　¶
　¶
　¶
　¶
　¶
　¶
　浙江通志卷一百七十¶
