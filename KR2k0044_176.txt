# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.498394
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR2k0044_WYG_176-1a>¶
欽定四庫全書¶
　浙江通志卷一百七十六¶
　人物(五/)¶
　　儒林(中/)¶
　　紹興府¶
　漢¶
　王充(後漢書本傳字仲任上虞人少孤鄉里稱孝到/京師受業太學師事扶風班彪好博覽而不守)¶
　　(章句家貧無書常游洛陽市肆閲所賣書一見輒/能誦憶遂博通衆流百家之言歸鄉敎授仕郡為)¶
<pb:KR2k0044_WYG_176-1b>¶
　　(功曹以數諫爭不合去充好論說以為俗儒守文/多失其真乃閉門潛思著論衡八十五篇二十餘)¶
　　(萬言刺史董勤辟為從事轉治中自免還家同郡/謝夷吾上書薦充才學肅宗特詔公車徵病不行)¶
　　(年漸七十造養性書十六篇裁節/嗜欲頤神自守永元中卒於家)¶
　趙曅(後漢書本傳字長君山隂人少嘗為縣吏奉檄/迎督郵恥於厮役遂棄車馬去到犍為資中詣)¶
　　(杜撫受韓詩究竟其術積二十年絶問不還家為/發喪制服曅卒業乃歸州召補從事不就舉有道)¶
　　(卒於家著吳越春秋詩細歴神淵蔡邕讀詩細而/嘆息以為長於論衡邕還京師傳之學者咸誦習)¶
　　(焉/)¶
　三國吳¶
<pb:KR2k0044_WYG_176-2a>¶
　虞翻(三國吳志本傳字仲翔餘姚人孫䇿征會稽命/為功曹待以交友之禮䇿好游獵翻諫出為富)¶
　　(春長漢召為御史曹公為司空辟皆不就翻與孔/融書并示以所著易注融答書曰聞延陵之禮樂)¶
　　(覩吾子之治易乃知東南之美非徒會稽之竹箭/也孫權以為騎都尉翻數犯顔諌爭權積怒非一)¶
　　(遂徙交州雖處罪放而講學不倦門徒數百人又/為老子論語國語訓注皆傳於世年七十卒有十)¶
　　(一子第四子汜最知名注會稽典録聳字世龍翻/第六子清虚無欲進退以禮入晉除河間相抽引)¶
　　(人物務在幽隠孤陋之中疾俗喪祭無度弟昺/卒祭以少牢酒飯而已當時族黨並遵行之)¶
　闞澤(三國吳志本傳字德潤山隂人家世農夫至澤/好學居貧無資常為人傭書以供紙筆所寫既)¶
　　(畢誦讀亦遍追思論講由是顯名孫權稱尊號以/澤為尚書赤烏五年拜太子太傅每朝廷大議經)¶
<pb:KR2k0044_WYG_176-2b>¶
　　(典所疑輒諮訪之以儒學勤勞封都鄉侯注呉録/虞翻稱澤曰闞生矯傑盖蜀之揚雄又曰闞子儒)¶
　　(術徳行亦今之仲舒也通志列傳澤州里先輩唐/固亦修身積學稱為儒者著有國語公羊榖梁傳)¶
　　(注講授常/數十人)¶
　徵崇(嘉泰會稽志字子和隐於會稽治易春秋左氏/傳兼善内術本姓李遭亂更姓從學所敎不過)¶
　　(數人輒止欲令/其業必有成也)¶
　晉¶
　賀循(晉書本傳字彦先山隂人其先慶普漢世傳禮/世所謂慶氏學高祖純漢侍中避安帝父諱改)¶
　　(為賀氏循童齔不羣後為武康令政敎大行陸機/疏薦召補太子舍人元帝承制以為軍諮祭酒循)¶
<pb:KR2k0044_WYG_176-3a>¶
　　(稱疾不堪拜謁賜物一無所受改拜太常行太子/太傅太常如故帝以循體德率物有不言之益敦)¶
　　(厲倍至命太子親徃拜焉太興二年卒贈司空諡/曰穆循博覽衆書尤精禮傳雅有知人之鑒拔同)¶
　　(郡楊方於卑陋卒成名於世/子隰康帝時官臨海太守)¶
　虞喜(晉書本傳字仲寧餘姚人少立操行博學好古/元帝初鎮江左上疏薦喜懐帝即位徵拜博士)¶
　　(不就喜邑人賀循為司空先達貴顯每詣喜信宿/忘歸自云不能測也永和初有司奏京兆府君當)¶
　　(遷祧室征西豫章潁川三府君毁主内外博議不/能決朝廷遣就喜諮訪焉其見重如此喜專心經)¶
　　(傳兼覽讖緯著安天論以難渾蓋又釋毛詩畧注/孝經為志林三十篇凡所著述數十萬言行世)¶
　謝沉(晉書本傳字行思山隂人少孤事母至孝博學/多識明練經史内史何充引為參軍以母老去)¶
<pb:KR2k0044_WYG_176-3b>¶
　　(職耕耘之暇研精墳籍康帝即位朝議疑七廟迭/毁以太學博士徵以質疑滯遷著作郎撰晉書三)¶
　　(十餘卷沉先著後漢書百卷及毛/詩漢書外傳其學在虞預之右云)¶
　楊方(晉書本傳字公囘會稽人少好學有異才初為/郡鈴下威儀公事之暇輒讀五經諸史諸葛恢)¶
　　(見而竒之時虞喜兄弟以儒學立名雅愛方為之/延譽賀循報書曰此子開拔有志意不圖偉才如)¶
　　(此乃荒萊之特苖鹵田之善秀也遂稱方於京師/王導辟為掾轉東安太守遷司徒叅軍求逺郡欲)¶
　　(閒居著述補髙梁太守在郡積年著五/經鈎沉更撰呉越春秋并雜文行世)¶
　南北朝¶
　賀瑒(南史本傳字德璉山隂人晉司空循之元孫祖/道力善三禮有盛名仕宋為尚書三公郎父損)¶
<pb:KR2k0044_WYG_176-4a>¶
　　(亦傳家業瑒少聰敏齊時沛國劉巘深器異之嘗/與俱造呉郡張融指瑒謂曰此生將來為儒者宗)¶
　　(矣舉明經後為太學博士梁天監初為太常丞召/見說禮義武帝異之詔朔望預華林講兼五經博)¶
　　(士别詔為皇太子定禮撰五經義武帝方創定禮/樂瑒所建議多見施行著禮易老莊講疏數百篇)¶
　　(賓禮儀註一百四十五卷瑒於禮尤精館中生徒/常數百子革字文明通三禮修孝經論語毛詩左)¶
　　(傳為兼太/學博士)¶
　孔休源(南史本傳字慶緒山隂人曾祖遥之宋尚書/水部郎父佩齊通直郎休源十一而孤後就)¶
　　(呉興沈麟士受經畧通大義州舉秀才太尉徐孝/嗣省其䇿深善之謂董仲舒華令思何以尚此梁)¶
　　(臺建侍中范雲尚書令沈約虚襟引接處之座右/武帝嘗問吏部尚書徐勉求一有學藝解朝儀者)¶
<pb:KR2k0044_WYG_176-4b>¶
　　(勉曰孔休源識見清通詳練故事即日除兼尚書/儀曹郎每逮訪前事休源隨機斷決曾無疑滯任)¶
　　(昉謂之孔獨誦歴都官尚書中大通/二年加金紫光祿大夫卒諡貞子)¶
　虞僧誕(嘉泰會稽志餘姚人為國子助敎以左氏講/授聴者常數百人時博士崔靈恩先習左傳)¶
　　(服解不為江東所行乃改說杜義每文句嘗申/服難杜僧誕最精杜學作申杜難服世並傳焉)¶
　賀琛(南史賀瑒傳琛字國寳㓜孤伯父瑒授經業一/聞便通義理瑒異之曰此兒當以明經致貴家)¶
　　(貧常販粟養母閒則習業尤精三禮彭城到溉聞/琛美名命駕相造會學侣滿筵聞上佐忽來莫不)¶
　　(傾動琛說經無輟曾不降意溉下車就席便申問/難徃復從容義理該贍溉嘆曰通儒碩學復見賀)¶
　　(生普通中太尉臨川王宏臨州召補祭酒從事武/帝召見文徳殿與語悅之謂僕射徐勉曰琛殊有)¶
<pb:KR2k0044_WYG_176-5a>¶
　　(門業後為通直散騎常侍領尚書左丞凡郊廟諸/議多所創定武帝與語常移晷刻省中語曰上殿)¶
　　(不下有賀雅琛容止閒雅故時人呼之所撰三禮/講疏五經滯義及諸儀注凡百餘篇子翊位巴山)¶
　　(太/守)¶
　孔子袪(南史本傳山隂人少孤貧耕耘樵採嘗懷書/自隨遂通經術尤明古文尚書為兼國子助)¶
　　(敎講尚書四十篇聴者常數百人為西省學士助/賀琛撰録書成累遷中書通事舍人加歩兵校尉)¶
　　(梁武帝撰五經講疏及孔子正言專使子祛檢閱/羣書以為義証後加通直正員郎卒凡著尚書義)¶
　　(二十卷集註尚書三十卷續朱异集注周/易一百卷續何承天集禮論一百五十卷)¶
　孔子雲(嘉泰會稽志山隂人師事呉興沈峻吏部郎/陸倕言於僕射徐勉以為周官一書羣經源)¶
<pb:KR2k0044_WYG_176-5b>¶
　　(本學絶不傳惟峻獨精勉於是奏峻兼五經/博士子雲實傳峻業官亦至五經博士焉)¶
　孔僉(南史本傳山隂人通五經尤明三禮孝經論語/講說並數十篇生徒亦數百人三為五經博士)¶
　　(後為海鹽山隂二縣令卒於家/子淑元頗渉文學官太學博士)¶
　賀德基(陳書鄭灼傳德基字承業世傳禮學祖文發/父淹仕梁俱為祠部郎並有名當世德基遊)¶
　　(學京邑積年不歸於禮記稱為精明居以傳授累/遷尚書祠部郎雖不至大官而三世儒學時論美)¶
　　(其不/墜焉)¶
　唐¶
　孔若思(傳詳/介節)¶
<pb:KR2k0044_WYG_176-6a>¶
　康子元(唐書本傳會稽人開元初詔中書令張說舉/能治易老莊者集賢直學士侯行果薦子元)¶
　　(得侍讀擢秘書少監俄兼集賢侍講學士元宗將/東之泰山說引子元行果商裁封禪儀初髙宗之)¶
　　(封許敬宗議前祭而燔柴說子元白奏周官樂六/變天神降是降神以樂非縁燔也請先祭後燔如)¶
　　(貞觀禮便行果議以為祭已而燔神無由降子元/議挺不徙說曰康子獨出䝉輪以當一隊耶請決)¶
　　(於帝帝詔後燔徙宗正少卿以疾/授秘書監致仕卒贈汴州刺史)¶
　宋¶
　呉孜(嘉泰會稽志會稽人嘗從安定胡瑗學名馳嘉/祐治平間會郡謀建學孜即捨宅為基今學有)¶
　　(祠堂存焉初學成太守張伯玉至以便服/坐堂上孜鳴鼓行學規伯玊欣然受其罰)¶
<pb:KR2k0044_WYG_176-6b>¶
　石待旦(於越新編新昌人隐居石溪首創義塾三區/以上中下為别身自督敎衣廪之所成就多)¶
　　(當代名臣范仲淹聘為嵇山書院山長四方受業/者甚衆後以子貴贈刑部尚書成化新昌縣志文)¶
　　(彦博吕公著杜衍韓絳皆出其門/先後入相登顯仕者七十二人)¶
　張堅(兩浙名賢録字適道諸暨人家貧篤學以聖賢/自任聞胡安定敎授湖州負笈徒歩徃從之旦)¶
　　(夕研味至忘寢食不期年盡得六經之奥辭歸鄉/里從遊甚衆每語諸弟子曰人皆可以為堯舜自)¶
　　(信得過則精一之傳在我後以八行舉得官/尋改京秩貧不能給吟嘯自若時稱為醇儒)¶
　陸佃(宋史本傳字農師山隂人居貧苦學夜無燈映/月讀書躡屩從師不逺千里受經於王安石入)¶
　　(京適安石當國首問新政佃曰法非不善但推行/不能如初意還為擾民如青苖是也擢甲科授蔡)¶
<pb:KR2k0044_WYG_176-7a>¶
　　(州推官召補國子監直講安石子雱用事好進者/坌集其門佃待之如常同王子韶修定說文入見)¶
　　(神宗問大喪襲衮佃考禮以對神宗悅用為詳定/郊廟禮文官每有所議神宗輒曰自王鄭以來言)¶
　　(禮未有如佃者加集賢校理崇政殿說書元豐定/官制擢中書舍人給事中哲宗立去安石之黨安)¶
　　(石卒佃率諸生哭而祭之識者嘉其無向背徽宗/即位召為禮部侍郎拜尚書右丞讒者詆佃名在)¶
　　(黨籍罷為中大夫知亳州數月卒年六十一追復/資政殿學士佃著書二百四十二卷於禮家名數)¶
　　(之說尤精如埤雅禮象/春秋後傳皆傳於世)¶
　虞仲琳(舊浙江通志餘姚人從尹焞游焞/稱為志學之士登紹興五年進士)¶
　胡宗伋(兩浙名賢録字浚明餘姚人童時如成人及/長刻意於學元符間試禮部不第歸敎授鄉)¶
<pb:KR2k0044_WYG_176-7b>¶
　　(里學者多從之游性至孝跬歩未嘗忘親建炎之/亂士人避地明越者多以宗伋為歸依孝宗御極)¶
　　(授房州文學調瀏陽丞用薦監嚴州比較務最進/一官丐祠監南嶽廟宗伋操行方軌篤於道徳性)¶
　　(命之㫖其交游子弟非/是莫取史稱為醇儒)¶
　黃開(萬厯紹興府志字必先諸暨人博學好古邃於/經術所論著有語孟發揮周易圖說孟子辨志)¶
　　(麟經總論春秋妙旨六經指南諸史決疑暨陽雜/爼浣溪文集共二百六十餘卷舉紹興二十四年)¶
　　(進士官/崇安令)¶
　湛若(兩浙名賢録餘姚人博雅以鴻碩稱時舉子各/占一經若於六經詞賦無不通解同邑吕次姚)¶
　　(建義學聘為師諸生執經問難辨若懸河汎濫百/家諸子然後折衷聖經諸生無不解頤官終太常)¶
<pb:KR2k0044_WYG_176-8a>¶
　　(博/士)¶
　唐閱(傳詳/循吏)¶
　許瑾(兩浙名賢録字子瑜元度之後世居剡之東林/博極經史嘗從朱子游明於理學鄉先生俞浙)¶
　　(狀其行曰學博而正行峻而和文麗而則君子人/也學者從之隨其姿禀皆厭足所欲稱為高山先)¶
　　(生宋運既改徵辟不/就著春秋經傳十卷)¶
　元¶
　韓性(元史本傳字明善紹興人宋忠獻王𤦺其八世/祖也博綜羣籍而於儒先性理之說尤深造其)¶
　　(閫域文詞儁偉自成一家言延祐初詔以科舉取/士學者多以文法為請性語之曰今之貢舉悉本)¶
<pb:KR2k0044_WYG_176-8b>¶
　　(朱熹私議為貢舉之文不知朱氏之學可乎四書/六經發明無餘藴顧行何如耳有德者必有言施)¶
　　(之塲屋直其末事士有一善必延譽不已及辨析/是非則毅然不可犯出無輿馬僕御所過負者息)¶
　　(肩行者避道老叟童穉咸稱之曰韓先生卒年七/十有六御史中丞伊埒布哈嘗學於性言法當得)¶
　　(諡朝廷賜諡莊節著禮記說四卷書辨疑/一卷詩音釋一卷郡志八卷文集十二卷)¶
　明¶
　趙謙(儒林録字撝謙初名古則餘姚人就外傅於崇/山寺達旦忘寐受業天台鄭四表之門洪武十)¶
　　(二年徵修正韻别用為中都國子典簿罷歸築考/古臺著聲音文字通一百卷六書本義十二卷二)¶
　　(十二年謙為瓊山敎諭黎人皆知向化稱為海南/夫子其著述甚多而為學之要則在造化經綸一)¶
<pb:KR2k0044_WYG_176-9a>¶
　　(圖謂門人王仲迪曰寡欲以養其心觀止以明其/理調息以養其氣讀書以驗其誠聖賢之域不難)¶
　　(到/矣)¶
　黃珏(明一統志餘姚人號菊東研極性理之學洪武/間以尚書試有司不利遂絶進取意喜翫邵子)¶
　　(皇極經世書㫖趣/淵妙有以自樂)¶
　潘府(理學見聞録字孔修上虞人自為諸生讀濓洛/書慨然有志聖賢成化丁未進士憲廟賔天敬)¶
　　(皇哭臨二十七日禮官請易服府毅然抗疏勸行/通喪剴切數千言有援皇明祖訓沮之者府不聴)¶
　　(衰絰待罪禮部侍郎倪岳獨賛決之定議注三年/不鳴鐘鼓不受朝賀出知長樂有惠政遷南兵部)¶
　　(主事陳軍民利病七事孔廟災上内修外攘以謹/天戒疏又上救時十要多見採納超拜廣東提學)¶
<pb:KR2k0044_WYG_176-9b>¶
　　(副使奉母以往考校嚴明士習大振以母老乞歸/嘉靖間致仕卜居南山踰二十年闢南山書院聚)¶
　　(徒講學修正五經四書傳註及周程四子之集凡/二十餘種所著素言士類競傳誦之卒年七十三)¶
　　(特賜祭𦵏以能翊贊/敬皇之孝出特典云)¶
　徐光岳(兩浙名賢録字夀卿新昌人好學尚氣節不/妄交游少嘗請於父曰兒不能為舉子業取)¶
　　(科第願盡讀天下書使行已無愧古人可乎父許/之日夜研究至忘寢食旣而充然有得從父友陳)¶
　　(獻章莊㫤遊聞見踐履益到年方壯人目為巨儒/㫤尤愛重作春風亭以居之其詩文賡唱載㫤集)¶
　　(中/)¶
　王守仁(傳詳/名臣)¶
<pb:KR2k0044_WYG_176-10a>¶
　王文轅(明儒學案字司輿號黄轝子山隂人七歲拾/遺金坐待失者歸之既長習静隐居勵志力)¶
　　(行陽明與之友稱莫逆陽明將之南贛文轅語其/門人曰陽明此行必立事功問其故曰吾觸之不)¶
　　(動矣後殁陽明方講良知之學時多訕之者嘆曰/安得起王司輿於九原乎兩浙名賢録著有茹淡)¶
　　(稿皇極經世/律吕諸書)¶
　張元忭(分省人物考字子藎號陽和其先蜀人徙家/山隂父天復官太僕卿元忭好讀書負意氣)¶
　　(會楊忠愍諫死遥為誄詞泣下沾襟太僕竒之嘗/讀書至朱子格致篇輒覆卷沉思已聞王文成良)¶
　　(知之說遂潛心理學嘉靖戊午舉於鄉戊辰太僕/有滇難馳京白狀詔免太僕官庚午游太學明年)¶
　　(舉南宫廷對第一授修撰聚徒講求世務人才户/外屨常滿敎習内書堂尋管理誥勑直起居館超)¶
<pb:KR2k0044_WYG_176-10b>¶
　　(為左諭德兼侍讀疏白太僕寃狀請以恩及已者/移太僕冠服格不行以此鬱鬱致疾平生有志聖)¶
　　(賢學宗王文成然不空事口耳顓務以實踐為基/初太僕作山隂縣志未成元忭續成之又剏紹興)¶
　　(府志會稽縣志稱一方信史又有不二齋稿志學/録讀尚書考讀詩考讀史膚評皇明大政記理學)¶
　　(見聞録謂朱陸同源而末流乃岐之非是手摘考/亭所論著與文成意符者彚集之題曰朱子摘編)¶
　　(以祛世/儒之惑)¶
　蕭鳴鳳(儒林録字子雝號静庵山隂人年十七棄舉/子業從陽明遊講明理學窮極指歸而踐履)¶
　　(敦篤不務口耳𢎞治甲子鄉試第一正德甲戌成/進士授監察御史劾大司馬王瓊挾私妄作都督)¶
　　(江彬夤縁投托申救胡世寧孤忠為國時論偉之/奉命巡山海諸闗邊境竦然士始獲餉復命巡雲)¶
<pb:KR2k0044_WYG_176-11a>¶
　　(南値疾作疏請歸踰年起提學南京課士先德行/而後文藝士服其敎有陳泰山蕭北斗之謡陳謂)¶
　　(前提學陳選也尋按察河南仍董學政時宰嗾言/官劾之改廣東提學副使丁内艱歸卒著有静庵)¶
　　(詩録文録敎録/杜詩註行於世)¶
　俞子良(兩浙名賢録字汝誠山隂人領順天鄉薦潛/心聖賢之學力敦古道議論侃侃務砥礪名)¶
　　(檢初敎諭欒城諄諄以禮誨人未冠者躬為之冠/有婚喪者為之品式使遵行焉欒人感化婦女亦)¶
　　(呼為俞夫子遷肅寜令治邑事如其家竟以勞瘁/卒著明學錄通禮節要尊親録欒居司牧二集)¶
　許璋(明儒學案字半圭上虞人淳質苦行潛心性命/之學白袍草履扶一衾而出欲訪白沙於嶺南)¶
　　(至楚見白沙之門人李承箕質疑問難語之以静/坐觀心不至嶺南而返陽明自江右歸越每相訪)¶
<pb:KR2k0044_WYG_176-11b>¶
　　(菜羮麥飯信宿不厭璋殁陽明題其墓曰處士許/璋之墓於天文地理靡不究心正德中嘗指乾𧰼)¶
　　(謂陽明曰帝星今在楚/矣已而世宗起於興邸)¶
　徐愛(名山藏字曰仁守仁妹夫也與蔡希顔朱守中/同受業於守仁舉進士為南京郎中與黄宗明)¶
　　(薛祝馬明衡陸澄輩日夕砥礪不懈歸與陸澄課/耕霅上舉所聞守仁語裒集之曰傳習録年三十)¶
　　(一卒守仁哭之慟明儒學案愛嘗遊衡山夢老僧/撫其背曰子與顔子同德亦與顔子同壽覺而異)¶
　　(之/)¶
　季本(分省人物考山隂人既受學精思力踐毅然以/聖賢為可學而至常兢兢磨錬於事為朋友之)¶
　　(間患學者以自然為宗忘其所有事習於惰偷而/自便也曰心之本體原是戒愼恐懼天命靡寜主)¶
<pb:KR2k0044_WYG_176-12a>¶
　　(宰嘗惺猶之龍也矩則常定潛見飛躍隨所遇而/時應是以警惕主變化也彼以自然為宗而不知)¶
　　(惕若有同出於虚而卒流於物欲者矣文成存時/與書言㸔經書取其有益於學一渉拘執比擬則)¶
　　(反為所縳雖特見妙詣一時不無開發之益而意/必之見流注潛伏有反為之障而不自覺者後學)¶
　　(成歐文莊亦以習心流注箴之盖師友切磋入㣲/者如此官監察御史以論禮補外卒門人祠之諡)¶
　　(曰明德/先生)¶
　錢德洪(名山藏字洪甫餘姚人守仁倡道德洪與王/畿首師事之推尊發明為獨至守仁在越七)¶
　　(年德洪自歸省外無日不侍左右嘉靖五年徳洪/與畿同舉進士相謂曰吾斯未信引疾歸卒業於)¶
　　(守仁八年殿試方北上聞守仁喪遂輟試與畿迎/喪廣信制服哭之構天眞精舍像祀守仁收録遺)¶
<pb:KR2k0044_WYG_176-12b>¶
　　(言與答問語曰傳習錄既殿試乞敎授蘇州以便/養屢遷刑部員外自少至老守其師說周遊四方)¶
　　(所至學者迎事而受業焉理學見聞録别號緒山/與龍溪兩人最先及門衆中推為敎授師卒年七)¶
　　(十九有緒山集/語録等行於世)¶
　王畿(分省人物考字汝中山隂人學者稱龍谿先生/王文成倡明理學以致良知為宗郡人駭而不)¶
　　(信畿首往受業焉弱冠領鄉薦試禮部不第歸卒/業於師門踰年大進丙戌復當會試文成命往不)¶
　　(答文成曰我非欲以一第榮子顧吾之學疑信者/半能闡明之者無踰於子曷往焉畿曰諾在途自)¶
　　(六經四書傳習錄外手無别檢抵都同志争相辨/証大為推服入闈中式同門錢緒山亦在選時大)¶
　　(臣都不喜學畿語緒山曰此非吾輩仕時也不就/廷試而還師門來學者衆不能徧指授則屬畿與)¶
<pb:KR2k0044_WYG_176-13a>¶
　　(緒山分敎之所興起為多文成至洪都鄒東廓率/同門請益文成曰汝中與同志里居究竟此事諸)¶
　　(君第往相與質之當有得也明年文成卒於南安/方偕緒山赴廷試聞信復返至廣信扶櫬歸越經)¶
　　(紀喪事廬於墓心喪三年建天眞書院於杭州肖/像其中且以館四方之來學者壬辰始赴廷對授)¶
　　(南職方主事補南武選會有詆為偽學者於是再/疏乞休孳孳以講學為務所至接引無倦色萬厯)¶
　　(癸未年八/十六卒)¶
　胡瀚(儒林録鐸從子字川甫餘姚人年十八從陽明/遊授以傳習録博約說歸而有省日從事於求)¶
　　(心悟心無内外無動静無寂感皆心也即性也其/有内外動静寂感之不一者皆心之不存焉故也)¶
　　(作心箴圖列而為五曰心圖指本體也曰存曰死/曰出入曰放心各有箴而功以存心為主以恩貢)¶
<pb:KR2k0044_WYG_176-13b>¶
　　(就華亭訓導陞崇明敎諭歸家三十年/築室今山著有今山集一百卷行世)¶
　張元沖(明儒學案字叔謙號浮峰山隂人嘉靖戊戌/進士授中書舍人改吏科給事中分宜入相)¶
　　(元沖言其心術不正不宜在左右諌世廟元旦不/視朝出為江西叅政累陞右副都御史巡撫江西)¶
　　(囘籍卒元沖登文成之門以戒懼為入門而一意/求諸踐履文成嘗曰眞切純篤無如叔謙嘗謂學)¶
　　(者曰孔子之道一以貫之孟子之道萬物皆備良/知之說如是而已揭座右曰唯有主則天地萬物)¶
　　(自我而立必無私斯上下四旁咸得其平官江西/闢正學書院與東廓念庵聨講會以訂文成之學)¶
　　(又建懷玊書院於廣信迎龍溪緒/山主講席惟恐同學之有出入也)¶
　蔡宗兖　朱節(明儒學案宗兖字希淵號我齊山隂/人登進士以敎授奉母孤介不為當)¶
<pb:KR2k0044_WYG_176-14a>¶
　　(道所喜輒棄去已而敎授莆田移敎南康入為南/考功陞四川督學僉事林見素謂希淵中有餘養)¶
　　(故能壁立千仭節字守中號白浦亦山隂人舉進/士官御史以天下為已任文成謂之曰德業外無)¶
　　(事功巡按山東流/賊之亂勤事而卒)¶
　范瓘(明儒學案字廷潤號栗齋初師王司輿許半圭/後卒業於陽明博考羣經怳然有得家貧不以)¶
　　(闗懐曰天下有至寳得而玩之可以忘貧作古詩/二十章叙道統及太極之說兩浙名賢録山隂人)¶
　　(里中以范聖人呼之有司/立石里中曰范處士里)¶
　章潁(舊浙江通志字南洲會稽人肆力於經術為易/名家周應中陶望齡皆出其門紹興府志潁善)¶
　　(飲每講授畢即引大白髙談古昔及當世人物嫉/惡嚴然人有片長輒誦不啻口凡游手博塞冶歌)¶
<pb:KR2k0044_WYG_176-14b>¶
　　(而鬬詈者必匿避之或悔罪去劉宗周贊曰師道/立而善人多先生早傳謝狷齋易學擁臯比談易)¶
　　(數十年淵源所漸多成名士造就人才之功乃在/世道矣子為漢舉於鄉為邑令有賢聲宗周其外)¶
　　(孫/也)¶
　周汝登(儒林録字繼元號海門嵊縣人萬厯丁丑進/士授南工部主事歴官至南京尚寳司卿從)¶
　　(兄周夢秀聞道於龍溪先生汝登依之遂知嚮學/南都講會拈天泉證道一篇相發明許敬庵言無)¶
　　(善無惡不可為宗作九諦以/難之汝登作九解以伸其說)¶
　陶望齡(列朝詩集傳字周望會稽人禮部尚書承學/之子萬厯己丑會試第一廷對第三授編修)¶
　　(歴中允諭德終國子祭酒諡文簡周望在詞垣與/同官焦竑黄輝講性命之學悅慈湖陽明龍溪近)¶
<pb:KR2k0044_WYG_176-15a>¶
　　(溪之書曰慈湖師陸盖文成所自出餘子則文成/之裔也萬厯中年以清新自持者館閣中推為眉)¶
　　(目/云)¶
　劉宗周(會稽縣志字啟東號念臺山隂人萬厯辛丑/進士師事許孚逺首致力於存天理遏人慾)¶
　　(除行人司行人以祖焞年邁疏乞終養侍祖疾浹/四旬不交睫服除起原官奉命封益藩上宗藩六)¶
　　(議以病免歸弟子日益進講學不輟熹宗即位陞/禮曹蒞任九日首劾魏忠賢與客氏朋比亂政忠)¶
　　(賢大怒矯㫖廷杖葉向髙救之未幾陞光祿丞復/擢尚寳卿以太僕予告明年陞左通政又疏劾忠)¶
　　(賢大逆不法忠賢恨之斥為編氓追奪誥命歸家/一意講學静坐讀書頓見浩然氣象知作聖必由)¶
　　(慎獨直掲愼獨為心要崇禎登極詔復原官給還/誥命陞京兆尹謁文廟大會師儒示以聖賢為學)¶
<pb:KR2k0044_WYG_176-15b>¶
　　(之要延三老嗇夫咨地方疾苦發奸吏乾没置之/法捕勲貴家人豪横不法及舞文犯禁者按治如)¶
　　(律頒文公四禮俾鄉鄙服習遇中貴梨園什具責/而焚之輦轂一清又上疏撤煤米諸稅發内帑賑)¶
　　(饑民躬自慰勞疏糾周延儒溫體仁傾側事上之/罪下詔切責凡三乞骸始得告居家闡人人可為)¶
　　(聖人之㫖以證人名堂辛巳起少宰晉右都御史/手定憲綱以示諸御史無何熊開元姜埰之獄起)¶
　　(宗周入朝昌言其事聲徹殿陛上震怒奪官歸郡/之天樂鄉麻溪水通江潮為患捐貲築茅山閘與)¶
　　(三江閘為表裏甲申闖賊䧟都城宗周聞之慟哭/曰此吾致命時也遂投河中舟人掖之而起自此)¶
　　(絶粒者二十日勺水不入口者十有三日卒所著/有讀易圖說易衍古易抄証學雜解儀禮經傳考)¶
　　(次古學經古小學通紀古小學集記聖學宗要合/璧聨珠道統錄陽明傳信録方正學録選人譜人)¶
<pb:KR2k0044_WYG_176-16a>¶
　　(譜雜記金鑑錄保民訓要鄉約小相編憲綱規條/大學叅疑鄉賢考文集年譜皆原本性命闡明聖)¶
　　(學有闗世道人心子汋字伯繩父殉節治喪畢居/剡溪之秀峰終身茹荼服素編輯遺書寒暑不徹)¶
　　(鄉黨咸/稱之)¶
　陶奭齡(會稽縣志字君奭號石梁與兄望齡自相師/友學者稱二陶萬厯癸卯舉於鄉授呉寧學)¶
　　(博遷肇慶推官遂不起與劉宗周講學陽明祠曰/證人會宗周赴召奭齡致書曰願先生安其身而)¶
　　(後動易其心而後語俾天下實受其福若矜名節/如雕鶚横秋此小臣之所為非大臣事也將殁之)¶
　　(夕猶講衞風一章端然而逝所/著有遷改格喃喃録行于世)¶
國朝¶
<pb:KR2k0044_WYG_176-16b>¶
　黄宗羲(郷賢留祀册字太沖餘姚人父尊素明御史/死詔獄宗羲年十九䄂疏入京訟寃歸而受)¶
　　(業劉宗周聞誠意慎獨之學寜波績學之士數十/人連𬒮稱弟子康熙十八年都御史徐元文薦於)¶
(朝以老病辭乃付史館二十九年/詔取所著書宣)¶
(上以海内遺獻問尚書徐乾學舉宗義但言其衰老乃/    止宗羲上下古今穿穴羣言自天官地志九流百)¶
　　(氏之敎無不精研學者稱為/梨洲先生年八十有六卒)¶
　　台州府¶
　宋¶
　蔣至(赤城志臨海人字造之有素行家居講授甚盛/母張氏年八十抄經典助之大中祥符六年詔)¶
<pb:KR2k0044_WYG_176-17a>¶
　　(舉德行遺逸部使者以名聞詔索所著經解以進/授將仕郎本府助敎賜其母帛孫師顔師閔四世)¶
　　(孫鶚見乾道/五年科名)¶
　徐中行　徐庭筠(宋史本傳臨海人聞安定胡瑗講/明道學將往從焉至京師范純仁)¶
　　(薦於司馬光光謂斯人神清氣和可與進道得瑗/所授經熟讀精思夜不安枕者逾年乃歸葺小室)¶
　　(竟日危坐所造詣人莫測也晚年敎授學者自灑/掃應對格物致知達於治國平天下不失其性不)¶
　　(越其序而後已崇寧中郡守李諤以八行薦去之/黄巖陳瓘謫台州聞名納交暨其没謂與山陽徐)¶
　　(積齊名呼為八行先生子三人庭筠其季也童丱/有志行事父兄孝友天至旣免喪猶不忍娶者十)¶
　　(餘年秦檜當國試題問中興歌頌庭筠嘆曰今日/豈歌頌時耶疏其未足為中興者五見者尤之庭)¶
<pb:KR2k0044_WYG_176-17b>¶
　　(筠曰吾欲不妄語而敢欺君乎有詔舉人嘗五上/春官者予岳祠所親咸勸之庭筠曰吾嘗草封事)¶
　　(謂岳祠冗祿無用旣心非之可躬蹈耶其學以誠/敬為主起居無惰容不事縁飾不茍臧否一日巾)¶
　　(車歴訪舊遊歸感㣲疾端坐而逝年八十有五淳/熙間朱熹行部拜墓下題詩有道學傳千古東甌)¶
　　(說二徐之句且大書表之曰有宋髙士二徐先生/之墓庭筠之兄庭槐庭蘭皆有父風台學源流庭)¶
　　(筠字季節詠竹詩云未出土時先有節便凌雲去/也無心風致可想見也門人尊之曰温節先生)¶
　　(謹按台學源流二徐先生外尚有陳貽範字伯模/臨海人羅適字正之寧海人四先生俱傳安定之)¶
　　(學/者)¶
　石墪(台學源流字子重其先新昌人大父公孺始遷/臨海墪自少警悟不羣及長刻意為學與晦庵)¶
<pb:KR2k0044_WYG_176-18a>¶
　　(朱子交好嘗稱其論仁之體要甚當願與長者各/盡力於斯又謂心說甚善但更須收歛造約為佳)¶
　　(以紹興十五年進士歴四縣知南康軍卒年五十/有五晦庵誌其墓晚名其燕居之室曰克齋讀書)¶
　　(其間没身不懈後生執業就正者多頼以知嚮方/陳耆卿修郡乘謂里人自克齋知有洛學車若水)¶
　　(亦云克齋石公所謂大人為已之學深造而自得/者也所集周易大學中庸解數十卷文集十卷傳)¶
　　(學/者)¶
　徐大受(赤城新志天台人淳熙十一年特科台學源/流字季可早嵗工詩而志不在詩晦翁行部)¶
　　(聞其賢特訪其廬方與學者講三月不違仁云即/杜詩所謂一片花飛減却春耳晦翁擊節遂定交)¶
　　(焉家甚貧一夕晦翁至出葱湯麥飯相對甚歡至/今故老猶傳其事著經解文集藏於家邑東南有)¶
<pb:KR2k0044_WYG_176-18b>¶
　　(竹溪書院/别號竹溪)¶
　林鼐　林鼒(台學源流鼐字伯和黄巖人刻意為學/博求師友得晦庵以書請敎晦庵稱伯)¶
　　(和求道懇切而勉以三言以整齊嚴肅言持敬以/先語孟考諸說切已深思言講學以充善端去邪)¶
　　(志言省察乾道八年舉進士為奉化簿改定海丞/郡令受租輸縱民自槩量吏不得為奸知候官縣)¶
　　(民服敎無訟上官欲中以罪訪之民間聞頌聲而/止通判筠州未行卒弟鼒字叔和嘗與鼐及趙師)¶
　　(淵杜曅昆弟受業晦翁之門及别請一言為終身/歸宿之地晦翁曰若根本上欠工夫終無歸宿處)¶
　　(凛然有省年七十一卒鄉人尊之曰/草廬先生表其所居之里曰景賢)¶
　趙師䢼(赤城志紹熙元年宗室科進士居臨海縣字/共父終嘉興府判官朱子與吕子約書云台)¶
<pb:KR2k0044_WYG_176-19a>¶
　　(州有一師䢼在此儘/知用力不易得也)¶
　趙師淵(赤城新志字幾道號訥齋黄巖人乾道八年/進士嘗從朱文公游與之論校綱目前後几)¶
　　(八書歴官衢南劍寧海軍推官趙丞相汝愚以從/班薦有㫖與職事官會趙以讒斥遂翩然東歸益)¶
　　(究所學積十餘年不仕暨詔申前命以母病添差/通判温州入主將作太常簿司農太常丞以論成)¶
　　(肅后山陵事不合而去台學源流金華王魯齋嘗/跋晦翁所與訥齋帖稱訥齋登朱子之門為最先)¶
　　(其後逺庵昆弟相繼而進開之以道/誼締之以婚姻往來尺牘其多可知)¶
　　(謹按逺庵名師夏與兄師淵同登朱子之門又趙/然道名師雍弟詠道名師箴則往來朱陸二公之)¶
　　(間/者)¶
<pb:KR2k0044_WYG_176-19b>¶
　林恪(台學源流字叔恭臨海人從晦菴遊晦庵云為/學只要致誠耐久無有不得又記晦庵自言所)¶
　　(用力處甚約只就一兩句上用意玩味胸中自是/灑落此皆進修真切得力語晦庵之所以敎與恪)¶
　　(之所以學盖/莫要於此云)¶
　杜曅　杜知仁(台學源流曅字良仲黄巖人嘉定元/年進士官終東陽縣簿初與弟知仁)¶
　　(學於克齋石先生墪克齋致曅於紫陽於是師事/者十餘年紫陽嘗謂其論敬字工夫甚善論氣禀)¶
　　(有偏而理之統體未嘗有異亦為得之從孫則卿/裒集成書名之曰南湖先生文集知仁字仁仲號)¶
　　(方山少有俊才為舉子文操筆即驚人刻意於詩/不竒不已曰是不足以為學於是即六經語孟考)¶
　　(論一時諸先生風旨至紫陽之書則拱而曰道在/是矣窮理求仁吾知所止所著詩文十五卷訂禮)¶
<pb:KR2k0044_WYG_176-20a>¶
　　(讀易說詩多所論/述未及裒次而殁)¶
　杜範(傳詳/名臣)¶
　池從周(台學源流字子文黄巖人嘉定七年特科嘗/遊晦庵朱子之門屢以書請益晦庵稱其嗜)¶
　　(學而勉以充拓之功又同邑杜貫道亦從朱子遊/稱其所陳諸說皆善但不已其功乆之見處漸分)¶
　　(明/也)¶
　潘時舉(台學源流字子善臨海人從晦庵遊有聞必/記其辨析六經疑義及問學大端多為師門)¶
　　(所稱許平居喜静坐晦庵云專務静坐又恐墮落/那一邊去只是虚著此心隨動隨静無時無處不)¶
　　(致其戒謹恐懼之力則自然主宰分明義理昭著/矣時舉服膺師語造詣日深故其論求放心有云)¶
<pb:KR2k0044_WYG_176-20b>¶
　　(日來覺得此理真無内外外面有跬歩不合道理/便覺此心已放嘉定十五年以上舍釋褐終無為)¶
　　(軍敎/授)¶
　吳梅卿(台學源流字清叔仙居人嘉定十七年特科/仕至忠州文學嘗因果齋李方子獲登朱子)¶
　　(之門講授甚切所/著有經說語錄)¶
　丘漸(赤城新志字子木黄巖人講明道學為後進所/宗與清獻杜公為布衣交鄉人尊之曰木居先)¶
　　(生著有四/書衍義)¶
　陳耆卿(赤城新志字壽老臨海人嘉定七年進士官/至國子司業博學能文逺叅洙泗近探伊洛)¶
　　(周旋乎賈馬韓歐之間葉水心序其所作以為/學游楊而文張晁也著有論孟紀䝉篔窻集)¶
<pb:KR2k0044_WYG_176-21a>¶
　王賁(兩浙名賢録字藴文天台人介特有守鄉俗化/之不敢為非王實翁創上蔡書院金華王魯&KR3548;)¶
　　(為堂長賁具古冠服來謁及魯齋歸乃敦請代理/其事既卒無以斂門人争經理其喪至於葬道有)¶
　　(兩岐一大而逺一狹而近門人請於其婦婦曰先/夫平日不曾由徑取㨗不可違其志聞者嘆息曰)¶
　　(有是夫宜有是婦台學源流賁嘗撰心圖為說/以傳學者盖借一字以立義足為心學之助云)¶
　戴良齊(赤城新志字彦肅黄巖人嘉熙進士累官秘/書少監以古文鳴而尤精性理之學所著有)¶
　　(中說辨妄通鑑前紀曾子遺書論語外書孔子年/譜世譜七十子說林公輔答徐始豐書有曰當今)¶
　　(經書雖皆具完而禮經獨為殘缺加以漢儒之記/有不純者郡先哲戴大監嘗力為之辨草廬吳文)¶
　　(正公師之得其說於今未大/行也觀此其學之源委可見)¶
<pb:KR2k0044_WYG_176-21b>¶
　車若水(明一統志黄巖人師事金華王柏講明性理/博學工古文自號玉峯山民所著有宇宙畧)¶
　　(記玉峯冗藁台學源流若水初從陳篔窻學古文/及從清獻杜公游大悔之往來王魯齋之門得聞)¶
　　(晦翁緒論嘗欲取大學知止有定以下二條合聴/訟章為格物致知傳質於魯齋以為洞照千古錯)¶
　　(簡使朱子聞之亦當為之莞爾一笑其友胡立方/稱玉峯貌癯而野口呐不能言即之既熟囘視胸)¶
　　(中狹者寛塞者通/陋者廣眞益友也)¶
　陳天瑞(台學源流字德修號古堂臨海人咸淳元年/進士明一統志天瑞公輔之後師事金華王)¶
　　(柏明性理之學志潔行亷為金華令有能名/宋末隐遁林壑効淵明書甲子文集五十卷)¶
　戴亨(嘉靖浙江通志字子元臨海人師事邱木居有/太極圖說人心道心說近思録補注朱子詩解)¶
<pb:KR2k0044_WYG_176-22a>¶
　　(北溪字義辨正其敎人以毋自欺為第一義嘗銘/座右曰莫見乎隐莫顯乎㣲欲人不知莫若弗為)¶
　楊明復(嘉靖浙江通志字復翁臨海人操履純正博/通經籍著有周易會粹尚書暢旨詩學發微)¶
　　(冠昏喪祭圖人稱浦城先生台學源/流景定間王守華甫聘為郡學正)¶
　董楷(台學源流字正翁御史亨復之子嘗從潛室陳/器之得晦翁冄傳之學寳祐四年舉進士明一)¶
　　(統志楷臨海人為績溪簿直寃獄賑飢饉修城捍/水遷知洪州有惠政官至吏部郎中有克齋集程)¶
　　(朱易/行世)¶
　周敬孫(嘉靖浙江通志臨海人太學生師事金華王/柏受性理之學嘗著易象占尚書補遺春秋)¶
　　(類/例)¶
<pb:KR2k0044_WYG_176-22b>¶
　元¶
　周仁榮(元史本傳字本心臨海人父敬孫宋太學生/初王柏以朱熹之學主台之上蔡書院敬孫)¶
　　(與同郡楊珏陳天瑞師事之受性理之旨仁榮承/其家學又師珏天瑞治易禮春秋而工為文章用)¶
　　(薦署美化書院山長舉行鄉飲酒禮士俗為變後/辟江浙行省掾史省臣皆呼先生不以吏遇之後)¶
　　(拜集賢待制奉㫖代祠嶽瀆至會稽以疾卒年六第/十有一其所敎弟子多名人而台哈布哈為進士)¶
　　(一弟仔肩字本道以春秋登延祐五/年進士第終惠州路總管府判官)¶
　孟夢恂(元史周仁榮傳夢恂字長文黄巖人與仁榮/同師事楊珏陳天瑞夢恂講解經旨體認精)¶
　　(切務見行事四方從遊者皆服焉部使者薦其行/義署本郡學錄至正十三年以設䇿禦寇有功授)¶
<pb:KR2k0044_WYG_176-23a>¶
　　(登仕郎常州路宜興州判官未受命而卒年七十/四賜諡曰康靖先生著有性理本旨四書辨疑漢)¶
　　(唐會要七政疑解及/筆海雜録五十卷)¶
　盛象翁(赤城新志字景則黄巖人歴平陽汀州路敎/授以昌國州判官致仕嘗遊車玊峯黄壽雲)¶
　　(二先生之門學者尊之曰聖泉先生台州府/志著有易學直指本原聖泉文集若干卷)¶
　翁森(嘉靖浙江通志字秀卿仙居人隐居敎授取朱/子白鹿洞學規以為訓從游者前後至八百餘)¶
　　(人有一瓢/稿行於世)¶
　周潤祖(赤城新志字彦德臨海人嘗學於周仁榮與/達兼善為友隐居敎授四十餘年至正中被)¶
　　(召既没而恩命始下鄉人即其所居尊/稱之曰紫巖先生著有紫巖稿十餘卷)¶
<pb:KR2k0044_WYG_176-23b>¶
　陳紹大(兩浙名賢録字成甫黄巖人以儒學名家元/初學者為文競循聲律紹大獨以性理之學)¶
　　(自任為文章必傳經義治尚書作四書辨/疑生徒至二百餘人並稱之曰西山夫子)¶
　明¶
　徐森(台州府志字宗茂黄巖人六經百家靡不淹貫/嘗篝燈讀漢書燼落爇其半黙誦塡之不誤一)¶
　　(字尤深於易與兄宗實俱從史伯璿游史竒其才/曰昔所謂東甌二徐者今復見之遂呼為後二徐)¶
　　(洪武間以薦厯徐聞敎諭著易說及詩書禮記經/義四書辨疑授學者諸藩重臣交聘主文衡劉三)¶
　　(吾薦入侍/講經筵卒)¶
　郭檟(儒林録字徳茂自仙居徙黄巖之松山里少勤/問學壯有所悟由伊洛上遡洙泗求聖賢用心)¶
<pb:KR2k0044_WYG_176-24a>¶
　　(燕居獨處衣冠修整與人接和氣滿容士多從之/遊其為敎謂必先收放心方見得吾道端倪即聖)¶
　　(賢言語皆有歸著又曰學者懲忿窒欲是大切要/處父殁會兵荒不克𦵏茹蔬抱戚迄𦵏已始御酒)¶
　　(肉母疾衣不解帶親為沃面浣衣滌席六閲月不/以人代與其兄友愛尤篤卒年六十二門人私諡)¶
　　(曰貞成先生嘉靖浙江通志終元之世隐居敎授/洪武初用御史李時可薦始就饒陽知縣三年邑)¶
　　(大治以從兄故坐免邏者察諸途搜篋中唯所著/易說雜評暢庵稿數十卷帝嘉其亷賜紗幞銀帶)¶
　　(寳鈔/旌之)¶
　朱右(儒林録字序賢寧海人嘗遊李五峯陳兩峯之/門讀書有覺錄其尤要而切近者名曰性理本)¶
　　(原首掲河圖洛書次叙太極圖說定性書西東二/銘後附通書感興詩而自叙其首洪武三年詔徵)¶
<pb:KR2k0044_WYG_176-24b>¶
　　(天下名儒至京考禮右與其選比至兼/預修元史大明日厯二書終晉府長史)¶
　方孝孺(傳詳/忠臣)¶
　許繼(分省人物考字士修臨海人自兒時屹有成人/之志以古賢哲自勉玩心天人窮賾探微將大)¶
　　(究六經之緒反之於約以成身致用有得乎心沛/然自樂不以貧賤患難惑其志與方孝孺友善相)¶
　　(切磋不怠甫壯而病病三年孝孺每見之未嘗不/覺其獨進也比卒神志不亂洞然於晝夜生死之)¶
　　(故/云)¶
　陳璲(嘉靖浙江通志字廷嘉臨海人永樂九年進士/改庶吉士授編修奉命纂修五經四書性理大)¶
　　(全書成以疾乞歸十餘年足跡不入公府起廣西/按察僉事提學日與諸生講學以見諸踐履為先)¶
<pb:KR2k0044_WYG_176-25a>¶
　　(士皆振起甫三載乞休有梅浦田數頃減租以舒/農力陳員韜與子選林一鶚皆出其門年八十二)¶
　　(卒/)¶
　謝鐸(續文獻通考字鳴治太平人天順甲戌進士選/庶吉士授編修成化中預修英廟實録校通鑑)¶
　　(綱目上疏言宋神宗好通鑑理宗好綱目而不能/推之政治因勸上親賢講學大本立而萬目自隨)¶
　　(上嘉納之進侍講以艱去孝宗起修憲廟實録𢎞/治中為兩京祭酒以道義亷節為敎疏正文廟祀)¶
　　(典皆師古義不徇俗以希世正德初權奄用事致/仕卒贈尚書諡文肅著有眞西山讀書記伊洛淵)¶
　　(源續錄赤城志又刻方遜志文集傳於世分省/人物考號方石卒於正德五年年七十有六)¶
　陳選(分省人物考字士賢臨海人天順庚辰進士拜/御史成化初上疏言君子小人進退治道所係)¶
<pb:KR2k0044_WYG_176-25b>¶
　　(不可不慎救羅倫劾學士倪謙錢溥干進又劾尚/書馬昻諸大臣不職出巡江西風紀大振督學南)¶
　　(畿規約簡明力變浮華令諸生讀小學書暇則服/習古禮遷河南按察使時中官汪直往河南勾當)¶
　　(公事選密疏其專擅罪擢廣東布政使廣民疲困/為除徭役罷和買有提督市舶司者倚進貢為奸)¶
　　(利役户苦於供需特減去三十人其後番人與海/商私通詭稱蘇門答剌國使臣市舶利其貨不問)¶
　　(選特發其偽中官深怨乃誣奏他事逮赴京廣人/數萬擁留之行至南昌病卒追贈光祿卿諡恭愍)¶
　　(選立志以聖賢自期遇格言即手録於册平生言/不出口視所當為者勇為之不顧利害言動端莊)¶
　　(燕會惟服先人故衣客至瓦器蔬食而已嘗曰居/此官必盡此職行此事必盡此心所註小學孝經)¶
　　(冠祭禮儀等/書行於世)¶
<pb:KR2k0044_WYG_176-26a>¶
　金賁亨(分省人物考字汝白臨海人𢎞治進士厯官/福建江西提學副使為人清粹醇夷剛介端)¶
　　(毅既知學問大指毅然以聖人為必可學嘗愛横/渠一時放下則一時德性有懈初學當以心為嚴)¶
　　(師及伊川整齊嚴肅則心便一之語言動有紀細/過必録踐履既篤德性堅定及留曹謁告屏居數)¶
　　(月黙坐澄心一意涵養於明道所謂不須防檢不/須窮索延平所謂灑然氷解凍釋處超然有得以)¶
　　(是居官行政大抵主於崇禮敎敦俗尚端䝉養以/維世善俗在閩發明朱子之學本之延平豫章龜)¶
　　(山明道具有本末端緒乃闢道南書院以崇祀五/先生在江右優選志行之士聚之白鹿書院親與)¶
　　(講論明濓溪過化之由究鵝湖異同之㫖居家百/行純備為後學宗仰有學易記道南錄學庸議臨)¶
　　(海縣志行世享年八十有六儒林録賁亨自號其/居曰一所學者稱一所先生著台學源流及詩文)¶
<pb:KR2k0044_WYG_176-26b>¶
　　(集子立愛立敬/立相俱成進士)¶
　黄綰(分省人物考字宗賢太平人以䕃補後軍都督/府都事王文成自廬陵入覲來見語學文成喜)¶
　　(曰此學久絶君何所聞曰雖粗有志實未有聞文/成曰人惟患無志何患無聞訂與終身共學綰聆)¶
　　(其言如渇得飲無弗入也後二十年聞致良知之/㫖大歎服執贄稱門人儒林録明倫大典成陞詹)¶
　　(事出為南禮部右侍郎轉左陽明既没桂萼齮齕/之綰上疏言昔議大禮臣與萼合臣遂直友以忠)¶
　　(君今萼毁臣師臣不敢阿友以背師遂以女妻陽/明之子正億擕之金陵銷其外侮年七十五卒)¶
　王宗沐(傳詳/名臣)¶
　　金華府¶
<pb:KR2k0044_WYG_176-27a>¶
　南北朝¶
　婁幼瑜(金華賢達傳字季玊義烏人聚徒敎授不應/徵辟著禮記捃拾三十卷禮記摭遺一卷文)¶
　　(集六十/六卷)¶
　龔孟舒(南史顧越傳東陽龔孟舒者通毛詩善談名/理仕梁位潯陽郡丞元帝在江州遇之甚重)¶
　　(躬師事焉天嘉/中位大中大夫)¶
　宋¶
　于房(兩浙名賢録浦江人父暠有學行房為文有父/風而精簡過之逺邇學者視為典型嘉祐四年)¶
　　(進士官至尚書屯田員外郎通判應天府南京留/守司子世封正封亦舉進士世封晚著易詩書四)¶
<pb:KR2k0044_WYG_176-27b>¶
　　(十卷正封著春秋三傳是非二十卷當/時稱以經學世其家者必曰浦江二封)¶
　王固(金華賢達傳義烏人受業胡瑗登皇祐五年進/士初名冏臚唱之日仁宗賜以今名因字天貺)¶
　　(官恩陽令/有治績)¶
　朱臨(浦陽人物記其先家呉興五季避亂遷浦陽臨/少頴悟從胡瑗受春秋瑗嘗著春秋辨要唯臨)¶
　　(得之為精晚年好唐陸淳學謂孔子殁千有餘年/說春秋者無出淳書之右以吕公著薦入官歴宣)¶
　　(德郎守光祿寺丞以著作佐/郎致仕著春秋說二百餘篇)¶
　杜汝霖(金華賢達傳字仁翁蘭溪人從胡瑗學至曾/孫旟伯髙旃仲髙斿叔髙旞季髙旝㓜髙人)¶
　　(稱金華五髙旟登吕祖謙門旝問道朱熹淳熙間/旟兩以賢良方正薦未赴端平中入館閣五人皆)¶
<pb:KR2k0044_WYG_176-28a>¶
　　(有詩文/行於世)¶
　唐仲友(婺書字與政金華人登紹興進士中宏詞科/判建康府上書曰兵力眩於虚數一患也敵)¶
　　(情惑於間言二患也財力屈而妄費三患也官爵/濫而輕與四患也和之與戰皆隨時應敵之方而)¶
　　(非吾之至計要在不忘宗社之仇先定立國之本/時至則起而收之耳執政以為通達國體再知台)¶
　　(州為髙文虎所排予祠歸著有六經解九經發顯/經史難答孝經解愚書諸史精義帝王經世圖譜)¶
　　(天文地理辨宣公奏議解說齋文集傳世金華/賢達傳說齋其號也兄仲温仲義皆紹興進士)¶
　范浚(正徳蘭谿縣志字茂明居香溪家世業儒不嗜/榮利紹興間嘗舉賢良以秦檜當國不起閉門)¶
　　(篤志求道學者稱香溪先生有文集/二十四卷行於世朱熹録其心箴云)¶
<pb:KR2k0044_WYG_176-28b>¶
　吕祖謙(厯代名儒傳字伯恭尚書右丞好問之孫自/其祖始居婺州祖謙之學本諸家庭有中原)¶
　　(文獻之傳長從林之竒汪應辰胡憲游又友朱子/及張栻講索益精舉進士復中博學宏詞科除太)¶
　　(學博士兼國史院編修官實錄院檢討官輪對首/勉孝宗留意聖學且言恢復大事召試館職嘗喜)¶
　　(陸九淵之文而未識其人考試禮部得一卷曰此/必江西小陸文也掲示果然人服其精鑒實録成)¶
　　(進對言治道體統願虚心以求天下之士執要以/總萬事之幾今日固當激厲其事功尤當愛䕶其)¶
　　(根本遷著作佐郎尋兼禮部以末疾丐祠建麗澤/書院以會友講學病中猶為日記察物内省不以)¶
　　(一日懈除直秘閣卒年四十五諡曰成祖謙學以/闗洛為宗嘗言静多於動踐履多於發用涵養多)¶
　　(於講說讀經多於讀史工夫然後可久可大少卞/急一日誦論語至躬自厚而薄責於人一時意氣)¶
<pb:KR2k0044_WYG_176-29a>¶
　　(皆平朱子每稱學如伯恭方是能變化氣質所講/畫將以開物成務居家之政皆可為後世法嘗欲)¶
　　(編近思録因與朱子同止寒泉精舍分類抉微一/月而成又嘗修讀詩記大事記皆未成書考定古)¶
　　(周易書說閫範官箴辨志録歐陽公本末皆行於/世學者稱東萊先生續文獻通考理宗嘉熙二年)¶
　　(改諡忠亮景定二年追封開封伯從/祀孔廟明嘉靖九年改稱先儒吕子)¶
　吕祖儉(嘉靖浙江通志字子約祖謙弟受業祖謙寧/宗即位除太府丞時韓侂胄用事祖儉上封)¶
　　(事言甚剴切安置於韶州在謫所讀書窮理賣藥/自給所著有大愚集厯代名儒𫝊從弟祖泰性疏)¶
　　(達尚氣誼論世事無忌諱祖儉既貶祖泰嘗欲以/言報國懼累祖儉及祖儉卒乃上書請誅韓侂胄)¶
　　(坐杖配欽州侂胄誅詔/雪其寃補上州文學卒)¶
<pb:KR2k0044_WYG_176-29b>¶
　馬之純(金華先民傳字師文東陽人隆興二年進士/知嚴州比較時務時張栻作守大䝉賞識由)¶
　　(是益潛心載籍究極六經諸子百家素有藻鑑諸/生中獨以大臣期喬行簡卒如其言著尚書中庸)¶
　　(論語說周禮隨釋類編左傳紀/事編年詩文豫章雜著若干卷)¶
　邵囦(嘉靖浙江通志字萬宗蘭谿人淳熙八年進士/授桞州敎授改潭州朱子方帥湖南薦其學行)¶
　　(晚歲由楚州奉祠歸家名其堂曰今/是著禮記解讀易管見今是堂稿)¶
　鞏豐(萬厯金華府志字仲至武義人淳熙中以太學/生擢進士第除敎授漢陽軍調福州帥幕從朱)¶
　　(子講明義理之學聲實甚著知臨安縣改提轄左/蔵庫奉祠卒著有東平集二十七卷工詩多至三)¶
　　(千餘首宋濂鞏豐傳豐祖庭芝世號山堂先生登/元城劉安世之門以道學為東平倡及其來遷也)¶
<pb:KR2k0044_WYG_176-30a>¶
　　(以所學化導如東平故武義人士知尚理義之學/至豐又從東萊吕祖謙游於是中原文獻麗澤淵)¶
　　(源萃於/一門矣)¶
　戚如琥(兩浙名賢録字少伯金華人㓜力學長游吕/東萊之門務以修身齊家見諸實用東萊每)¶
　　(嘆異之紹熙元年登進士丙科授郴州敎授遷國/子博士出知台州改袁州政績大著及卒門人私)¶
　　(諡曰貞/白先生)¶
　時瀾(金華賢達傳字子瀾蘭谿人師吕祖謙淳熙辛/丑進士累官朝散郎通判台州祖謙輯書說自)¶
　　(秦誓泝洛誥未畢而卒瀾補完之有南堂集若干/卷兄澐字子雲師祖謙著尚書周官餘論未成卒)¶
　汪淳(嘉靖浙江通志金華人受業吕祖謙勵/志於學授吉州敎授講學者咸歸重焉)¶
<pb:KR2k0044_WYG_176-30b>¶
　鄭宗强(萬厯金華府志字南夫金華人遊於東萊之/門講貫理道篤志根源蔡文軒稱其學業精)¶
　　(深履行純篤後以朝請大/夫致仕著有坦溪集行世)¶
　趙彦秬(兩浙名賢録字周錫東陽人師事吕祖謙擢/取應科精春秋左氏作發微百篇以進上嘉)¶
　　(之旋借和州觀察使金吾上將軍充接伴副使事/訖特轉一官隆興元年登進士擢宣義郎累遷眉)¶
　　(州通判卒彦秬好學有文著述不倦詩/數百篇名西征隨筆子淦夫尤工於詩)¶
　傅寅(兩浙名賢録字同叔義烏人㓜嗜學經史百家/悉能成誦從唐仲友質疑問難仲友喜曰吾益)¶
　　(友也及聞其升陾分陜之說語門人曰職方輿地/盡在同叔腹中矣寅於天文地理明堂封建井田)¶
　　(律厯兵制之類靡不窮究根穴訂其譌謬號曰羣/書百考黄文叔欲與同列奏補以官知不可屈乃)¶
<pb:KR2k0044_WYG_176-31a>¶
　　(止學者稱/杏溪先生)¶
　葉秀發(宋濂葉秀發傳字茂叔金華人師事吕祖謙/唐仲友極深性理之學慶元丙辰進士授長)¶
　　(溪主簿轉慶元府學敎授嘗著論語講義以誨諸/弟子時鉅儒樓鑰婁昉鄭性之楊簡袁燮皆器秀)¶
　　(發與之交而於簡問難尤切簡每自謂有所啓發/秩滿陞政和令調桐城丞金人犯蘄黄桐為隣壤)¶
　　(騎兵將迫家人號泣求避秀發叱之曰此正臣子/致身之日茍先去如一城生聚何修城濬濠為備)¶
　　(禦計會金人使諜者至秀發擒之亟斬以徇金人/氣沮邑頼以完事定制閫忌其功不自已出上其)¶
　　(擅斬非法降官及史彌逺當國人有自桐城來者/彌逺以秀發為問其人歴言撫綏安定之詳乃擢)¶
　　(知高郵軍高郵三十六湖水高而田下隄防不固/則民且無稼秀發建石□以疏水勢瀦洩有恒無)¶
<pb:KR2k0044_WYG_176-31b>¶
　　(乾溢之病後馬光祖為守思其功搆堂樊梁之隄/以祀學者尊之曰南坡先生著有易說周禮說論)¶
　　(語講義/行世)¶
　章如愚(金華先民傳字俊卿金華人㓜頴悟慶元中/登進士第累官國子博士改知貴州開禧中)¶
　　(被召上疏極諌時政因忤韓侂胄罷歸講學論道/逺近咸師尊之稱曰山堂先生所著有羣書考索)¶
　　(六十六卷文/集若干卷)¶
　何基(宋史本傳字子恭金華人父伯熭為臨川縣丞/黄幹適知縣事伯熭見二子而師事焉幹告以)¶
　　(必有眞實心地刻苦工夫而後可基悚惕受命於/是隨事誘掖得聞淵源之懿研精覃思平心易氣)¶
　　(以俟其通未嘗叅以已意立異以為髙徇人而少/變也朱熹門人楊與立一見推服來學者衆嘗謂)¶
<pb:KR2k0044_WYG_176-32a>¶
　　(為學立志貴堅規模貴大克踐服行死而後已王/柏既執贄為弟子序正諸經𢎞論英辨質問疑難)¶
　　(或一事至十往返基終不變以待其定嘗曰治經/當謹守精玩不必多起疑論有欲為後學言者謹)¶
　　(之又謹可也基淳固篤實絶類漢儒雖一本於熹/然就其言發明則精義新意愈出不窮景定五年)¶
　　(詔舉賢被命添差婺州學敎授兼麗澤書院山長/力辭咸淳初授史館校勘兼崇政殿說書屢辭改)¶
　　(承務郎主管西嶽廟終不受卒年八十一祭酒楊/文仲請於朝諡文定著有大學中庸發揮大傳易)¶
　　(啓䝉發揮通書/近思録發揮)¶
(國朝雍正二年九月奉/㫖從祀兩廡)¶
　王柏(宋史本傳字會之金華人大父師愈從楊時受/易論語既又從朱熹張栻吕祖謙游父瀚兄弟)¶
<pb:KR2k0044_WYG_176-32b>¶
　　(皆及熹祖謙之門柏少慕諸葛亮為人自號長嘯/年踰三十始知家學之原捐去俗學勇於求道與)¶
　　(其友汪開之著論語通㫖至居處恭執事敬惕然/嘆曰長嘯非聖門持敬之道亟更以魯齋或語以)¶
　　(何基嘗從黄幹得熹之傳即往從之授以立志居/敬之旨且作魯齋箴勉之質實堅苦有疑必從基)¶
　　(質之作敬齋箴圖夙興見廟治家嚴飭當暑閉閣/静坐子弟白事非衣冠不見也少孤事其伯兄甚)¶
　　(恭季弟蚤喪撫其孤割田予之收合宗族周恤扶/持之開之殁家貧為之斂且𦵏焉為麗澤上蔡兩)¶
　　(書院師鄉之耆德皆執弟子禮其卒整衣冠端坐/揮婦人勿近國子祭酒楊文仲請於朝諡曰文憲)¶
　　(所著有讀易記涵古易說大象衍義涵古圖書讀/書記書疑詩辨說讀春秋記論語衍義太極衍義)¶
　　(伊洛精義研幾圖魯經章句論語通㫖孟子通㫖/書附傳左氏正傳續國語閫學之書文章復古續)¶
<pb:KR2k0044_WYG_176-33a>¶
　　(古濓洛文統朱子指要詩可言天文攷地理攷墨/林攷大爾雅六義字原江右淵源伊洛精義朝華)¶
　　(集紫陽詩類/家乘文集)¶
(國朝雍正二年九月奉/㫖從祀兩廡)¶
　傅芷(兩浙名賢録字升可義烏人六經俱通尤精史/學從遊之士户屨恒滿登淳祐五年進士第授)¶
　　(仙居尉未上而卒有六經講/義及南園詩文雜稿二十卷)¶
　徐僑(宋史本傳字崇甫義烏人從學於吕祖謙門人/葉邽淳熙十四年舉進士調上饒主簿始登朱)¶
　　(熹之門熹稱其明白剛直命以毅名齋入為秘書/省正字校書郎直寳謨閣以忤史彌逺劾罷端平)¶
　　(初被召遷秘書少監太常少卿手疏數千言皆感/憤剴切帝為動容太息明日手詔罷邊帥之尤無)¶
<pb:KR2k0044_WYG_176-33b>¶
　　(狀者申儆羣臣以朋黨為戒命有司裁節中外浮/費而賜僑金帛甚厚僑固辭不受侍講開陳友愛)¶
　　(大義用是復皇子竑爵請從祀周敦頤程顥程頤/張載朱熹以趙汝愚侑食寧宗皆如其請金使至)¶
　　(僑以無國書宜館之於外如叔向辭鄭故事迕丞/相意力丐休致帝諭留甚勤遷工部侍郎辭益堅)¶
　　(乃以寳謨閣待制奉祠卒諡文清其學以眞踐實/履為尚奏對之言剖析理欲因致勸懲若其守官)¶
　　(居家清苦刻厲之/操尤人所難能)¶
　葉由庚(金華賢達傳字成父義烏人從徐僑遊與何/基王柏往來尤宻嘗謂古人知行並進聞一)¶
　　(善言見一善行未之能行唯恐有聞若為語言文/字纒蔽奪其精神必待知至而後行是終無可行)¶
　　(之日也人以為名/言稱通齋先生)¶
<pb:KR2k0044_WYG_176-34a>¶
　汪開之(萬厯金華府志字元思金華人獨善之孫也/居貧力學與王魯齋為友魯齋稱其堅礪勇)¶
　　(往能自拔於困苦中予為為已之學實開端於元/思云開之嘗自著貧約云不衣絹帛不食夜飯不)¶
　　(僱僕從不妄收買不趂人情不作雜書不轉假借/不轉懇事不為妄費不借人物凡十條其卒也魯)¶
　　(齋率朋友斂之又請/於何北山為銘其墓)¶
　張潤之(嘉靖浙江通志金華人篤實清介專心問學/避地長山摘其幽勝為十詠元黄溍謂其㣲)¶
　　(言奥㫖世莫得聞尚頼此詩之存其髙風雅韻猶/可槩見云萬厯金華府志字伯誠號思誠子遊北)¶
　　(山何文定公之門北山輯近思録未就而卒仁山/金履祥繼成其書每條皆質於潤之而後定仁山)¶
　　(嘗稱之曰思誠子於朱門為/嫡孫氷雪孤松端操凛凛)¶
<pb:KR2k0044_WYG_176-34b>¶
　倪公晦(萬厯金華府志字孟暘金華人受業何北山/之門與王魯齋為友魯齋稱其服善喜聞過)¶
　　(專志於下學之實仕至轉運司幹辦公事清/介亷直有聲於時兄公度公武俱以學行稱)¶
　石一鰲(金華賢逹傳字晉卿義烏人景定鄉貢進士/少從王世傑得徐僑之端緒學茂而聲逺從)¶
　　(遊數百人多取髙第晚年覃/思於易著互言總論十卷)¶
　施郁(萬厯金華府志字景文義烏人由太學内舍登/高第擢國子博士從子南一字與之咸淳進士)¶
　　(官太學博士與石一鰲黄溍同時並以文學敎/授名人科士多出其門所著有春秋經傳記要)¶
　虞復(萬厯金華府志字從道義烏人師事倪千里傳/永嘉春秋之學由太學登進士第上緝熙殿四)¶
　　(十八規理宗大喜累官大宗正丞出知信州時史/嵩之開督府以御札盡收列郡利權因上表進愛)¶
<pb:KR2k0044_WYG_176-35a>¶
　　(養根本之說大忤其意遂奉祠歸居東巖十有五/年董丞相槐力薦於朝改尚書郎官輪對舉大學)¶
　　(正心誠意為綱領分好樂忿&KR1264;為節目上嘉納乞/外差知寧國府改知瑞州以疾革請納祿得㫖轉)¶
　　(朝議大夫致仕著有成已集告/䝉告忠逺齋集合八十餘卷)¶
　潘墀(金華賢達傳金華人號芥軒文獻通考蜀人以/晦菴語録類成編處州敎授潘墀取論語一類)¶
　　(增益其所未/備刋於學宫)¶
　元¶
　王炎澤(萬厯金華府志字威仲義烏人少嗜書稍長/治舉子業當宋末塲屋事廢因耑意探索聖)¶
　　(賢微㫖又從徐僑門人傳考亭之學窮居約處開/門授徒絶口不言仕進學者尊為南稜先生待人)¶
<pb:KR2k0044_WYG_176-35b>¶
　　(一本於誠言論無所隐蔽為諸生講說務推明大/義不事支離穿鑿著有南稜類稿二十卷二子良)¶
　　(玉常山敎諭良/珉義烏訓導)¶
　金履祥(元史本傳字吉父蘭溪人其先本劉氏避錢/武肅王嫌名更為金氏履祥㓜而敏睿比長)¶
　　(益自䇿勵凡天文地形禮樂田乘兵謀隂陽律厯/之書靡不畢究及壯知向濓洛之學事同郡王柏)¶
　　(登何基之門基則學於黄幹而幹親承朱熹之傳/者也自是講貫益密造詣益邃會襄樊之師日急)¶
　　(宋人坐視而不敢救履祥進牽制𢷬虚之䇿請以/重兵由海道直趨燕薊則襄樊之師不攻自解宋)¶
　　(莫能用德祐初以史館編校起之辭弗就宋將改/物所在盗起履祥屏居金華山中獨處終日儼然)¶
　　(與物接則盎然和懌訓迪後學諄切無倦何基王/柏之喪率同門士以義制服自唐堯以下接於通)¶
<pb:KR2k0044_WYG_176-36a>¶
　　(鑑之前勒為□書名曰通鑑前編訓釋裁正多儒/先所未發他所著曰大學章句疏義二卷論語孟)¶
　　(子集計考証十七卷書表註四卷當時議者以為/基之清介純實似尹和靖柏之髙明剛正似謝上)¶
　　(蔡履祥則親得之二氏而並充於已者也居仁山/之下學者稱仁山先生大德中卒至正中賜諡文)¶
　　(安厯代名儒傳論履祥守潔懐貞有管寧陶潛之/操撰述諸書皆可為學者的所考禹貢山川尤多)¶
　　(蔡傳所/未逮)¶
(國朝雍正二年九月奉/㫖從祀兩廡)¶
　許謙(元史本傳字益之其先京兆人由平江徙金華/謙數歲而孤甫能言母陶氏口授孝經論語入)¶
　　(耳輒不忘稍長立程自課雖疾不廢旣乃受業金/履祥之門居數年盡得其奥謂學以聖人為凖的)¶
<pb:KR2k0044_WYG_176-36b>¶
　　(然必得聖人之心而後可學聖人之事聖賢之心/具在四書四書之義備於朱子讀詩集傳有名物)¶
　　(鈔八卷讀書集傳有樷說六卷其觀史有治忽幾/微倣史家年經國緯之法起太皥氏迄宋元祐元)¶
　　(年又有自省編晝之所為夜必書之其不可書者/則不為也他若天文地理典章制度食貨刑法字)¶
　　(學音韻醫經術數之說靡不該貫又嘗句讀九經/儀禮及春秋三傳於其宏綱要領錯簡衍文悉别)¶
　　(以鉛黄朱墨其後吳師道購得吕祖謙㸃校儀禮/視謙所定不同者十有三條而已延祐初居東陽)¶
　　(入華山學者翕然從之著錄者千餘人獨不以科/舉之文授人曰此義利所由分也篤於孝友處世)¶
　　(不膠於古不流於俗歳大祲謙貌加瘠或問曰豈/食不足耶謙曰今公私匱竭道殣相望吾獨能飽)¶
　　(耶中外名臣列其行義章數十上皆莫能致至元/三年卒年六十八嘗以白雲山人自號世稱白雲)¶
<pb:KR2k0044_WYG_176-37a>¶
　　(先生賜諡文懿何基王柏及金履祥殁至謙而其/道益著江浙行中書省為請於朝建四賢書院以)¶
　　(奉祠/事)¶
(國朝雍正二年九月奉/㫖從祀兩廡)¶
　徐畸(正德蘭谿縣志字南夫一字叔範頴敏絶倫力/學好修嘗受易於朱震得其㫖要兼明春秋戴)¶
　　(記皆造其微居家孝友處朋友鄉黨正直不阿為/文雅贍有法隐居敎授學者稱為天民或勸之仕)¶
　　(曰以經淑人是亦仕也著有周/易解微三卷禮記心法二十卷)¶
　黃景昌(浦陽人物記字清逺一字明逺四歲入小學/十二歲能屬文長從方鳳吳思齊謝翺游益)¶
　　(通五經諸子百家之言尤篤意書春秋三傳異說/學者不知所從景昌據經為斷作春秋舉傳論又)¶
<pb:KR2k0044_WYG_176-37b>¶
　　(作周正如傳考蔡氏傳正/誤古詩考晚自號田居子)¶
　劉應龜(兩浙名賢録義烏人潛心義理之學每以古/人自期咸淳間游太學丞相馬驥髙其才將)¶
　　(以女妻之應龜不可乃止由是名稱籍甚元至正/初起為月泉書院山長改杭州學正以身為敎士)¶
　　(遵矩矱著有夢稿痴稿聼雨留稿共二十/卷金華賢達傳字元益人稱山南先生)¶
　胡長孺(元史本傳字汲仲永康人其先自天台來徙/父居仁淳祐丁未進士知台州軍事文辭政)¶
　　(事絶出四方至長孺其學益大振棲永康山中至/元二十五年詔下求賢拜集賢修撰與宰相議不)¶
　　(合改敎授揚州移建昌録事至大元年轉台州路/寧海主簿丁未浙東大祲戊申復無麥宣慰同知)¶
　　(脫歡察議行賑荒之令以餘錢二十五萬屬長孺/悉散於民托歡察不敢問延祐元年轉長山場鹽)¶
<pb:KR2k0044_WYG_176-38a>¶
　　(司丞以病辭隐杭之虎林山以終長孺初師青田/余學古學古師王夢松夢松傳龍泉葉味道之學)¶
　　(味道則朱熹弟子也淵源既正為人光明宏偉慨/然以孟子自許惟恐斯道之失傳誘引不倦為詞)¶
　　(章金㫪玉撞碑版照耀屢司文衡貴實賤華文風/為之一變晚病喘正衣冠坐逝年七十五著有瓦)¶
　　(缶編南昌集寜海漫抄顔樂齋稿行於世其從兄/之綱之純皆以經術文學名之綱字仍仲嘗被薦)¶
　　(書於聲音字畫之說自言獨造其妙之純字穆仲/咸淳甲戌進士踐履如古獨行者文尤明潔可誦)¶
　　(人稱為/二胡云)¶
　黃溍(元史本傳字晉卿義烏人延祐二年進士第授/台州寧海丞地瀕鹽場亭戸肆毒害民編户𨽻)¶
　　(漕司及財賦府者横暴尤甚溍皆痛繩以法盗事/久不決溍為之疏剔免死者十餘人遷諸暨州判)¶
<pb:KR2k0044_WYG_176-38b>¶
　　(官入為應奉翰林文字轉國子博士視弟子如朋/交未始輕納人拜學者滋益恭出為江浙儒學提)¶
　　(舉以秘書少監致仕未幾除翰林直學士兼經筵/官執經進講者三十有二帝嘉其忠數出金織紋)¶
　　(段賜之陞侍講學士知制誥上章求歸乆之始得/南還優游田里間凡七年卒年八十一贈中奉大)¶
　　(夫追封江夏郡公諡文獻溍博極天下之書而約/之於至精剖晰經史疑難及古今制度名物旁引)¶
　　(曲證多先儒所未發文辭布置謹嚴援據精切譬/之澄湖不波一碧萬頃魚龞蛟龍潛伏不動而淵)¶
　　(然之光自不可犯著有日損齋稿二十三卷義烏/志七卷筆記一卷萬厯金華府志宋濓贊其以儒)¶
　　(學自奮嶷然獨任斯道之重上承/朱吕道統天下學士咸知師法云)¶
　柳貫(元史黄溍𫝊浦陽桞貫字道𫝊器局凝定端嚴/若神嘗受性理之學於蘭溪金履祥必見諸躬)¶
<pb:KR2k0044_WYG_176-39a>¶
　　(行凡六經百氏兵刑律厯數術方技書靡所不通/作文沉鬰舂容涵肆演迤始用察舉為江山儒學)¶
　　(敎諭仕至翰林待制與溍及臨川虞集豫章掲傒/斯齊名號為儒林四傑所著有文集四十卷字系)¶
　　(二卷近思錄廣輯三卷金石/竹帛遺文十卷年七十三卒)¶
　吳萊(元史黄溍傳萊字立夫集賢大學士直方之子/天資絶人七歲能屬文嘗往族父家日易漢書)¶
　　(一帙以去族父迫扣之琅然而誦不遺一字三易/他編皆如之衆驚以為神延祐七年以春秋舉上)¶
　　(禮部不利退居深褭山中益窮諸書奥㫖著尚書/標說六卷春秋世變圖二卷春秋傳授譜一卷古)¶
　　(職方録八卷孟子弟子列傳二卷文集六十卷桞/貫極慎許與每稱萊為絶世才溍晚年謂人曰萊)¶
　　(之文類秦漢間人所作以御史薦調長薌書院山/長未上卒年四十有四君子惜之私諡淵穎先生)¶
<pb:KR2k0044_WYG_176-39b>¶
　　(萬厯金華府志子士/諤金華縣學敎諭)¶
　吳師道(元史本傳字正傳蘭溪人自覊丱知學即善/記覽才思涌溢詩歌清麗因讀眞德秀遺書)¶
　　(幡然有志於為已之學嘗以持敬致和之說質於/許謙謙復之以理一分殊之㫖由是心志益廣造)¶
　　(履益深登至治元年進士第授髙郵縣丞調寧國/路録事會歲大旱勸大家得粟三萬七千六百石)¶
　　(以賑飢民又言於部使者轉聞於朝得粟鈔賑之/三十餘萬人頼以存活遷池州建德縣學田為豪)¶
　　(民所佔按其圖籍悉以歸學茶稅尤重民以為病/極言於所司𣙜稅為減召為國子助敎陞博士其)¶
　　(為敎一本朱熹之㫖而遵許衡之成法六館諸生/人人自以為得師以禮部郎中致仕終於家著有)¶
　　(易詩書雜說春秋胡傳附辨戰國䇿校註敬鄉錄/及文集二十卷師道同郡王餘慶字叔善仕為江)¶
<pb:KR2k0044_WYG_176-40a>¶
　　(南行臺監察御史亦/以儒學名重當世云)¶
　戚仲咸(金華賢達傳永康人高祖如琥與從兄如圭/如玉並受業吕祖謙皆舉進士仲咸從許謙)¶
　　(問道潛心性理之學旁通諸子百氏主敎吕氏師/法嚴謹學者敬憚之扁其書室曰朝陽人尊之為)¶
　　(朝陽先生所著有/春秋纂例等書)¶
　吕洙　吕溥(萬厯金華府志溥字公甫永康人從許/謙講究經㫖悉領其要為文馳騁雄暢)¶
　　(詩激烈可喜治家以禮冠婚喪祭一遵朱子所定/嘗註大學疑問史論其詩文有竹溪集若干卷兄)¶
　　(洙字宗魯亦從許謙遊同門服/其精敏著有易圖說大學辨疑)¶
　葉謹翁(兩浙名賢録字審言金華人性明達於書無/不讀由家傳之端緒泝儒先之源委卓然自)¶
<pb:KR2k0044_WYG_176-40b>¶
　　(立許謙桞貫張樞黄溍咸樂與為友厯官浦江義/烏二縣敎諭調簿晉江授瑞州同知致仕卒謹翁)¶
　　(天性孝友治家有法吉㐫慶弔一遵吕氏家範所/為詩文和易平實無纎麗之態有四勿齋稿若干)¶
　　(卷蔵/於家)¶
　聞人夢吉(金華先民傳字應之金華人父詵老嘗游/王魯齋之門夢吉受學家庭父子自為師)¶
　　(友七經傳疏皆手鈔成集義理所在必深究而密/察用薦者起厯處州學録西安敎諭昌國州學正)¶
　　(平生信道甚篤持已應物一本於誠涵養既純内/外一致晚居永康之魁山下卒年七十門人宋濓)¶
　　(等謂其執醇而不變含和/而有耀私諡曰凝熙先生)¶
　馬道貫(兩浙名賢録字德珍金華人弱冠時偕弟德/璋師事許文懿於八華山得濓洛之學文懿)¶
<pb:KR2k0044_WYG_176-41a>¶
　　(期勉之甚至文懿殁哭臨制服如親喪學者稱之/著有尚書疏義六卷詩文若干卷自號一得叟)¶
　丁存(兩浙名賢録字性初義烏人性質朴不外撓博/學善屬文尤長於詩賦屢徵明經不就嘗游宗)¶
　　(文何先生門相與闡明理學以遡金許之𫝊晚年/優游盤谷四方學者羣趨之所著有雲崖雜稿)¶
　明¶
　葉儀(分省人物考字景翰金華人受業於許白雲語/以學者必以五倫為本以開明心術變化氣質)¶
　　(為先儀朝夕惕勵研究奥㫖已而授徒講學士争/趨焉語學者曰聖賢言行盡於六經四書其㣲詞)¶
　　(奥義則近世先儒之說備矣由其言以求其心涵/泳從容乆自得之不可先立已意妄有是非也王)¶
　　(師下金華召儀為五經師以老疾辭隐居養親所/著書曰南陽雜稿吳沉稱其理明識精一介不茍)¶
<pb:KR2k0044_WYG_176-41b>¶
　　(安貧樂道/死而不變)¶
　范祖幹(金華先民傳字景先金華人受業許謙之門/悉得其㫖趣其學以誠意為主而嚴之以愼)¶
　　(獨持守之功引誘學者惓惓眞切唯恐其不入於/善戊戌辟為諮議以親老辭四方大夫士莫不向)¶
　　(問安否以為斯文重輕孝行篤至郡守王宗顯立/純孝坊表之學者稱純孝先生著有羣經指要讀)¶
　　(詩記大學中庸/發微柏軒集)¶
　何壽朋(儒林録字德齡蘭溪人從學葉儀之門洪武/初舉孝亷以二親俱老辭窮理守道不妄干)¶
　　(人晚自號歸全學/者稱歸全先生)¶
　汪與立(儒林録字師道蘭溪人從學范祖幹修德立/行與同邑何壽朋齊名嘗謂學者當視古人)¶
<pb:KR2k0044_WYG_176-42a>¶
　　(為不足毋視今人為/有餘人以為名言)¶
　徐原(分省人物考字均善蘭溪人少從呉禮部游博/覽羣書著有五經講義强學齋文集數卷太祖)¶
　　(改婺州為寧越府命知府王宗顯開郡學延儒士/葉儀宋濓為五經師戴良為學正吳沉徐原為訓)¶
　　(導時學校乆廢至/是始聞弦誦之聲)¶
　唐懐德(分省人物考字思誠金華人仲友七世孫受/業許謙六經百家之言無不研究其學以濓)¶
　　(洛為宗粹然一出於正亷訪副使暢篤聘講淮隂/聞者傾服嘗與宋濓辨諸子是非凡九十餘種歴)¶
　　(誦其文以對濓推其博懐德曰徒博陸澄之書厨/耳吾則藉以窮理而施諸事也用部使者薦擢金)¶
　　(華縣學敎諭遷衢州學録卒著有破萬總録/六經問答鈎元集書學指南存齋稿百餘卷)¶
<pb:KR2k0044_WYG_176-42b>¶
　胡翰(金華賢達傳字仲申金華人甫七歲拾道中遺/鏹候遺者至而還之初受業於吳師道繼學文)¶
　　(於呉萊執經於許謙明初以賢才起赴京會有以/金華民藉田出兵者翰為言民懦不習軍旅詔罷)¶
　　(之授衢州敎授俄奉㫖纂修元史書成辭歸卜居/長山之陽學者稱長山先生所著有春秋集義胡)¶
　　(仲子/集)¶
　朱亷(萬厯金華府志字伯清自少刻苦勵志淹貫經/傳悉領要義學文於黄溍遂知名明初知府王)¶
　　(宗顯辟為郡學師及浙東行省右丞李文忠開鎭/嚴州尤加禮敬遂移長釣臺書院洪武三年詔修)¶
　　(元史起為纂修官史成拜翰林編修旣而授經楚/府陞長史乆之病瞶致仕歸窮經講誦嘗取朱熹)¶
　　(語類摘其精義名曰理/學纂言有文集十七卷)¶
<pb:KR2k0044_WYG_176-43a>¶
　汪仁壽(金華賢逹傳字仲山金華人善記覽經史百/家靡不窮究尤耽性理之說號静齋所著有)¶
　　(静庵稿分省人物考子雨能繼家學與/吕肅陳誠汪旻為文字交人稱四友)¶
　宗誠(金華賢達傳字仲實義烏人受業許謙經明學/邃家居授徒所著有孝友通紀及詩文同邑馮)¶
　　(翊字原輔亦受業許謙洪武中以明/經薦除新淦知縣著有崑山片玉集)¶
　許元(儒林録字存仁金華人大父謙學於仁山金氏/得朱子之傳明祖初起幸金華訪求其後乃驛)¶
　　(赴金陵拜京學敎授仍命入傅皇太子及諸王乙/已九月始置國子學命為博士奉命進講經史極)¶
　　(陳洪範休徵咎徵之應呉元年四月上至白虎殿/問孟子何言為要對曰勸國君以行王道施仁政)¶
　　(省刑罰薄稅歛乃其要也冬十月擢為祭酒最見/禮遇設立敎國子條例數十事皆見施行旣而浙)¶
<pb:KR2k0044_WYG_176-43b>¶
　　(江僉事程孔昭誣劾其過/安置韶州後遇赦還卒)¶
　章懋(婺書字德懋蘭谿人嘗講學於楓木山學者稱/楓山先生成化二年舉㑹試第一選庶吉士館)¶
　　(試文多諷諫主者陳文惡之欲出之外劉定之舉/陳選事為勸得留授編修甫踰月元夕張燈命賦)¶
　　(詩懋與同館黄仲昭莊㫤相率諫止謫臨武知縣/改南大理評事評駁稱允遷福建僉事一意便民)¶
　　(行法自如直指使者弗善也會以考績北上致仕/歸杜門讀書楓山庵中四方來學者甚衆御史姜)¶
　　(洪等論薦懋力辭未幾為南祭酒累疏言敎養良/法復移疾歸正德五年再起南太常寺卿六年遷)¶
　　(南禮部右侍郎致仕嘉靖元年進南禮部尚書以/年幾九袠遣行人存問而懋已卒於里第諡文懿)¶
　　(遺文數卷語録一卷年譜一卷俱名人所輯隆萬/間崇祀正學祠名臣言行録懋年四十一得請歸)¶
<pb:KR2k0044_WYG_176-44a>¶
　　(閉門讀書畢心體認之學而言必根志志必先用/用必赴功門人董遵稱公學由乾惕德含坤章進)¶
　　(得泰之彚征退得遯/之嘉遯殆深於易者)¶
　應璋(萬厯金華府志字德夫永康人嘗受學於楓山/一見語以黄勉齋所云真實心地刻苦工夫璋)¶
　　(佩服弗懈楓山稱其純篤授徽州訓導再遷羅源/敎諭正已率人士皆樂從年九十終學者稱東白)¶
　　(先生著有四書索/微尚書要畧等書)¶
　程文德(傳詳/名臣)¶
　凌瀚(兩浙名賢録字德容蘭谿人性端毅負大志不/規規科舉之業早游楓山之門言行必期信果)¶
　　(歩趨必由規矩與學者言尤嚴義利之辯嘉靖乙/酉以易經魁兩浙益肆力學問凡天文地理名物)¶
<pb:KR2k0044_WYG_176-44b>¶
　　(度數以至禮樂兵刑漕運水利之類無不究心四/方從遊者日衆因材而成就之謁選得泰寧敎諭)¶
　　(日與諸生講明理學立條約以正其趨貧者分俸/資之遷周府紀善上崇德講學等書王甚敬焉卒)¶
　　(於官著有羣書類考太平䇿畧邵/武泰寧等志金華正祠録等書)¶
　董遵(分省人物考字道卿蘭谿人受業楓山之門潛/心理學專志力行貢入禮部授江西南昌府學)¶
　　(司訓正身率物士多向風時蔡虚齋邵二泉相繼/視學徵主白鹿洞書院轉溧陽敎諭陞知浦江縣)¶
　　(在任一年百廢具舉疏乞近地便養忤當道意調/知廣東感恩縣懇請終養歸家無儋石儲而事親)¶
　　(曲盡孝道著有金華淵源録及文集若干卷從/子翬事父母及生母孝人以一門二孝亷稱焉)¶
　胡東(湯溪縣志字時震博極羣書師事楓山得其宗/㫖領正德癸酉鄉薦授醴陵令銳意造士居官)¶
<pb:KR2k0044_WYG_176-45a>¶
　　(六年奏最當遷忽投牒乞歸所著有易經象訣歴/朝史評古愚論草諸書太倉王元美銘其墓曰為)¶
　　(儒而醇為叟而循醇不近名循/不近榮是以稱之曰古愚先生)¶
　章品(金華先民傳字廷式蘭谿人以易學知名年踰/五十登進士或勸之減年通籍却之授兵部車)¶
　　(駕司主事陳治安十䇿多見采行陞武選司員外/郎致仕著周易羽儀春秋經傳辯疑禮記太㫖學)¶
　　(庸大義辯疑孟子篇𩔖正䝉整微含章子集皆板/行其他周易集傳存疑魯經鄒書學庸精義正俗)¶
　　(編金華文獻録增注黄庭經厯代/興亡鑑格物志奏議稿蔵於家)¶
　應典(分省人物考字天彛永康人性沉篤刻志學問/登正德甲戌進士授職方司主事與江山周支)¶
　　(興論學有悟遂引疾歸同仙居應良黄巖黄綰過/從講切又師王守仁授致良知之㫖建書院於壽)¶
<pb:KR2k0044_WYG_176-45b>¶
　　(山集諸生講學再起車駕司主事/念母病目引疾歸朝紳論薦不起)¶
　李珙(萬厯金華府志字侯璧永康人有志理學徒歩/見陽明先生於越授以致良知之訣珙獨居精)¶
　　(思盡得其㫖同門錢緒山王龍溪輩推重之在東/鄉聘主豫章書院敎事及陞溆浦日與同志發明)¶
　　(師訓聴從者衆平居不事生業死之日惟曰只此/見在良知吾今𦂳密受用性命皆了著有質疑稿)¶
　　(若干/卷)¶
　程梓(舊浙江通志字養之永康人性敏慧少聞何王/金許之學欣然慕之讀正學編躍然曰道在是)¶
　　(矣弱冠為諸生徒歩往姚江師事王守仁與王畿/互相印正歸即壽山石洞倡明正學與先達應石)¶
　　(門過從講究隆慶辛朱子正誼登進士勵之曰宇/内不少科第少理賢耳及正誼恤刑吳魯以讞決)¶
<pb:KR2k0044_WYG_176-46a>¶
　　(未愜政府意被斥梓欣然曰兒以無寃民壽我我/願足矣年八十卒學者祀於五峯書院稱方峯先)¶
　　(生/)¶
　杜惟熙(東陽縣志字子光號見山成童時即有志理/學時永康盧一松講學於五峯書院惟熙北)¶
　　(面事之多所領悟嘗言學者一息不昧則萬古皆/通一刻少寛即終身欠缺其學以復性為宗克欲)¶
　　(為實際精研力究不舍晝夜晚乃益純張鳳梧建/崇正書院聘主敎席年八十餘端坐而逝著有悔)¶
　　(言續録數篇學/者稱見山先生)¶
　¶
　¶
<pb:KR2k0044_WYG_176-46b>¶
　¶
　¶
　¶
　¶
　¶
　¶
　¶
　浙江通志卷一百七十六¶
