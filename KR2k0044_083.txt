# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:24.771664
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷八十三 
<pb:KR2k0044_WYG_085-1a>¶
欽定四庫全書¶
　浙江通志卷八十三¶
　鹽法上¶
　　八政以食貨為先鹽居食貨之一考鹽人政令掌¶
　　於周官而兩浙鹽官之設昉自漢代¶
聖朝酌古宜今立法盡善旣已¶
勅修專志奉為禺筴權輿而¶
睿慮周詳又復隨時損益凡所以惠民恤商者纎悉具¶
<pb:KR2k0044_WYG_085-1b>¶
　　備洵足垂憲於萬年矣志鹽法¶
　越絶書朱餘者越鹽官也越人謂鹽曰餘¶
　史記吳王濞傳髙帝立濞為吳王煮海水為鹽以故無¶
　　賦國用富饒¶
　通鑑綱目武帝元狩四年冬置鹽鐡官¶
　漢書地理志㑹稽郡縣海鹽注故武原鄉有鹽官文¶
　　獻通考鹽官凡二十八郡㑹稽海鹽¶
　吳書孫休傳海鹽司鹽校尉駱秀嘉靖浙江通志孫¶
<pb:KR2k0044_WYG_085-2a>¶
　　吳置司法都尉權其利¶
　晉書王允之傳除錢塘令領司鹽都尉¶
　通鑑地理通釋唐天下有鹽之國一百五江南自嘉¶
　　興至彭水縣十二¶
　唐書食貨志負海州歲免租為鹽二萬斛以輸司農¶
　　青楚海滄棣杭蘇等州以鹽價市輕貨亦輸司農¶
　　天寳至德間鹽每斗十錢乾元元年鹽鐡鑄錢使¶
　　第五琦初變鹽法就山海井竈近利之地置監院¶
<pb:KR2k0044_WYG_085-2b>¶
　　游民業鹽者為亭户免雜徭盗鬻者論以法及琦¶
　　為諸州𣙜鹽鐡使盡𣙜天下鹽斗加時價百錢而¶
　　出之為錢一百一十¶
　唐書食貨志鹽鐡使劉晏上鹽法輕重之宜以鹽利¶
　　多則州縣擾出鹽鄉因舊監置吏亭户糶商人縱¶
　　其所之江嶺去鹽遠者有常平鹽每商人不至則¶
　　减價以糶民官收厚利而人不知貴晏又以鹽生¶
　　霖潦則鹵薄暵乾則土溜墳乃隨時為令遣吏曉¶
<pb:KR2k0044_WYG_085-3a>¶
　　導倍於勸農吳越揚楚鹽廩至數千積鹽二萬餘¶
　　石有漣水湖州越州杭州四場嘉興海陵鹽城新¶
　　亭臨平蘭亭永嘉大昌侯官富都十監歲得錢百¶
　　餘萬緡以當百餘州之賦自淮北置巡院十三曰¶
　　揚州陳許汴州廬壽白沙淮西甬橋浙西宋州泗¶
　　州嶺南兗鄆鄭滑捕私鹽者姦盗為之衰息然諸¶
　　道加𣙜鹽錢商人舟所過有税晏奏罷州縣率税¶
　　禁堰埭邀以利者晏之始至也鹽利歲纔四十萬¶
<pb:KR2k0044_WYG_085-3b>¶
　　緡至大厯末六百餘萬緡天下之賦鹽利居半宫¶
　　闈服御軍饟百官禄俸皆仰給焉¶
　舊唐書順宗即位有司重奏鹽法以杜佑判鹽鐡轉¶
　　運使理於揚州元和二年三月以李巽代之巽大¶
　　正其事其堰埭先𨽻浙西觀察使者悉歸之因循¶
　　權置者盡罷之¶
　唐書盧商傳商為蘇州刺史吏以鹽法求贏貲民愈¶
　　困商令計口售鹽無常額人便之歲貲反増宰相¶
<pb:KR2k0044_WYG_085-4a>¶
　　上其勞進浙西觀察使¶
　吳興掌故宋制兩浙歲計丁口官散食鹽每丁給鹽¶
　　一斗使輸錢百六十有六謂之丁鹽錢然其原實¶
　　始於南唐李氏有國時制為鹽丁之額吳越彷之¶
　　而宋不復改¶
　宋史食貨志鬻海為鹽曰京東河北兩浙淮南福建¶
　　廣南凡六路其鬻鹽之地曰亭場民曰亭户或謂¶
　　之竈户户有鹽丁歲課入官受錢或折租賦皆無¶
<pb:KR2k0044_WYG_085-4b>¶
　　常數兩浙乂役軍士定課鬻焉至道三年鬻錢總¶
　　一百六十三萬三千餘貫其在兩浙曰杭州場歲¶
　　鬻七萬七千餘石明州昌國東西兩監二十萬一¶
　　千餘石秀州場二十萬八千餘石温州天富南北¶
　　監密鸚永嘉二場七萬四千餘石台州黄巖監一¶
　　萬五千餘石以給本州及越處衢婺州天聖中杭¶
　　秀温台明各監一温州又領場三而一路歲課視¶
　　舊减六萬八千石以給本路及江東之歙州¶
<pb:KR2k0044_WYG_085-5a>¶
　宋史張綸傳綸除江淮制置發運副使奏置鹽場於¶
　　杭秀海三州歲入課百五十萬¶
　宋史食貨志東南鹽利視天下為最厚鹽之入官淮¶
　　南福建兩浙之温台明斤為錢四杭秀為錢六廣¶
　　南為錢五其出視去鹽道里逺近而上下其估利¶
　　有至十倍者¶
　宋史仁宗紀明道元年廢杭秀二州鹽場¶
　宋史食貨志兩浙轉運使沈立李肅之奏官鹽估髙¶
<pb:KR2k0044_WYG_085-5b>¶
　　故私販不止而官課益虧請裁官估罷鹽綱令舖¶
　　户衙前自趨山場取鹽如此則鹽善而估平人不¶
　　肯冐禁私售官課必溢詔可¶
　宋史食貨志熙寧五年以盧秉權發遣兩浙提㸃刑¶
　　獄仍專提舉鹽事異時竈户鬻鹽與官為市鹽場¶
　　不時償其直竈户益困秉先請儲發運使錢及雜¶
　　錢百萬緡以待償而諸場皆定分數錢塘縣楊村¶
　　場上接睦歙等州與越州錢清場等水勢稍淺以¶
<pb:KR2k0044_WYG_085-6a>¶
　　六分為額楊村下接仁和之湯村為七分鹽官場¶
　　為八分並海而東為越州餘姚縣石堰場明州慈¶
　　谿縣鳴鶴場皆九分至岱山昌國又東南為温州¶
　　雙穗南天富北天富場為十分蓋其分數約得鹽¶
　　多寡而為之節自岱山以及二天富煉以海水所¶
　　得為最多由鳴鶴西南及湯村則刮鹻淋滷十得¶
　　六七鹽官湯村用鐡&KR0777;故鹽色青自湯村及錢清¶
　　場織竹為盤塗以石灰故色少黄石堰以東近海¶
<pb:KR2k0044_WYG_085-6b>¶
　　水鹹故雖用竹盤而鹽色尤白秉因定㐲火盤數¶
　　以絶私鬻自三竈至十竈為一甲而鬻鹽地什伍¶
　　其民以相譏察及募酒坊户願占課額取鹽於官¶
　　賣之月以錢輸官毋得越所酤地而又嚴捕盗販¶
　　者罪不至配雖杖者皆同妻子遷五百里¶
　宋史食貨志兩浙鹽亭户計丁輸鹽逋負滋廣元祐¶
　　二年詔蠲之後更積負無以償元符初察訪使以¶
　　状聞有司乃以朝㫖不行右正言鄒浩極疏其害¶
<pb:KR2k0044_WYG_085-7a>¶
　　明州鳴鶴場鹽課弗登撥𨽻越州宣和元年樓异¶
　　為明州請仍舊且於接近台州給舊鹽五七萬囊¶
　　詔曰明州鹽場三昨以施置不善以鳴鶴一場隸¶
　　越客始輻輳猶有二場積鹽以百萬計未見功緒¶
　　此而不圖東欲取於越西欲取於台改令害法動¶
　　搖衆情令状析以聞¶
　宋史食貨志紹興元年詔臨安府秀州亭户二稅依¶
　　皇祐法輸鹽立監官下察亭户私煎及巡捕漏泄¶
<pb:KR2k0044_WYG_085-7b>¶
　　之法¶
　建炎以來朝野雜記東南鹽行於江淮舊為江湖六¶
　　路漕計蔡京為政始行鈔法取其錢以贍中都自¶
　　是淮浙鹽則官給亭户本錢諸州置倉許商人買¶
　　鈔算請舊淮江鹽息歲八百萬緡紹興初才三十¶
　　五萬緡而已後朝廷益修其政至紹興末年東南¶
　　歲産鹽二萬七千八百六十萬斤每五十斤為一¶
　　石六石為一帒鈔錢十有八千紹興四年正月増¶
<pb:KR2k0044_WYG_085-8a>¶
　　三千九月以入納遲罷之¶
　宋史髙宗紀紹興十三年蠲浙西貧民逋負丁鹽錢¶
　　九月均科處州丁鹽錢二十八年正月遣户部即¶
　　中莫濛等檢視淮南浙西江東沙田蘆場六月増¶
　　浙西江東淮東沙田蘆場租課置提領官田所掌¶
　　之二十九年六月罷江浙淮東沙田蘆場所増稅¶
　　課¶
　玊海紹興三十二年鹽額浙西路秀州有鹽場十平¶
<pb:KR2k0044_WYG_085-8b>¶
　　江四臨安十浙東路紹興府有場四明州有場六¶
　　台州三温州五¶
　建炎以來朝野雜記浙鹽額最多者嘉興八十一萬¶
　　石慶元三十九萬石浙鹽一場十竈每竈煎鹽晝¶
　　夜六盤一盤三百斤遇雨則停¶
　宋史食貨志乾道六年户部侍郎葉衡奏今日財賦¶
　　煮海之利居其半年來課入不増商賈不行皆私¶
　　販害之也且以淮東兩浙鹽出入之數言之鹽額¶
<pb:KR2k0044_WYG_085-9a>¶
　　淮東之數多於兩浙五之一以去歲賣鹽錢數論¶
　　之淮東多於兩浙三之二及以竈之多寡論之兩¶
　　浙反多淮東四之三蓋兩浙無非私販故也望遣¶
　　官分路措置¶
　宋史寧宗紀嘉定三年遣朝臣二人徃兩浙路與提¶
　　舉官議收浮鹽七年除兩浙路茶鹽賞錢八年蠲¶
　　臨安府茶鹽賞錢¶
　宋史食貨志紹定元年以侍御史李知孝言罷上虞¶
<pb:KR2k0044_WYG_085-9b>¶
　　餘姚海塗地剏立鹽竈¶
　元史食貨志兩浙之鹽至元十四年立運司歲辦九¶
　　萬二千一百四十八引每引分作二帒每帒依宋¶
　　十八界㑹子折中統鈔九兩十八年増至二十一¶
　　萬八千五百六十二引十九年每引於舊價之上¶
　　増鈔四貫¶
　元史世祖紀至元十九年五月遣浙西道宣慰司同¶
　　知劉宣等理算各鹽運司出納之數十二月罷諸¶
<pb:KR2k0044_WYG_085-10a>¶
　　鹽司令運官親行調度鹽引二十年四月申私鹽¶
　　之禁許按察司糾察鹽司二十二年正月立諸路¶
　　常平鹽鐵都轉運司二十六年十月尚書省臣言¶
　　沙布迪音以便宜増置浙東二鹽司合浙東西舊所¶
　　立者為七乞官知鹽法者五十六人從之¶
　元史食貨志大德三年立兩浙鹽運司檢校所四五¶
　　年増額為四十萬引至大元年又増餘鹽五萬引¶
　續文獻通考延祐五年曹伯啟遷司農丞奉㫖至江¶
<pb:KR2k0044_WYG_085-10b>¶
　　浙議鹽法罷檢校官置六倉於浙東西設運鹽官¶
　　輸運有期出納有次船户倉吏盗賣漏失有罰著¶
　　為令¶
　元史食貨志至元五年兩浙運司申中書省云本司¶
　　自至元十三年剏立當時未有定額至十五年始¶
　　立額辦鹽十五萬九千引自後引増十倍價増三¶
　　十倍課額愈重煎辦愈難兼以行鹽地界所拘户¶
　　口有限前時聼從客商就場支給設立檢校所稱¶
<pb:KR2k0044_WYG_085-11a>¶
　　檢出場鹽帒又因支查停積延祐七年比兩淮之¶
　　例改法立倉綱官押船到場運鹽赴倉收貯客旅¶
　　就倉支鹽始則為便今經二十餘年綱場倉官任¶
　　非其人惟務掊克况淮浙風土不同兩淮跨涉四¶
　　省課額雖大地廣民多食之者衆可以辦集本司¶
　　地界居江枕海煎鹽亭竈散漫海隅行鹽之地裏¶
　　河則與兩淮隣接海洋則與遼東相通番舶徃來¶
　　私鹽出没侵礙官課雖有刑禁難盡防禦鹽法隳¶
<pb:KR2k0044_WYG_085-11b>¶
　　壞亭民消廢其弊有五如䝉特賜奏聞選委德望¶
　　重臣與拘該官府叅酌時宜更張法制惠濟黎元¶
　　庻望大課無虧見為住煎餘鹽三萬引差人齎江¶
　　浙行省咨文赴中書省請照詳焉¶
　元史順帝紀至元元年十二月増設嘉興等處鹽倉¶
　　二年杭州嘉興紹興温州台州等路各立檢校批¶
　　騐鹽引所¶
　元史食貨志至正二年十月中書右丞相托克托平章¶
<pb:KR2k0044_WYG_085-12a>¶
　　特穆爾達實等奏兩浙食鹽害民為甚江浙行省¶
　　官運司官屢以為言擬合欽依世祖皇帝舊制除¶
　　近鹽地十里之内令民認賣罷見設鹽倉綱運聼¶
　　從客商赴運司買引就場支鹽許於行鹽地方發¶
　　賣革去派散之弊及設檢校批驗所四處選任亷¶
　　幹之人直隸近司如遇客商載鹽經過依例稱盤¶
　　均平帒法批驗引目運司官常行體究又自至元¶
　　十三年歲辦鹽課額少價輕今増至四十五萬額¶
<pb:KR2k0044_WYG_085-12b>¶
　　多價重轉運不行今户部定擬自至正二年為始¶
　　将兩浙額鹽量減一十萬引俟鹽法流通復還原¶
　　額散派食鹽擬合住罷有㫖從之¶
　明㑹典洪武元年置兩浙都轉運鹽使司定歲辦鹽¶
　　數每引四百斤給工本米一石¶
　續文獻通考兩浙都轉運鹽使司轄嘉興松江寧紹¶
　　温台四分司鹽場三十五處歲辦鹽二十二萬四¶
　　百五十七引二百斤零嘉靖浙江通志凡為場三¶
<pb:KR2k0044_WYG_085-13a>¶
　　十五為團五百有一為丁七萬四千四百四十有¶
　　六丁皆給灘蕩授煮噐率辦鹽一引給工本米石¶
　名山藏兩浙鹽運司鹽課之司二嘉興分司鹽課之¶
　　司五松江分司鹽課之司八寧紹分司鹽課之司¶
　　十二溫台分司鹽課之司八批驗之所四杭紹嘉¶
　　溫行鹽之地杭紹寧台衢處嘉湖嚴金溫蘇松常¶
　　鎮徽廣信廣德歲解金於太倉所派邉甘肅延綏¶
　　寧夏固原山西神池等堡¶
<pb:KR2k0044_WYG_085-13b>¶
　明㑹典洪武三年令浙江等布政司併直隸府州縣¶
　　官民人等户口食鹽各隨地方徴收歲用糧多處¶
　　徴米用糧少處徴鈔十七年定兩浙鹽工本鈔每¶
　　引二貫五百文二十三年定兩浙各竈户每丁歲¶
　　辦小引鹽丁六引引重二百斤復鹽工丁半之其¶
　　餘工丁四引¶
　明世法録洪武二十七年議准兩浙運使石堰場新¶
　　漲沙地除通洩鹽水併原係辦鹽採薪地畝照舊¶
<pb:KR2k0044_WYG_085-14a>¶
　　起科分撥除豁外其上中二則實該陞科田五萬¶
　　餘畝俱自二十六年為始每畝科糧五升五合折¶
　　銀三分徴解運司貯庫遇有竈户逃移復業及年¶
　　時豐歉量支賑恤¶
　史槩宣德元年六月仍命中鹽人改鈔輸米六年六¶
　　月允溫州府商稅收鈔¶
　續文獻通考宣德四年令兩浙貧難竈丁輸原額鹽¶
　　課照舊收納其有餘鹽者不許私賣俱收貯本場¶
<pb:KR2k0044_WYG_085-14b>¶
　　運司造册發附近州縣每一小引給米麥二斗¶
　明㑹典正統二年裁革寧波府岱山蘆花二場鹽課¶
　　歸併大嵩場鹽課司催辦舊浙江通志五年併昌¶
　　國場於穿山設下砂二三場¶
　嘉靖浙江通志正統三年用侍即周忱議以竈去場¶
　　三十里者為水鄉竈户不及三十里者為濱海滷¶
　　丁水鄉丁歲出米六石給濱海丁代煎¶
　明㑹典正統五年令兩淮兩浙長蘆運司每歲額辦¶
<pb:KR2k0044_WYG_085-15a>¶
　　鹽課以十分為率八分給與守支客商二分另為¶
　　收積在官候邉方急缺糧儲召中以所積見鹽人¶
　　到卽支謂之存積其八分年終挨次給守支客商¶
　　謂之常股凡中常股價輕存積價重¶
　舊兩浙鹺志兩浙年額引鹽四十四萬四千七百六¶
　　十九引一百四十九斤二兩内常股鹽三十一萬¶
　　一千三百三十八引一百六十四斤六兩二錢存¶
　　積鹽一十三萬三千四百三十引一百八十四斤¶
<pb:KR2k0044_WYG_085-15b>¶
　　一十一兩八錢¶
　明㑹典景泰元年令増兩浙存積鹽為六分又令各¶
　　處商人引鹽出遷延三月者拘收入官¶
　舊兩浙鹺志成化七年令兩浙運司各場存積鹽課¶
　　仍舊止作四分常股増為六分¶
　嘉靖浙江通志成化十年巡撫右副都御史劉敷以¶
　　濱海逋課累水鄉疏改水鄉鹽引折銀三錢五分¶
　　場各輸於其長運司㑹而輸户部備邉用此水鄉¶
<pb:KR2k0044_WYG_085-16a>¶
　　輸銀之始十二年詔覈水鄉蕩價解運司此草蕩¶
　　徴銀之始十八年増置天賜溝場¶
　嘉靖浙江通志成化二十年御史林誠以厫鹽多耗¶
　　疏令濱海竈鹽並許輸半價浙西引三錢五分浙¶
　　東引二錢五分歲十月輸京師此濱海本折色鹽¶
　　之始二十一年増邉商浙鹽價每大引輸銀一錢¶
　　六分松江府知府樊瑩疏請以蕩價抵水鄉鹽課¶
　　之半立蕩户收之餘半於各縣秋糧加耗餘米帶¶
<pb:KR2k0044_WYG_085-16b>¶
　　徴而丁盡歸有司應民役此州縣包補水鄉額鹽¶
　　之始¶
　嘉靖浙江通志𢎞治元年侍郎彭韶疏減濱海折半¶
　　鹽價浙西引輸三錢浙東引一錢七分五釐二年¶
　　疏鬻兩浙餘鹽引價一錢四分此本處賣鹽之始¶
　　又疏減水鄉歲課引輸銀三錢濱海歲課常股引¶
　　輸銀一錢五分存積輸鹽如故三年御史張文疏¶
　　令濱海竈丁去場三十里内者煎辦三十里外者¶
<pb:KR2k0044_WYG_085-17a>¶
　　輸銀視水鄉浙西引三錢浙東引二錢¶
　明憲章録𢎞治五年八月令兩淮兩浙鹽運司鹽引¶
　　俱於運司招商開中納銀𩔖解户部太倉以備邉¶
　　儲國初鹽課俱於各邉開中上納本色米豆商人¶
　　於近邉轉運本色以待開中至是户部尚書葉淇¶
　　因商人赴邉納糧價少而有遠涉之虞在運司納¶
　　銀價多而得易辦之利遂奏准商人引鹽悉輸銀¶
　　户部送太倉銀庫收貯分送各邉鹽銀積至一百¶
<pb:KR2k0044_WYG_085-17b>¶
　　餘萬兩¶
　嘉靖浙江通志𢎞治十二年廢寧台二批驗所御史¶
　　藍章増餘鹽價引一錢八分都御史王瓊御史邢¶
　　昭繼増之引價二錢¶
　嘉靖浙江通志正德六年増邊商浙鹽價每大引輸¶
　　銀一錢八分八年減餘鹽價仍一錢八分¶
　明世法録正德九年奏准兩浙鹽每引二百斤許帶¶
　　餘鹽五十斤連包索五十斤共三百斤為一引十¶
<pb:KR2k0044_WYG_085-18a>¶
　　三年議准運司所屬許村場額徴本色鹽不及百¶
　　斤者照浙東西折鹽官價徴銀解部¶
　嘉靖浙江通志嘉靖六年増邊商浙鹽價每大引輸¶
　　銀四錢七年御史王朝用疏令瀕海折色鹽水鄉¶
　　竈鹽引輸銀二錢三分七釐貯運司而以二錢給¶
　　商買鹽曰買補其三分七釐曁諸割没餘鹽價仍¶
　　輸京師此給商買補之始¶
　明世法録嘉靖八年題准兩浙每正鹽一引連包索¶
<pb:KR2k0044_WYG_085-18b>¶
　　二百五十斤原定四錢近减作三錢五分餘鹽通¶
　　融二百斤為一引嘉興批驗所銀五錢杭州批驗¶
　　所四錢五分紹興批驗所四錢溫州批驗所二錢¶
　　正鹽照舊上納本色糧草餘鹽不必開邊照舊運¶
　　司納銀解部轉發各邊糴買客兵糧草其甘肅險¶
　　遠止開淮浙二鹽浙鹽再減五分每引銀三錢¶
　明世法録嘉靖十一年奏准浙東鹽額五萬二千五¶
　　十六引引少鹽多浙西額鹽一十四萬六千四引¶
<pb:KR2k0044_WYG_085-19a>¶
　　引多鹽少𣲖場之時於浙西數内改出四萬六千¶
　　九百七十四引派與浙東疏通鹽法¶
　舊兩浙鹺志嘉靖十二年題准清理竈丁均分蕩地¶
　　將實在鹽課通行各場照依見在丁數均匀辦納¶
　　其草蕩先爲豪强兼併逐一查出均撥聼廵鹽御¶
　　史每五年一次親詣各場將竈丁逐一清審事故¶
　　者開除成丁者僉補先年有將竈蕩丈量入民額¶
　　者有徴銀充兵餉者有司見蕩成熟輙議陞課今¶
<pb:KR2k0044_WYG_085-19b>¶
　　後新漲荒蕩及開墾熟蕩盡數分給各竈煎辦計¶
　　畝徴銀不許有司容令部民妄行爭奪¶
　明世法録嘉靖十三年題准永嘉場衝壞沙灘逃亡¶
　　竈丁折銀鹽課查槩縣民田地池均派包補隨糧¶
　　徴收發場起解¶
　舊浙江通志嘉靖十六年題准兩浙官商不到之處¶
　　立爲山商鉛山弋陽貴溪永豐靖江昌化浦江武¶
　　義東陽義烏湯溪永康建德桐廬夀昌慶元宣平¶
<pb:KR2k0044_WYG_085-20a>¶
　　縉雲景寧雲和二十縣每程一張納銀六錢餘杭¶
　　富陽臨安新城嘉興秀水嘉善崇德桐鄉德清武¶
　　康諸曁新昌嵊縣奉化泰順青田十七縣每程一¶
　　張納銀四錢三分其餘坐場縣分容令竈丁肩挑¶
　　易賣仍修復松江分司令分司官駐劄督課二十¶
　　年題准台州府長亭黄巖杜凟三場引目一票作¶
　　為一引每票照鹽三百斤納銀九分¶
　舊兩浙鹺志嘉靖二十四年題准兩浙歲辦水鄉鹽¶
<pb:KR2k0044_WYG_085-20b>¶
　　課照舊折價解部存留在場鹽課徴收折色解貯¶
　　運司給商自行下場買鹽聼掣¶
　明世法録嘉靖二十六年題准兩浙運司天賜場原¶
　　額引目俱改派仁和許村二場輪次買補完日就¶
　　於二場打引截角運赴杭州批驗所掣放¶
　史槩嘉靖三十四年十一月減兩浙鹽課¶
　舊浙江通志隆慶六年奏准寧波府所轄五縣松江¶
　　所轄二縣共一十四塲俱無住賣商引又未議行¶
<pb:KR2k0044_WYG_085-21a>¶
　　票鹽令僉選牙埠置立簿票每票一張照鹽三百¶
　　斤納銀一錢二分¶
　舊兩浙鹺志萬厯七年十一月户部覆准永嘉等場¶
　　改認仁許二場買補引目減去引價一錢五分止¶
　　追銀二錢浦東青浦袁浦改認下砂青村買補引¶
　　目減去銀三分止追銀一錢四分蘆瀝場改認西¶
　　路買補引目減去銀四分止追銀八分恐京解不¶
　　敷将紹所餘鹽每引加銀一分及将續増稅票沙¶
<pb:KR2k0044_WYG_085-21b>¶
　　蕩等銀抵補前數題減仁許等場搭派折色銀兩¶
　　議将浙東場分引目每引加増餘鹽銀一分續據¶
　　商人吳用和等呈詞将紹所引鹽每引加耗鹽十¶
　　斤以補多徴餘鹽之數杭州等所不得援此例¶
　舊兩浙鹺志萬厯四十二年四月陜西道御史劉廷¶
　　元疏乞将兩浙新陞蕩稅立賜全免奉㫖令新増¶
　　蕩稅一萬八千有竒減去一半¶
　東陽縣志天啟間尚書許𢎞綱建議将原裁弓兵工¶
<pb:KR2k0044_WYG_085-22a>¶
　　食抵扣鹽斤聼民肩挑勿禁於是台鹽盛行而貧¶
　　民皆得自食其力後邑商以課額具呈所司而復¶
　　其禁¶
　上海縣志崇禎時都運司張繼孟蠲無業丁銀又令¶
　　水鄉與濱海一體僉充催役¶
國朝¶
　　順治三年正月户部為禁私鹽以通商定經制以¶
　　起課等事議覆兩浙巡鹽御史王顯議得鹽法之¶
<pb:KR2k0044_WYG_085-22b>¶
　　弊莫甚於私販今議擇亷幹事簡官耑司捕緝嚴¶
　　防則私鹽可杜應令鹽臣實意舉行至起課經制¶
　　查兩浙舊額大引四十四萬四千七百六十九引¶
　　每引原重三百觔今各運司鹽法俱以二百觔為¶
　　一引則兩浙當以二引分三引共該行小引六十¶
　　六萬七千一百五十三引一百觔引制旣定則課¶
　　額亦可因之以定兩浙引價每引三錢五分共銀¶
　　一十五萬五千六百六十九兩一錢五分又每引¶
<pb:KR2k0044_WYG_085-23a>¶
　　納餘鹽課銀一錢八分五釐共銀八萬二千二百¶
　　八十二兩二錢六分五釐二項通共銀二十三萬¶
　　七千九百五十一兩四錢一分五釐但查明時額¶
　　解舊餉原係一十四萬五千兩除将餘課銀八萬¶
　　二千二百八十二兩二錢六分五釐起解外尚缺¶
　　額銀六萬二千七百一十七兩七錢三分五釐向¶
　　以雜項凑解補足此外又有給商庫價等項錢糧¶
　　應各開欵數報部酌奪至於票鹽功績鹽不係額¶
<pb:KR2k0044_WYG_085-23b>¶
　　引之内所當照例改票行引以杜奸弊以上鹽觔¶
　　額例新定經制開載甚明自宜照例奉行可也奉¶
㫖是依議行¶
　　順治三年九月户部為申明掣驗之規等事覆兩¶
　　浙巡鹽御史王顯題稱浙鹽濱海私販繁多舊設¶
　　杭嘉紹溫等四所四季委官專司掣驗杜絶私鹽¶
　　一切夾帶有禁影射有禁越渡漏掣有禁借引重¶
　　照有禁以及觀望躭延違限停泊莫不有禁孟起¶
<pb:KR2k0044_WYG_085-24a>¶
　　季竣過限銃毁法綦嚴也今各商急公者固多而¶
　　營私者亦復不少每遇掣期或觀望以待市價之¶
　　高或漏掣以釀重照之弊或越渡以開影射之門¶
　　一繩以銃毁之法則藉口傷本不加以懲創之規¶
　　則挨季墮壓今臣立法掣鹽過限半月者銃引目¶
　　十分之二過限一月者銃引目十分之五此外免¶
　　銃則各商旣憚銃毁之法又懷免銃之仁庻掣放¶
　　依期等因到部查鹽引掣驗原有定期過限卽為¶
<pb:KR2k0044_WYG_085-24b>¶
　　銃毁此舊例也今鹽臣酌定日期分别銃毁以示¶
　　招徠相應允從奉¶
㫖依議¶
　　順治四年六月兩浙巡鹽御史王燮題為引課規¶
　　制未定欵項宜清等事臣查部劄開兩浙引價銀¶
　　一十五萬五千六百六十九兩一錢五分又開舊¶
　　餉銀一十四萬五千兩新舊叅差致有缺額夫引¶
　　額鹽觔旣已奉行新制而餘鹽加課仍欲取盈舊¶
<pb:KR2k0044_WYG_085-25a>¶
　　數此固不能臣謂欲求畫一總不越部劄中引制¶
　　旣定課銀亦可因之以定二語夫每引三錢五分¶
　　為率此無論四十四萬與六十六萬俱可按引而¶
　　計也就中分别正雜二項不因引課起者應列為¶
　　雜項因引課起者總歸於正項除明季續加各欵¶
　　遵奉¶
恩詔蠲免外如各縣場課税銀一萬八千八百四十一¶
　　兩五分係給商庫價之餘又功績鹽銀七千三百¶
<pb:KR2k0044_WYG_085-25b>¶
　　一十五兩船物銀四百兩水手銀一百兩係派之¶
　　各州縣者應作雜項如庫價銀九萬六千九百五¶
　　十九兩六錢四分二釐卽各場竈水鄉蕩價銀兩¶
　　舊例邊商中粟於邊支鹽於場每引各竈給鹽二¶
　　百觔各竈折價以給邊商原屬引課應歸正項引¶
　　價銀四萬四千四百七十六兩九錢原屬引課應¶
　　歸正項餘鹽銀八萬二千二百八十二兩二錢六¶
　　分五釐原屬加鹽八十觔者今已減觔増引應作¶
<pb:KR2k0044_WYG_085-26a>¶
　　引課以歸正項加餘銀一萬四千九百二十七兩¶
　　六錢四釐亦屬加鹽者應作引課以歸正項代票¶
　　引銀一萬四千四百五十九兩四錢五分係代票¶
　　行引者今票已盡草原屬引課應歸正項溧課銀¶
　　四千兩因溧陽原食淮鹽後改食浙鹽而増者亦¶
　　屬引課應歸正項靖江包課銀一百八十兩四錢¶
　　三分原屬引課應歸正項合計正項銀共二十五¶
　　萬七千二百八十八兩零即以六十六萬七千有¶
<pb:KR2k0044_WYG_085-26b>¶
　　竒之引計之尚有浮額與其頭緒紛繁多開名目¶
　　曷若統歸畫一總撒相符臣謹具題奉¶
㫖該部知道¶
　　順治十三年五月兩浙巡鹽御史石維崑題為改¶
　　設批驗所官稽覈引目事松江所原名蒋涇埠向¶
　　係行銷票引故未設有批驗所官今¶
皇清鼎建以來釐剔漏弊裁票行引凡引鹽必由各所¶
　　驗掣方許運賣所以杜重照影射之奸前鹽臣祖¶
<pb:KR2k0044_WYG_085-27a>¶
　　建明疏内有松江批驗所地隣産鹽之鄉各場所¶
　　官斷難乏員之語今查下砂場原設大使副使各¶
　　一員該場催課撫竈留大使一員已堪足用副使¶
　　似屬贅員今擬将副使改為批驗所大使庻地無¶
　　曠官官無曠職轉移之間而鹽法大有禆益矣奉¶
㫖依議¶
　　順治十七年五月兩浙巡鹽御史余司仁題為懇准¶
　　援例變通等事兩浙額行小引六十六萬七千一¶
<pb:KR2k0044_WYG_085-27b>¶
　　百五十三引近復加引十萬道若必按引辦課則¶
　　額引不能全銷額課奚從取足今各商援兩淮減¶
　　觔銷引之例行之兩浙其法納兩引之課止行引¶
　　半之鹽以引半之鹽併作一包以一包之鹽兼銷¶
　　兩引則鹽少易銷在各商鹽減雖有虛賠之課而¶
　　包併亦省脚價之費公私兩利似可允從奉¶
㫖該部議奏隨經户部覆准奉¶
㫖依議¶
<pb:KR2k0044_WYG_085-28a>¶
　　康熙十三年二月户部為巡鹽例有罪贖等事議¶
　　覆兩浙巡鹽御史胡三祝查贓罰銀兩鹽法考内¶
　　刋定額數各差御史将此項銀兩每年俱照定額¶
　　全完但私鹽犯多則罪贖銀多犯少則罪贖銀少¶
　　儻以定額追徴所差之官恐碍考成以致派徴亦¶
　　未可定嗣後各差不必額定起追惟照現獲私販¶
　　之多寡㨿實題報如有獲多報少情弊或被督撫¶
　　查明題叅或被科道指實糾劾即治以貪贓之罪¶
<pb:KR2k0044_WYG_085-28b>¶
　　可也奉¶
㫖依議¶
　　康熙十八年户部為請定遇閏増課等事議覆給¶
　　事中余國柱條奏以遇閏月加引増課等因准行¶
　　在案康熙十七年閏月十九年閏月兩浙引課遵¶
　　照循例徴解康熙二十年十二月欽奉¶
恩詔嗣後閏月増課停其徴收¶
　　康熙二十六年十一月户部為攤課代輸年久等¶
<pb:KR2k0044_WYG_085-29a>¶
　　事覆兩浙巡鹽御史常翼聖疏稱兩浙温台寧各¶
　　場遷置界外課銀無着部議将無徴銀暫令内地¶
　　各場均攤徴補厯經多年今值¶
大赦凡康熙十三年以後加増稅銀槩蒙豁免伏乞¶
恩詔普頒将攤課悉與減除等因相應悉與減除可也¶
　　奉¶
㫖依議¶
　　康熙三十四年十二月户部為謹就管見等事議¶
<pb:KR2k0044_WYG_085-29b>¶
　　覆江西道御史任觀瀛以票引改行正引一疏行¶
　　令浙閩總督浙江巡撫㑹同巡鹽御史查明定議¶
　　去後隨經總督郭世隆等疏稱仁錢二十二縣皆¶
　　縁逼近場竈不便槩行正引沿海窮黎皆無耕種¶
　　恒産又無别業謀生惟頼領引貨賣易米度日今¶
　　若議設鹽店槩改商銷則數萬貧民謀生乏策相¶
　　應仍循舊制等因前來應将御史任觀瀛條奏票¶
　　引改行正引之處無庸議可也奉¶
<pb:KR2k0044_WYG_085-30a>¶
㫖依議¶
　　康熙三十八年四月浙閩總督郭世隆為萬商感¶
　　沐¶
皇仁等事查兩浙鹽課額徴銀四十萬兩自康熙十六¶
　　年奉文加増銀六萬二千七百餘兩歴年照額徴¶
　　解今兩淮加増鹽課䝉¶
皇上軫念商民恐致匱乏¶
特沛綸音将加増四十萬兩内豁免二十萬兩今兩浙¶
<pb:KR2k0044_WYG_085-30b>¶
　　加増課銀應否豁免出自¶
聖恩本月十九日奉¶
㫖這所増銀兩着免一半該部知道¶
　　康熙五十五年閏三月户部為請嚴保甲等事議¶
　　覆兩浙巡鹽御史諾米疏稱兩浙州縣現行保甲¶
　　之法更申以嚴察私鹽之條責任地方官力行查¶
　　緝使總保里民互相稽察等因應如該御史所題¶
　　嚴飭所屬行鹽地方該管官員将奸究聚衆興販¶
<pb:KR2k0044_WYG_085-31a>¶
　　私鹽者令總保里民互相稽察有能拏獲者照律¶
　　給賞儻有容隱狥縱等情發覺之日照律治罪可¶
　　也奉¶
㫖依議¶
　　雍正二年七月兩江總督查弼納為請将鎮郡改¶
　　食淮鹽等事竊查鎮江舊食浙鹽浙鹽産於松江¶
　　沿海鹽臣盤掣之後船載赴鎮六七百里道路旣¶
　　遠脚費自多官鹽所以價貴淮鹽産於如臯通泰¶
<pb:KR2k0044_WYG_085-31b>¶
　　等處去鎮江止隔帶水私販片㠶渡江卽至鎮郡¶
　　脚價無幾比浙鹽價值甚賤且浙鹽灰多味苦而¶
　　淡淮鹽味潔而鹹其價乂賤民情惟利是趨避浙¶
　　鹽之貴而偷買淮私勢所必至淮私至鎮透越甚¶
　　易大江遼濶稽查甚難鎮江私販既多遂流行内地如¶
　　句容溧陽髙淳等處無非私鹽充斥矣欲絶鎮江¶
　　買私莫若将鎮江所屬三縣改食淮鹽鹽臣在儀¶
　　真盤掣之後船載渡江相隔百有餘里抵鎮甚易¶
<pb:KR2k0044_WYG_085-32a>¶
　　則價自賤官鹽旣賤則民不食私梟棍何從射利¶
　　将不禁而自散矣鎮江旣食淮鹽則鎮江府屬所¶
　　行鹽引照數即令淮商承充其應納鹽課銀兩即¶
　　令淮商交納如浙引鹽課與兩淮相同則令各商¶
　　照浙例完納若浙課比兩淮為輕則令淮商照浙¶
　　例完納一轉移間於¶
　國課民生均有禆益矣奉¶
㫖鎮江之鹽起初舎近而就遠者其中或有不便情由¶
<pb:KR2k0044_WYG_085-32b>¶
　所致爾與謝賜履黄叔琳噶爾泰公同詳確議奏欽¶
　此欽遵移咨兩浙鹽政謝賜履浙江巡撫黄叔琳兩¶
　　淮巡鹽御史噶爾泰㑹同布政司鹽驛道遵照妥¶
　　議㑹詳隨㨿浙江布政司佟吉圖兩浙鹽驛道王¶
　　鈞詳稱查兩浙行鹽辦課原以江南鎮江為界鎮¶
　　屬行鹽隸於浙省者揆厥畫疆之始蓋縁淮以𤓰¶
　　洲為門户浙以鎮江為咽喉有大江以為之限則¶
　　彼此不相侵害原屬因地制宜是以京口奉¶
<pb:KR2k0044_WYG_085-33a>¶
㫖設立盤鹽官㕔耑責防守稽查以杜淮私侵浙之患¶
　　厯年以來兩浙引課從無虧缺者職是故也今兩¶
　　江督憲奏請改食淮鹽欽奉¶
俞㫖鎮江之鹽起初舎近而就遠者其中或有不便情¶
　由所致仰見¶
聖主睿鑒如神靡遠弗届本司道不揣蠡測竊謂欲禁¶
　　淮私而将鎮屬三縣改食淮鹽恐販徒借官行私¶
　　連艘飛越并奸商飛渡夾帶影射重照之弊更難¶
<pb:KR2k0044_WYG_085-33b>¶
　　稽查且梟販尚能私渡大江蘇常之地支河小港¶
　　繁多尤易透入至於價值久經核定飭遵味之鹹¶
　　淡水土相宜况屢次嚴飭地方文武實力巡查梟¶
　　販自可屏絶鎮江改食淮鹽在兩淮幅員遼濶増¶
　　此一府不足見多而在浙地失此大江之界将來¶
　　蘇常以西淮私透入不無侵越之慮兩淮兩浙總¶
　　屬引地淮商浙商總屬辦課可否仍循舊界疏引¶
　　行鹽則淮浙諸商各安其業而永保¶
<pb:KR2k0044_WYG_085-34a>¶
　　國餉於無虧矣等因㨿詳移㑹隨准兩淮巡鹽御史¶
　　　移開此案江督已将仍舊行銷浙引毋庸改食淮¶
　　　鹽縁由奏明相應移覆查照施行¶
　　　雍正三年十一月户部為欽奉¶
　上諭事覆署理兩浙鹽政浙江布政使佟吉圖疏稱兩¶
　　　浙定例每引行鹽二百五十觔又有鹽差并筆帖¶
　　　式應得公費銀共二錢五分每引予鹽三十五觔¶
　　　前經刑部尚書張廷樞等察審原任鹽差哈爾金¶
<pb:KR2k0044_WYG_085-34b>¶
　　　一案謂公費出於鹽觔已将加鹽三十五觔之處¶
　　　㨿實奏¶
　聞業蒙¶
聖祖仁皇帝俞允部議免其禁革在案(臣/)查每引除充納¶
　　　正課之外再輸鹽差并筆帖式公費分旋資本旣¶
　　　多獲利自少(臣/)仰體恤商至意乞照前部議每引¶
　　　加鹽三十五觔免其禁革具題前來查先經尚書¶
　　　盧詢條奏加引不加額一案行令兩浙御史照長¶
<pb:KR2k0044_WYG_085-35a>¶
　　蘆之例每引量加鹽觔之處詳加確議在案又查¶
　　康熙五十九年刑部尚書張廷樞等審明哈爾金¶
　　一案經從前(臣/)部議覆将多給商人三十五觔之¶
　　鹽暫停禁止亦具題在案今旣稱兩浙商人資本¶
　　微薄若照長蘆之例每引加鹽五十觔誠恐引課¶
　　有虧請照從前部議每引加鹽三十五觔等語應¶
　　如所奏准其每引仍舊加鹽三十五觔仍行該鹽¶
　　政将地方之大小銷鹽之多寡㨿實查明酌量配¶
<pb:KR2k0044_WYG_085-35b>¶
　　銷造册報部查核如有鹽多引壅銷不能完之處¶
　　亦㨿實題報可也奉¶
㫖依議¶
　¶
　¶
　¶
　¶
　浙江通志卷八十三¶
