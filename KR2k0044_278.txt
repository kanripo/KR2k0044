# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.883903
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十八
<pb:KR2k0044_WYG_278-1a>¶
欽定四庫全書¶
　浙江通志卷二百七十八¶
　藝文(二十/)¶
　詩　七言絶句¶
　　湖上莫歸　　　　　　　　　(元/)趙孟頫¶
春隂栁絮不能飛雨足蒲芽緑更肥政恐前呵驚白鷺¶
獨騎欵段遶湖歸¶
　　湖州　　　　　　　　　　　(元/)戴表元¶
<pb:KR2k0044_WYG_278-1b>¶
山從天目成羣出水傍太湖分港流行遍江南清麗地¶
人生只合住湖州¶
　　西興馬上　　　　　　　　　(元/)戴表元¶
去時風雨客悤悤歸路霜晴水樹紅一抹淡山天上下¶
馬蹏新出浪花中¶
　　西湖行春　　　　　　　　　(元/)黄　庚¶
畫船無復沸笙歌湖水年年自碧波囬首蘇公隄上桞¶
緑隂不似舊時多¶
<pb:KR2k0044_WYG_278-2a>¶
　　臨平泊舟　　　　　　　　　(元/)黄　庚¶
客舟繫纜桞隂傍湖影侵篷夜氣凉萬頃波光摇月碎¶
一天風露藕花香¶
　　西湖絶句　　　　　　　　　(元/)薩都拉¶
湧金門外上湖船狂客風流憶往年十八女兒摇艇子¶
隔船笑擲買花錢¶
惜春曽向吳船宿酒渴吳姬夜破橙驀聽郎君呼小字¶
轉頭含笑背銀燈¶
<pb:KR2k0044_WYG_278-2b>¶
待得郎君半醉時笑將紈扇索題詩小紅簾捲春波緑¶
渡水楊花落硯池¶
　　簫臺八景　　　　　　　　　(元/)李孝光¶
古帝南巡事已非土階茅屋尚依依夜深月底吹簫去¶
度得雲門一曲歸(雲門福地/)¶
蝙蝠翻雲似白鴉石林玉氣亂晴霞山中雞犬應相笑¶
溪上紅桃幾樹花(盖竹洞天/)¶
雨洗天根雲洞幽黑蛟飛雹舞長湫只應壯士思酣戰¶
<pb:KR2k0044_WYG_278-3a>¶
組練相銜夜不收(雙瀑飛泉/)¶
山月峥嶸露映環石樓香冷白雲間玉簫吹裂階前竹¶
騎鶴仙人去不還(簫臺明月/)¶
風約踈鐘下杳冥天南曙月颭飛星駝鳴閶闔囂聲起¶
老鶴巢深夢未醒(白鶴晨鐘/)¶
蕭蕭清磬出雲遲月上空林日氣微重過紫芝山下路¶
壊橋燈火照人衣(紫芝晩磬/)¶
海月四更移塔去天風萬里劈松開煙銷日出無人到¶
<pb:KR2k0044_WYG_278-3b>¶
獨自看雲山上來(東塔雲烟/)¶
山上行人如凍蠅西崖日出澹青熒太隂積雪草木縮¶
留得孤松長茯苓(西岑松雪/)¶
　　錢塘懐友　　　　　　　　　(元/)黄清老¶
舟泊楓林一鴈聲白蘋紅蓼共思君月明江水多於海¶
雨後秋山碧似雲¶
　　九日登玉霄峯四首　　　　　(元/)曹文晦¶
九日登山正自佳松梯微露濕青鞵重巖細菊斑斑出¶
<pb:KR2k0044_WYG_278-4a>¶
一路題詩寄客懐¶
嶺頭囬首是官塘野樹青紅天雨霜清氣著人吟不盡¶
玉霄峯頂過重陽¶
白雲如屋深復深白雲之外松樹林别峯線路入雲去¶
直恐西通天姥岑¶
洞門雲氣合𤣥黄洞裏仙人白罽裳見説金鐘飛去逺¶
不應雞犬不騰驤¶
　　九曲樵歌十首(并序/録七)　　　　　(元/)曹文晦¶
<pb:KR2k0044_WYG_278-4b>¶
　昔考亭朱子作武夷九曲櫂歌余少小愛之誦甚習¶
　近登桐柏嶺路盤囬亦有九折因仿之賦桐柏九曲¶
　樵歌固不敢較先賢之萬一亦效顰而忘其醜也¶
瓊闕峩峩接太清五雲洞口問長生欲知嶺上無窮景¶
聽取樵歌四五聲¶
一曲初過亂石硿兩山松栢翠重重下方樓閣天台觀¶
坐聽殘陽數杵鐘¶
三曲天開罨畫屏松風吹鬢不勝情山城石甃無蒼蘚¶
<pb:KR2k0044_WYG_278-5a>¶
絶愛鏗然放杖聲¶
四曲崚嶒上石梯烏巖千仞與雲齊巖前風起藤花落¶
一個畫眉松上啼¶
五曲翻身看晚霞平川厯厯見人家桐溪水滙清溪曲¶
山似游龍水似蛇¶
七曲彎彎翠櫟林風吹萬葉自清音行人已在長松杪¶
囬首原田似井深¶
九曲巖腰坐碧苔吹簫人去有空臺雲深不見來儀鳯¶
<pb:KR2k0044_WYG_278-5b>¶
野鳥自啼花自開¶
　　過鑑湖二首　　　　　　　　(元/)貢性之¶
歸思關心路轉遥打頭風急滯蘭橈夕陽江上秋無數¶
血㸃蜻蜓立碧苕¶
南風吹斷采蓮歌越渚船開小似梭却恐紅粧不成態¶
背人偷照鑑湖波¶
　　蘭亭　　　　　　　　　　　(元/)張天英¶
酒醒風雨濕衣巾曲水荒涼幾莫春檐外蕭蕭修竹在¶
<pb:KR2k0044_WYG_278-6a>¶
相逢如見永和人¶
　　釣臺(并序/)　　　　　　　　　(元/)貢師㤗¶
　嚴陵釣臺詩古今作者甚多或髙其隠或議其果二¶
　者皆不為無見故並存焉觀者應為一莞也¶
百戰關河血未乾漢家宗社要重安當時盡著羊裘去¶
誰向雲臺畫裏看¶
　　桐江道中　　　　　　　　　(元/)吳師道¶
東風緑水動微波晚泊灘頭理釣蓑喚起江湖昔年夢¶
<pb:KR2k0044_WYG_278-6b>¶
一帆寒雨聽漁歌¶
　　西興　　　　　　　　　　　(元/)朱徳潤¶
八月海門天氣涼潮頭如雪上錢塘斜陽更比歸人急¶
又引輕帆入富陽¶
　　柯亭　　　　　　　　　　(元/)　黄鎮成¶
金碧樓臺宅梵王柯亭無處問中郎何當截取如椽榦¶
吹起崑丘紫鳯皇¶
　　臨安訪古六首　　　　　　　(元/)張　昱¶
<pb:KR2k0044_WYG_278-7a>¶
舊日婆留井未湮石䦨苔蘚上龍鱗而今率土皆臣妾¶
莫願皇天産異人(婆留井/)¶
峯頭石墖表功臣五百年前是佛身莫問蓬萊水清淺¶
野藤猶蔓劫餘春(功臣墖/)¶
錢王功業與天齊百里旌旗照此溪從此波中鋪錦後¶
至今光景浄無泥(錦溪/)¶
将軍官重執金吾不比秦朝列大夫王為錦衣歸故里¶
遂令老樹有稱呼(將軍樹/)¶
<pb:KR2k0044_WYG_278-7b>¶
東山尚存環翠閣謝傅來遊經幾年可是舊曽擕妓到¶
粉香猶在畫欄邉(環翠閣/)¶
祥符額賜海㑹寺囬首年來彈指過試問竹林橋下路¶
往還曽見幾東坡(浄土寺/)¶
　　吳興道中二首　　　　　　　(元/)張　雨¶
眠溪大樹不見日牧鵞小兒兼釣魚南風相送玉河口¶
舟子飯時吾讀書¶
扁舟偶趁采樵風題扇書裙莫惱公何處人間無六月¶
<pb:KR2k0044_WYG_278-8a>¶
碧瀾堂上雨聲中¶
　　三衢道中三首　　　　　　　(元/)張　雨¶
大溪中道放船流船壓山光㵼碧油三百里灘欹枕過¶
買魚釃酒下嚴州¶
東風惡劇雨飛花被底春寒水漲沙蘭茝溪香小囬首¶
一峯晴雪是金華¶
界道飛流山翠重杜鵑無語杜鵑紅歸人一舸貪新水¶
渾堕丹青便面中¶
<pb:KR2k0044_WYG_278-8b>¶
　　西湖竹枝詞　　　　　　　　(明/)束宗癸¶
初三月子似彎弓照見花開月月紅月裏蟾蜍花上蝶¶
憐渠不到斷橋東¶
　　曉發秀州　　　　　　　　　(明/)徐　賁¶
路出雙湖烟樹東舟行長是雨兼風夢囬重有離家恨¶
惆悵春寒此夜中¶
　　送張景則歸天台　　　　　　(明/)徐　賁¶
浙江東去有名山路逺天台鴈蕩間我未得遊空悵望¶
<pb:KR2k0044_WYG_278-9a>¶
是君鄉里喜君還¶
　　淳安櫂歌　　　　　　　　　(明/)汪廣洋¶
淳安縣前江水平越女唱歌蘭葉青山禽只管喚春雨¶
不道愁人不願聽¶
　　蘭溪櫂歌二首　　　　　　　(明/)汪廣洋¶
涼月如眉挂栁灣越中山色鏡中看蘭溪三月桃花雨¶
夜半鯉魚來上灘¶
野鳬晴蹋浪梯平越上人家住近城箬葉裹魚來換米¶
<pb:KR2k0044_WYG_278-9b>¶
松舟一個似梭輕¶
　　題林處士觀梅圖　　　　　　(明/)錢　宰¶
放鶴仙人不可招斷河殘月夜聞簫别來欲問真消息¶
花落西泠第二橋¶
　　西湖竹枝詞　　　　　　　　(明/)丁　麟¶
湧金門外春水多賣魚船子小於梭三三兩兩唱歌去¶
驚起鴛鴦飛奈何¶
　　貞溪初夏四首　　　　　　　(明/)邵亨貞¶
<pb:KR2k0044_WYG_278-10a>¶
雨後深林竹筍肥渡頭風急栁花飛柴門不掩緑隂静¶
人在閒窻試苧衣¶
巡簷燕子掠晴絲隔塢茶烟出院遲草色入簾人不到¶
午風吹暖夢囬時¶
楝花風起漾微波野渡舟横客自過沙上兒童臨水立¶
戲將蘋葉飼新鵞¶
小巷繅車霜繭熟前村社鼓野人來鵓鳩聲在樹隂裏¶
竹下柴扉晝不開¶
<pb:KR2k0044_WYG_278-10b>¶
　　盤山道中　　　　　　　　　(明/)林　温¶
盤山嶺頭春雨多天台鴈蕩雲相摩鷓鴣啼入竹林去¶
我行不得君奈何¶
　　杭州歌　　　　　　　　　　(明/)張以寧¶
西陵渡口潮水平十十五五放舟行樓中燕子慣見客¶
不怕渡頭津鼓聲¶
　　過桐廬　　　　　　　　　　(明/)張以寧¶
江邊三月草淒淒緑樹蒼烟望欲迷細雨孤帆春睡起¶
<pb:KR2k0044_WYG_278-11a>¶
青山兩岸畫眉啼¶
　　夏日憶西湖　　　　　　　　(明/)于　謙¶
湧金門外桞如烟西子湖頭水拍天玉腕羅裙雙蕩槳¶
鴛鴦飛近採蓮船¶
　　西湖夜宿　　　　　　　　　(明/)李　進¶
蹇驢衝雪岸烏紗夜醉西湖賣酒家十六吳姬吹鳯管¶
捲簾燒燭看梅花¶
　　葛嶺懐古　　　　　　　　　(明/)陳　雝¶
<pb:KR2k0044_WYG_278-11b>¶
山上樓臺湖上船平章醉後嬾朝天羽書莫報樊城急¶
新得蛾眉正少年¶
　　載酒過湖　　　　　　　　　(明/)劉　英¶
寒食清明次第來紫苞紅夢裹池臺東風似與人商畧¶
最好花枝最後開¶
　　題許上舎家梅花　　　　　　(明/)聶大年¶
西湖曽繋木蘭橈湖上殘雲雪未消報道南枝春信早¶
移船更近段家橋¶
<pb:KR2k0044_WYG_278-12a>¶
　　桐溪　　　　　　　　　　　(明/)李　蕃¶
萬年禹鑿東連海百折清流曲抱村風浪不驚魚鳥盡¶
桐花開到邑侯門¶
　　南湖即事　　　　　　　　　(明/)周　瑾¶
湖水空明静不波蕩舟人逺夕陽多秋來無限相思意¶
欲採芙蓉奈晚何¶
　　春日湖上四首　　　　　　　(明/)鎦　㤗¶
浴鵠灣頭盪槳過雨聲昨夜漲湖波落梅天氣寒偏峭¶
<pb:KR2k0044_WYG_278-12b>¶
未許春衣試薄羅¶
歩逐東風踏軟沙背人驚鷺去斜斜兩株紅杏踈籬外¶
知是湖村賣酒家¶
小鬟扶處醉瞢騰落日寒生半臂綾燕子不來春尚淺¶
湖隂留得未消冰¶
櫻桃花發向陽枝便覺韶光暗有期明日重來應爛漫¶
雙柑斗酒聽黄鸝¶
　　湖上暮歸　　　　　　　　　(明/)鎦　㤗¶
<pb:KR2k0044_WYG_278-13a>¶
小&KR1042;䭾醉踏殘花柔緑隂中一逕斜日暮歸來問童子¶
春衣當酒在誰家¶
　　斷橋分手二首　　　　　　　(明/)史　鑑¶
日暮橋邊酒櫂囬更因殘唱送餘杯人生易老春光暮¶
能為看山幾度來¶
近水人家半掩扉兩山樓閣尚斜暉斷橋無數垂楊桞¶
總被行人折漸稀¶
　　寄杭州友人　　　　　　　　(明/)史　鑑¶
<pb:KR2k0044_WYG_278-13b>¶
西湖湖上水初生重疊春山接郡城記得扁舟載春酒¶
滿身花影聽啼鶯¶
　　西湖聞笛　　　　　　　　　(明/)范　言¶
月白霜寒客夢醒笛聲迥出栁洲亭莫教吹過孤山去¶
風裏梅花不耐聽¶
　　月夜下桐江聞孤雁　　　　　(明/)王叔承¶
烟月滿江漁火寒一聲孤雁下蘆灘隔天總有家書到¶
水碧山青不耐看¶
<pb:KR2k0044_WYG_278-14a>¶
　　鏡湖竹枝詞二首　　　　　　(明/)徐　渭¶
越女紅裙嬌石榴雙雙蕩槳在中流憨粧又怕旁人笑¶
一柄荷花遮滿頭¶
杏子紅衫一女郎鬰金衣帶一葦杭堤長水濶家何在¶
十里荷花分外香¶
　　題趙文度畫西溪梅花　　　　(明/)謝三秀¶
欲雪不雪天淒淒南枝北枝開漸齊因訪梅花過橋去¶
始知春在西溪西¶
<pb:KR2k0044_WYG_278-14b>¶
　　梅溪　　　　　　　　　　　(明/)董　份¶
雲似魚鱗壓市低竹簰載笋出梅溪逢人閒問崑山路¶
葛嶺西頭更向西¶
　　葛隖作二首　　　　　　　　(明/)董　份¶
笋鞭横出欲穿籬松子纔生鼠不知細雨一林山鬼語¶
白鷗浴起葛公池¶
鴉銜朱柿墜秋坡竹筧疎籬帶碧莎野菊滿頭山下女¶
也能學唱采茶歌¶
<pb:KR2k0044_WYG_278-15a>¶
　　西湖有長年小許每以小舠載予往來湖中臨行¶
　　　乞畫戲題　　　　　　　　(明/)李流芳¶
常在西湖烟水邊愛呼小艇破湖烟今朝畫出西泠路¶
乞與長年作酒錢¶
　　贈翁鄞縣　　　　　　　　　(明/)錢希言¶
四明二百八峯盤霧閣雲窻緑玉寒不信謝郎為縣令¶
三年騎馬未曽看¶
　　㑹稽竹枝詞　　　　　　　　(明/)王　翃¶
<pb:KR2k0044_WYG_278-15b>¶
秋風秋雨正淒淒荷葉荷花香滿溪越女蕩舟愁日暮¶
歌聲盡在若耶西¶
　　鴛鴦湖　　　　　　　　　　(明/)髙承埏¶
兩湖秋水抱城斜縹緲樓臺帶落霞日暮鴛鴦看不見¶
數聲風笛起蘆花¶
　　南屏歸艇遇雨　　　　　　　(明/)譚貞竑¶
望裏南宫潑墨山小窻殘燭放舟還從容畢竟輸漁父¶
藕葉菱花泊淺灣¶
<pb:KR2k0044_WYG_278-16a>¶
　　夜泊常山　　　　　　　　　(明/)胡甲桂¶
淙淙灘響上舟遲到面山容未即移更喜月明迎短櫂¶
吳吟細聽隔船詞¶
　　西湖月夜二首　　　　　　　(明/)祝　淵¶
落月鱗鱗水面浮露華濃滴桂叢秋不知何處鳴柔櫓¶
驚起一雙雪色鷗¶
佛火魚燈漸寂寥推篷起坐已中宵夜來極浦灘聲急¶
知入西陵第幾橋¶
<pb:KR2k0044_WYG_278-16b>¶
　　西湖　　　　　　　　　　　(明/)徐　穎¶
水中樹影樹中山山自無心水自閒明月兩堤人不見¶
小舟獨向斷橋邊¶
國朝¶
　　西湖泛月　　　　　　　　　　范承謨¶
　　團團十里盡青山遍挿荷花遶水灣莫怪遊人清¶
　　興逺扁舟更載月明還¶
　　西溪探梅　　　　　　　　　　范承謨¶
<pb:KR2k0044_WYG_278-17a>¶
　　醉眼朦朧望夕暉素枝斜映玉烟飛髙歌一曲拈¶
　　花帶載得春光午夜歸¶
　　鄮東竹枝詞　　　　　　　　　李鄴嗣¶
　　太平海國久無塵雨瑞風祥四序均虎不嚙生龍¶
　　不怒沙&KR2708;何物得浸人¶
　　出郭先經東鄮橋緑楊樹下且逍遥村翁相約來¶
　　乘興一字田頭看揷苖¶
　　東湖水滿便堪凭髙下田禾盡望登最喜太平好¶
<pb:KR2k0044_WYG_278-17b>¶
　　官長官糧不作十分徴¶
　　小築曽居邱氏村蒼髯三樹看拏雲春風常約扶¶
　　藜去掃石先披孝子墳¶
　　山水東鄉足快遊石溪佳句一聨抽輕便度嶺雙¶
　　肩轎小巧穿橋獨櫓舟¶
　　往年香客徧東家萬里來瞻小白華七塔寺前先¶
　　禮拜鳥音已得聽頻伽¶
　　小甕黄虀送草南換來佳味看來饞一缾蠏甲純¶
<pb:KR2k0044_WYG_278-18a>¶
　　黄醬千箸魚頭細海鹹¶
　　掃葉新生行竈烟適逢客至素甆傳只云水味它¶
　　山好試品東鄉小白泉¶
　　象坎人家接櫟斜春來白處盡梨花樹頭裹箬深¶
　　冬摘一顆真消氷雪查¶
　　渡口尋春路不迷管絃樓下緑楊絲尋常留客都¶
　　教住唱得當年栁七詞¶
　　鄮西竹枝詞　　　　　　　　　萬斯同¶
<pb:KR2k0044_WYG_278-18b>¶
　　天井山髙不可攀龍藏五窟絶人寰鹿亭樊榭無¶
　　多路獨有仙人此往還¶
　　西村資福古招提碧岫為樓嶺作梯門外水波千¶
　　澗落簷前山影萬峯齊¶
　　望春橋上望春波草綠蘋香鳬鴨多最是城西好¶
　　風景共霑¶
帝力聽田歌¶
　　鄞俗由來不尚華布衣麄飯足生涯田家有子皆¶
<pb:KR2k0044_WYG_278-19a>¶
　　知學¶
文治東漸及逺遐¶
　　獨喜林村蠶事稠一村婦女㡬家休織成濶幅生¶
　　絲絹杼軸咸思¶
　貢篚修¶
　　戲詠醉李　　　　　　　　　　吳　綺¶
　　歌舞無端失舊恩蘇臺響屧總消魂多情只有王¶
　　戎李猶帶東牕指甲痕¶
<pb:KR2k0044_WYG_278-19b>¶
　　聞張公綬談武康山水　　　　　王士禎¶
　　吳興清逺水晶宫轉入前溪路不窮最愛放船人¶
　　日好野梅脩竹古防風¶
　　毛大可招飲湖舫同錢宫聲倪魯玉聶晉人¶
　　　　　　　　　　　　　　　　尤　侗¶
　　十里荷花栁七詞至今猶放兩三枝此中消夏差¶
　　堪可髙卧孤山月上時¶
　　送季偉公歸錢塘　　　　　　　尤　侗¶
<pb:KR2k0044_WYG_278-20a>¶
　　楚尾吳頭路幾遥蟬鳴堤栁影蕭蕭君歸湖上西¶
　　泠口已過錢塘八月潮¶
　　歸去南屏自結廬不須長盻越江書青荷碧荇蓴¶
　　絲菜紫蠏紅蝦篛葉魚¶
　　鶯脰湖二絶句　　　　　　　　宋　犖¶
　　垂虹亭畔峭颿開鶯脰湖中激箭來我是滄浪濯¶
　　纓客寄聲鷗鳥莫相猜¶
　　孤舟落日漾波心湖樹湖烟四望深空際一聲聞¶
<pb:KR2k0044_WYG_278-20b>¶
　　欸乃釣徒何處許追尋¶
　　洞霄宫題壁　　　　　　　　　朱彞尊¶
　　天柱峯髙倚晚晴琳宫消歇斷碑横砂牀竹卜搜¶
　　難得臥聽山禽𢷬藥聲¶
　　鑑湖　　　　　　　　　　　　朱彞尊¶
　　狂客當年歸四明經過遺跡不勝情澄湖一曲明¶
　　如鏡身在山隂道上行¶
　　若耶溪二首　　　　　　　　　朱彞尊¶
<pb:KR2k0044_WYG_278-21a>¶
　　若耶溪頭春水深南風北風樵採音浣紗女兒不¶
　　得見清江日暮愁人心¶
　　渡口乘潮漾北風輕舟如馬泝江東明朝又是山¶
　　隂道身在千巖萬壑中¶
　　西湖竹枝詞六首　　　　　　　朱彞尊¶
　　西子湖平鏡面揩雷峯倒影象金釵雲鬟粧就石¶
　　新婦香草為裙筍作鞵¶
　　山到㜑留城下平橋從慶忌塔前横郎家側近水¶
<pb:KR2k0044_WYG_278-21b>¶
　　仙廟可識水仙王姓名¶
　　西曲誰家窈窕嬢獨開小店松毛塲何年偷得江¶
　　陵樣織就女兒黄竹箱¶
　　岳王祠外舞臺偏半在湖塘半在田怕值油車蘓¶
　　小小勸郎騎馬不如船¶
　　養魚莊説養魚肥放鶴亭看放鶴歸妾在鳯凰山¶
　　下住生來不見鳯凰飛¶
　　湖面蓴絲寸寸長為郎情好作羮湯朝雲吹散峯¶
<pb:KR2k0044_WYG_278-22a>¶
　　頭雨日出團團雞子黄¶
　　南鎮春游詞　　　　　　　　　毛奇齡¶
　　春船兩槳白蘋開十里横塘晩未逥南鎮祠前北¶
　　風急夏王陵上雨飛來¶
　　鷁頭艇子鹿頭車山路深深雨又斜何處相逢増¶
　　懊惱凌家山下看桃花¶
　　香罏峯峻少人登兩兩三三上禹陵陵前草深花¶
　　似霧山頭風急雨如繩¶
<pb:KR2k0044_WYG_278-22b>¶
　　泛舟西湖夜半始歸　　　　　　周起渭¶
　　錢塘門外烟如織放鶴亭前水似油櫂撥緑醅衣¶
　　染翠小舟一葉漾中流¶
　　城中拄頰見青山寄與飛鴻落照間烟靄殢人行¶
　　不進楝花風裏櫂舟還¶
　　烟水瀰漫晚櫂迷峯嵐出沒翠鬟低數聲短笛臨¶
　　風急千縷殘霞落水西¶
　　輕煙淡粉各叢叢水色山光晚盡融却是畫師描¶
<pb:KR2k0044_WYG_278-23a>¶
　　不就夜山燈火碧流中¶
　　南湖　　　　　　　　　　　　唐夢賚¶
　　瑟瑟雲林晚照湖亭亭波影立浮圗攝衣絶頂憑¶
　　欄去便近諸天星宿無¶
　　閒亭水木見蒼涼小艇瀠洄一櫂長雙鶴都隨和¶
　　靖老漁家鷗鷺自成莊¶
　　雨中過蕭山　　　　　　　　　龔翔麟¶
　　歸田不覺一年半欲到山隂竟未能今日始償山¶
<pb:KR2k0044_WYG_278-23b>¶
　　水債斜風細雨渡西興¶
　　西湖四首　　　　　　　　　　湯右曽¶
　　放船已過賈亭西一帶丰茸草沒隄忽聽危樓動¶
　　殘角斷橋囬首便淒迷¶
　　舞裙歌板小嬋娟詞客偏於别恨牽蘇小小家春¶
　　在否幾株楊栁認門前¶
　　疎星幾㸃漸窺簷天際空濛水欲黏待遣老龍吹¶
　　鐵笛催將銀海上金蟾¶
<pb:KR2k0044_WYG_278-24a>¶
　　似此歡遊未偶然風埃蓬勃動經年明朝人事侵¶
　　尋去媿與山靈續後縁¶
　　湖上春詞　　　　　　　　　　洪　昇¶
　　滿湖春水蕩晴煙幾處春隂散碧天月出慣留歌¶
　　舞席風生不送别離船¶
　　湖上漫興　　　　　　　　　　王式丹¶
　　康樂遊山興未孤尋詩今更到明湖西泠橋畔天¶
　　如水留得一枝如盖無(予十六年遊湖上詠西泠/橋古松云一枝如盖暮天)¶
<pb:KR2k0044_WYG_278-24b>¶
　　(清/)¶
　　南屏春暮好閒行徙倚斜陽見落英樹底一方春¶
　　水緑塔巔十丈晚霞頳¶
　　送李梧岡還東陽　　　　　　　周炳曽¶
　　君出梅關暑亦徂我行有待食霜鱸紫微巖裏棲¶
　　劉峻蠟屐亭邊問阮孚¶
　詞¶
　　漁父歌　　　　　　　　　　(唐/)張志和¶
<pb:KR2k0044_WYG_278-25a>¶
西塞山前白鷺飛桃花流水鱖魚肥青篛笠緑簑衣斜¶
風細雨不須歸¶
釣臺漁父褐為裘兩兩三三舴艋舟能縱櫂慣乘流長¶
江白浪不曽憂¶
霅谿灣裏釣魚翁舴艋為家西復東江上雪浦邊風笑¶
著荷衣不歎窮¶
　　憶江南(杭州/)　　　　　　　　(唐/)白居易¶
江南憶最憶是杭州山寺月中尋桂子郡亭枕上看潮¶
<pb:KR2k0044_WYG_278-25b>¶
頭何日更重遊¶
　　沁園春(吳興懐古/)　　　　　　(宋/)陳人傑¶
落日都門買得扁舟乘興而東正苕川半夜月寒似水¶
蘋洲一路秋老多風擕妓溪山尋春嵗月往事黄粱昨¶
夢中髙樓上問何人懐古湖海元龍　諸君邂逅相逢¶
更休問奚奴金錯空向瑣窻看鏡鬂無霜白玉舠揮酒¶
臉有潮紅蓴美鱸肥橙香蠏壯風味不如歸興濃明朝¶
去有西門一水直與天通¶
<pb:KR2k0044_WYG_278-26a>¶
　　酒泉子　　　　　　　　　　(宋/)潘　閬¶
長憶西湖湖水上盡日憑䦨樓上望三三兩兩釣魚舟¶
島嶼正清秋　笛聲依約蘆花裏白鳥成行忽驚起别¶
來閒整釣魚竿思入水雲寒¶
長憶孤山山下麓山矗湖心如黛簇僧房四面向湖開¶
輕棹去還來　芰荷香噴連雲閣閣上清聲簷下鐸别¶
來塵土汚人衣空役夢魂飛¶
長憶西山山骨痩靈隠寺前三竺後冷泉亭子幾經遊¶
<pb:KR2k0044_WYG_278-26b>¶
三伏似清秋　白猿時見攀髙樹長嘯一聲何處去别¶
來幾向畫圗看終是欠峯巒¶
長憶髙峯峯一對峯上塔髙塵世外昔年獨上最髙層¶
月出見微稜　舉頭咫尺疑天漢星斗分明在身畔别¶
來無翼可飛騰何日得重登¶
　　望海潮　　　　　　　　　　(宋/)栁　永¶
東南形勝三吳都㑹錢塘自古繁華煙栁畫橋風簾翠¶
幕參差十萬人家雲樹繞隄沙怒濤捲霜雪天塹無涯¶
<pb:KR2k0044_WYG_278-27a>¶
市列珠璣戶盈羅綺競豪奢　重湖疊巘清佳有三秋¶
桂子十里荷花羌笛㺯晴菱歌泛夜嬉嬉釣叟蓮娃¶
千騎擁髙牙乘醉聽歌鼓吟賞煙霞異日圗將好景¶
歸去鳯池誇¶
　　木蘭花(吳興寒食/)　　　　　　(宋/)張　先¶
龍頭舴艋吳兒競筍柱鞦韆遊女並芳洲拾翠暮忘歸¶
秀野踏青來不定　行雲去後遥山暝已放笙歌池院¶
静中庭月色正清明無數楊花過無影¶
<pb:KR2k0044_WYG_278-27b>¶
　　河滿子(陪杭守泛潮夜歸/)　　　(宋/)張　先¶
溪女送花隨處沙鷗避樂分行遊舸已如圗障裏小屏¶
猶畫瀟湘人面新生酒艷日痕更欲春長　衣上交枝¶
鬭色釵頭比翼相雙片段落霞明水底風紋時動粧光¶
賓從夜歸無月千燈萬火湖塘¶
　　醉垂鞭(錢塘送祖擇之/)　　　　(宋/)張　先¶
酒面灔金魚吳娃唱吳潮上玉殿白麻書待君歸後除¶
　勾留風月好平湖曉翠峯孤此景出關無西州空畫¶
<pb:KR2k0044_WYG_278-28a>¶
圗¶
　　天香引(遊嘉禾南湖/)　　　　　(宋/)文　同¶
三月三花霧吹晴見麟鳯滄洲鴛鷺沙汀華鼓清簫紅¶
雲蘭棹青紵旗亭　細看來春風世情都分在流水歌¶
聲剪燕嬌鶯冷笑詩仙擊楫揚舲¶
　　天香引(拜和靖祠/)　　　　　　(宋/)文　同¶
正當時處士山祠漸以南枝春事些兒楓漬殷脂蕉撕¶
故紙栁死荒絲　自寒澁雌雄鷺鷥翅叅差母子鸕鷀¶
<pb:KR2k0044_WYG_278-28b>¶
再四嗟咨撚此吟髭彈指歌詩¶
　　南歌子(錢塘晚眺/)　　　　　　(宋/)蘇　軾¶
山雨蕭蕭過溪橋瀏瀏清小園幽榭枕蘋汀門外月華¶
如水綵舟横　苕岸霜花盡江潮雪陣平兩山遥指海¶
門青囬首水雲何處覔孤城¶
　　瑞鷓鴣(觀潮/)　　　　　　　　(宋/)蘇　軾¶
碧山影裏小紅旗儂是江南踏浪兒拍手欲嘲山簡醉¶
齊聲争唱浪婆詞　西興渡口㠶初落漁浦山頭日未¶
<pb:KR2k0044_WYG_278-29a>¶
移儂欲送潮歌底曲樽前還唱使君詩¶
　　八聲甘州(送參寥子/)　　　　　(宋/)蘇　軾¶
有情風萬里捲潮來無情送潮歸問錢塘江上西興浦¶
口幾度斜暉不用思量今古俯仰昔人非誰似東坡老¶
白首忘機　記取西湖西畔正暮山好處空翠煙霏算¶
詩人相得如我與君稀約他年東還海道願謝公雅志¶
莫相違西州路不應囬首為我沾衣¶
　　江城子(錢塘江上/)　　　　　　(宋/)蘇　軾¶
<pb:KR2k0044_WYG_278-29b>¶
鳯凰山下雨初晴水風清晚霞明一朶芙蓉開遍尚盈¶
盈何處飛來雙白鷺如有意慕娉婷　忽聞江上㺯哀¶
筝苦含情遣誰聽烟歛雲收依約是湘靈欲待曲終尋¶
問取人不見數峯青¶
　　臨江仙(上已日游海昌王氏園/)　(宋/)葛勝仲¶
倦客身同舟不繫輕㠶來訪儒仙春風元已艷陽天夭¶
桃方散錦髙栁欲飛綿　千古海昌佳絶地雙鳬暫此¶
留連通宵娛客展芳筵蘭亭修褉事梓澤醉名園¶
<pb:KR2k0044_WYG_278-30a>¶
　　虞美人(卜居青墩鎮/)　　　　　(宋/)陳與義¶
扁舟三日秋塘路平度荷花去病夫因病得來遊更值¶
滿川微雨洗新秋　去年長恨拏舟晚空見殘荷滿今¶
年何以報君恩一路繁華相送到青墩¶
　　水龍吟(趙祖文畫西湖圗名曰總相宜/)¶
　　　　　　　　　　　　　　　(宋/)晁補之¶
西湖天下應如是誰喚作真西子雲凝山秀日増波媚¶
宜晴宜雨况值深秋更當遥夜月華如水記詞人解道¶
<pb:KR2k0044_WYG_278-30b>¶
丹青妙手應難冩真奇語　往事輸他范蠡泛扁舟仍¶
擕佳麗毫端幻出淡粧濃抹可人風味和靖幽居老坡¶
遺跡也應堪記更憑君畫我追隨二老遊千家寺¶
　　摸魚兒(錢塘江觀㺯潮/)　　　　(宋/)辛棄疾¶
望飛來半空鷗鷺須㬰動地鼙鼓截江組練驅山去鏖¶
戰貔虎朝又暮悄慣得吳兒不怕蛟龍怒風波平歩看¶
紅斾驚飛跳魚直上蹙踏浪花舞　憑誰問萬里長鯨¶
吞吐人間兒戲千弩滔天力倦知何事白馬素車東去¶
<pb:KR2k0044_WYG_278-31a>¶
堪恨處人道是子胥寃憤終千古功名自誤謾教得陶¶
朱五湖西子一舸㺯煙雨¶
　　念奴嬌(西湖和人韻/)　　　　　(宋/)辛棄疾¶
晚風吹雨戰新荷聲亂明珠蒼璧誰把香奩收寳鏡雲¶
錦周遭紅碧飛鳥翻空遊魚吹浪慣趂笙歌席坐中豪¶
氣看公一飲千石　遥想處士風流鶴隨人去已作飛¶
仙客茅舎疎籬今在否松竹已非疇昔欲説當年望湖¶
樓下水與雲寛窄醉中休問斷膓桃葉消息¶
<pb:KR2k0044_WYG_278-31b>¶
　　小重山(與客游西湖/)　　　　　(宋/)辛棄疾¶
緑漲連雲水拂空十分風月處著衰翁垂楊影斷岸西¶
東君恩重教且種芙蓉　十里水晶宫有時騎竹馬笑¶
兒童殷勤却謝打頭風船兒住且醉浪花中¶
　　漢宫春(㑹稽秋風亭觀雨/)　　　(宋/)辛棄疾¶
亭上秋風記去年嫋嫋曽到吾廬山河舉目雖異風景¶
非殊功成者去覺團扇便與人疎吹不斷斜陽依舊茫¶
茫禹跡都無　千古茂林猶在甚風流章句解擬相如¶
<pb:KR2k0044_WYG_278-32a>¶
只今木落江冷𣺌𣺌愁余故人書報莫因循忘却蓴鱸¶
誰念我新涼燈火一編太史公書¶
　　浣溪沙(泛舟還餘英館/)　　　　(宋/)毛　滂¶
烟栁風蒲冉冉斜小窻不用著簾遮截將山影轉灣沙¶
　畧彴斷時分岸色蜻蜓立處過汀花此情此水共天¶
涯¶
　　又(寒食東堂對酒/)　　　　　　(宋/)毛　滂¶
小雨初收蜨做團和風輕拂燕泥乾秋千院落落花寒¶
<pb:KR2k0044_WYG_278-32b>¶
　莫對清尊追往事更催新火續餘歡一春心緒倚欄¶
杆¶
　　夜行船(餘英溪/)　　　　　　　(宋/)毛　滂¶
弄水餘英溪畔綺羅香日遲風慢桃花春浸一篙深畫¶
橋東栁低烟逺　漲緑流紅空滿眼倚蘭橈舊愁無限¶
莫把鴛鴦驚去要歌時少低檀板¶
　　風入松(西湖/)　　　　　　　　(宋/)俞國寳¶
一春長費買花錢日日醉湖邊玉驄慣識湖邊路驕嘶¶
<pb:KR2k0044_WYG_278-33a>¶
過沽酒樓前紅杏香中歌舞緑楊影裏鞦韆　暖風十¶
里麗人天花壓鬢雲偏畫船載酒春歸去餘情付湖水¶
湖煙明日重扶殘醉來尋陌上花鈿¶
　　念奴嬌(觀潮/)　　　　　　　　(宋/)陸凝之¶
逺山一帶遡晴空極目天涯浮白楓落鴉翻談笑處不¶
覺雲濤横席酒病方蘇睡魔猶殢一掃無留迹吳㠶越¶
櫂恍然飛上空碧　長記草賦梁園凌雲筆勢倒三江¶
秋色對此驚心空悵望老作紅塵閒客别浦烟平小樓¶
<pb:KR2k0044_WYG_278-33b>¶
人散囬首千波寂西風掃露為君重噴霜笛¶
　　栁梢青(題豐樂樓/)　　　　　　(宋/)趙汝愚¶
水月光中烟霞影裏湧出樓臺空外笙簫人間笑語身¶
在蓬萊　天香暗逐風囬正十里荷花盡開買箇輕舟¶
山南遊遍山北歸來¶
　　水調歌頭(處州烟雨樓落成/)　　(宋/)李處全¶
樓觀數南國烟雨壓東州溪山雄勝天開圗畫肖瀛洲¶
我破瀛洲客夢來部仙都符竹樂嵗又三秋聊作幻師¶
<pb:KR2k0044_WYG_278-34a>¶
戲肯遣後人愁　趂佳時招我輩共凝眸君侯胸次一¶
壑意匠付㝠搜刻日落成華棟對月難并清景千丈素¶
光流老子興何極小飲趣觥籌¶
　　念奴嬌(吳興荷花/)　　　　　　(宋/)姜　䕫¶
閙紅一舸記來時長與鴛鴦為侣三十六陂人未到水¶
珮風裳無數翠葉吹涼玉容銷酒更洒菰蒲雨嫣然摇¶
動冷香飛上詩句　日暮青盖亭亭仙人不見争忍凌¶
波去只恐舞衣寒易落愁入西風南浦髙栁垂隂老魚¶
<pb:KR2k0044_WYG_278-34b>¶
吹浪留我花間住田田多少幾囬沙際歸路¶
　　惜紅衣(吳興荷花/)　　　　　　(宋/)姜　夔¶
簟枕邀涼琴書換日睡餘無力細洒冰泉并刀破甘碧¶
牆頭換酒誰問訊城南詩客岑寂髙樹晚蟬説西風消¶
息　㶉鶒雙飛鴛鴦斂翼來戲水陌魚浪吹香紅衣半¶
狼藉維舟試望故國渺天北可惜渚邊沙外不共美人¶
遊厯問甚時同賦三十六陂秋色¶
　　賀新郎(游西湖/)　　　　　　　(宋/)劉　過¶
<pb:KR2k0044_WYG_278-35a>¶
睡覺啼鶯曉醉西湖兩峯日日買花簪帽去盡酒徒無¶
人問惟有玉山自倒任拍手兒童争笑一舸乘風翩然¶
去避魚龍不見波聲悄歌韻逺唤蘇小　神仙路近蓬¶
萊島紫雲深參差禁樹有煙花遶人世紅塵西障日百¶
計不如歸好付樂事與他年少費盡栁金梨雪句問沉¶
香亭北何時召心未愜鬢先老¶
　　酹江月(題釣臺/)　　　　　　　(宋/)王自中¶
扁舟夜泛向子陵臺下偃㠶收櫓水濶風摇舟不定依¶
<pb:KR2k0044_WYG_278-35b>¶
約月華新吐細酌清泉痛澆胸臆唤起先生語當年綸¶
釣為誰髙臥烟渚　還念古往今來功名可共能幾人¶
光武一旦星文驚四海從此故人何許到底軒裳不如¶
蓑笠久矣心相與天低雲淡浩然吾欲髙舉¶
　　夜行船(越中作/)　　　　　　　(宋/)丘　崈¶
水滿平湖香滿路繞重城藕花無數小艇紅粧踈簾青¶
盖烟栁畫船斜渡　恣樂追凉忘日暮簫鼓月明人去¶
猶有清歌迢逓聲在芰荷深處¶
<pb:KR2k0044_WYG_278-36a>¶
　　曲游春(清明湖上/)　　　　　　(宋/)施　岳¶
畫舸西泠路占栁隂花影芳意如織小楫衝波度麯塵¶
扇底粉香簾隙岸轉斜陽隔又過盡别船簫笛傍斷橋¶
翠繞紅圍相對半篙暗色　頃刻千山暮碧向沽酒樓¶
前猶繫金勒乘月歸來正梨花夜縞海棠烟幕院宇明¶
寒食醉乍醒一庭春寂任滿身露濕東風欲眠未得¶
　　聲聲慢(問梅孤山/)　　　　　　(宋/)李　演¶
輕韉繡谷柔屐烟堤六年遺賞新續小舫重來惟有寒¶
<pb:KR2k0044_WYG_278-36b>¶
沙鷗熟徘徊舊情易冷但溶溶翠波如縠愁望逺甚雲¶
消月老暮山自緑　嚬笑人生悲樂且聽我樽前漁歌¶
樵曲舊閣塵封長得樹隂如屋淒凉五橋歸路載寒秀¶
一枝疎玉翠袖薄晚無言空倚修竹¶
　　臨江仙(西湖春泛/)　　　　　　(宋/)趙　溍¶
堤曲朱牆近逺山明碧瓦髙低好風二十四花期驕驄¶
穿栁去文鷁挾波飛　簫鼔晴雷殷殷笑歌香霧霏霏¶
閒情不受酒禁持斷橋無立處斜日欲歸時¶
<pb:KR2k0044_WYG_278-37a>¶
　　齊天樂(登禹陵/)　　　　　　　(宋/)吳文英¶
三千年事殘鴉外無言倦憑秋樹逝水移川髙陵變谷¶
那識當時神禹幽雲怪雨恨萍濕空梁夜深飛去雁起¶
青天數行書似舊蔵處　寂寥西窻坐久故人慳㑹遇¶
同剪燈語敗蘚殘碑零圭斷璧重拂人間塵土霜紅罷¶
舞謾山色青青霧朝烟暮岸鎖春船畫橋翻賽鼓¶
　　西子粧湖(上清明薄遊/)　　　　(宋/)吳文英¶
流水麴塵艷陽酤酒畫舸遊情如霧笑拈芳草不知名¶
<pb:KR2k0044_WYG_278-37b>¶
乍凌波斷橋西堍垂楊謾舞總不解將春繫住燕歸來¶
問綵繩纎手如今何許　歡盟誤一箭流光又趂寒食¶
去不堪衰鬢著飛花傍緑隂冷烟深樹𤣥都秀句記前¶
度劉郎曽賦最傷心一片孤山細雨¶
　　祝英臺近(春日客龜溪/)　　　　(宋/)吳文英¶
采幽香廵古苑竹冷翠微路鬭草溪根沙印小蓮歩自¶
憐兩鬢清霜一年寒食又身在雲山深處　晝閒度因¶
甚天也慳春輕隂便成雨緑暗長亭歸夢趂風絮有情¶
<pb:KR2k0044_WYG_278-38a>¶
花影欄杆鶯聲門徑解留我霎時凝竚¶
　　髙陽臺(豐樂樓/)　　　　　　　(宋/)吳文英¶
修竹凝粧垂楊駐馬憑欄淺畫成圗山色誰題樓前有¶
雁斜書東風𦂳送斜陽下弄舊寒晩酒醒餘自消凝能¶
幾花前頓老相如　傷春不在髙樓上在燈前欹枕雨¶
外熏爐怕艤遊船臨流可奈清癯飛紅若到西湖底攪¶
翠瀾總是愁予莫重來吹盡香綿淚滿平蕪¶
　　水龍吟(雪霽登吳山見滄閣/)　　(宋/)翁元龍¶
<pb:KR2k0044_WYG_278-38b>¶
畫樓紅濕斜陽素粧褪出山眉翠街聲暮起塵侵鐙戶¶
月來舞地官栁招鶯水葓飃雁隔年春意黯棃雲散作¶
人間好夢瓊簫在錦屏底　樂事輕隨流水暗蘭消作¶
花心計情絲萬軸因春織就愁羅恨綺昵枕迷香占簾¶
看夜舊游經醉任孤山剩雪殘梅漸嬾跨東風騎¶
　　謁金門(霅上秀邸溪亭/)　　　　(宋/)吳　潛¶
溪邊屋不淺不深團簇野樹平蕪秋滿目有人閒意足¶
　旋唤一樽&KR0812;醁菱芡煑來新熟歸去來詞歌數曲醉¶
<pb:KR2k0044_WYG_278-39a>¶
時無檢束¶
　　念奴嬌(上已曲水園/)　　　　　(宋/)盧　炳¶
快風收雨正江城初霽物華如許麗日融和春思好是¶
處鶯啼燕語嫩緑成隂落紅堆繡只恐春将暮園林清¶
晝看看又見飛絮　太守無限風流鈴齋多暇載酒郊¶
原路隊隊旌旗明閃爍鼔吹更翻新譜曲水流觴蘭亭¶
修禊俯仰成今古為君一醉歸時樓上三鼓¶
　　酹江月(觀潮應制/)　　　　　　(宋/)吳　琚¶
<pb:KR2k0044_WYG_278-39b>¶
玉虹遥挂望青山隠隠有如一抹忽覺天風吹海立好¶
似春霆初發白馬凌空瓊鼇駕水日夜朝天闕飛龍舞¶
鳯鬰葱環拱吳越　此景天下應無東南形勝偉觀真¶
奇絶好是吳兒飛彩幟蹴起一江秋雪黄屋天臨水犀¶
雲擁看擊中流楫晚來波静海門飛上明月¶
　　摸魚兒(湖上/)　　　　　　　　(宋/)杜　旟¶
放扁舟萬山環處平鋪碧浪千頃仙人憐我征塵久借¶
與夢游清枕風乍静望兩岸羣峯倒浸玻瓈影樓臺相¶
<pb:KR2k0044_WYG_278-40a>¶
映更日薄烟輕荷花似醉飛鳥堕寒鏡　中都内羅綺¶
千街萬井天教此地幽勝仇池仙伯今何在隄栁幾眠¶
還醒君試問問此意只今更有何人領功名未竟待學¶
取䲭夷仍擕西子來動五湖興¶
　　烏夜啼(西湖/)　　　　　　　　(宋/)盧祖臯¶
漾煖紋波颭颭吹晴絲雨濛濛輕衫短帽西湖路花氣¶
撲春驄　鬭草褰衣濕翠秋千瞥眼飛紅日長不放春¶
醪困立盡海棠風¶
<pb:KR2k0044_WYG_278-40b>¶
　　水龍吟(錢塘作/)　　　　　　　(宋/)陳以莊¶
晚來江濶潮平越船吳榜催人去稽山滴翠胥濤濺恨¶
一襟離緒訪栁章臺問桃仙浦物華如故向秋娘渡口¶
㤗娘橋畔依稀是相逢處　窈窕青門紫陌蒨羅新衣¶
翻金縷舊音恍記輕攏慢撚哀絃危柱金屋難成阿嬌¶
已逺不堪春暮聽一聲杜宇紅殷緑老雨花風絮¶
　　摸魚兒(西湖送春/)　　　　　　(宋/)陳允平¶
倚東風畫欄十二芳隂簾幕低䕶玉屏翠冷棃花痩寂¶
<pb:KR2k0044_WYG_278-41a>¶
寞小樓烟雨腸斷處悵折栁柔情舊别長亭路年華似¶
羽任錦瑟聲寒瓊簫夢逺羞對綵鸞舞　文園賦重憶¶
河橋眉嫵啼痕猶濺紈素丁香共結相思恨空託繡羅¶
金縷春已暮縱燕約鶯盟無計留春住傷春倦旅趂暗¶
緑稀紅扁舟短櫂載酒送春去¶
　　曲游春(游西湖/)　　　　　　　(宋/)周　密¶
禁苑東風外颺煖絲暗絮春思如織燕約鶯期惱芳情¶
偏在翠深紅隙漠漠香塵隔沸十里亂絲叢笛看畫船¶
<pb:KR2k0044_WYG_278-41b>¶
盡入西村閒却半湖春色　栁陌新烟凝碧映簾底宫¶
眉堤上游勒輕暝籠烟怕梨雲夢冷杏香愁羃歌管酬¶
寒食奈蜨怨良宵岑寂正恁醉月摇花怎生去得¶
　　謁金門(吳山觀濤/)　　　　　　(宋/)周　密¶
天水碧染就一江秋色鰲戴雪山龍起蟄快風吹海立¶
　數㸃烟鬟青滴一杼霞綃紅濕白鳥明邊㠶影直隔¶
江聞夜笛¶
　　髙陽臺(西湖春感/)　　　　　　(宋/)張　炎¶
<pb:KR2k0044_WYG_278-42a>¶
接葉巢鶯平波卷絮斷橋斜日歸船能幾番游看花又¶
是明年東風且伴薔薇住到薔薇春已堪憐更悽然萬¶
緑西泠一抹荒烟　當年燕子知何處但苔深韋曲草¶
暗斜川見説新愁如今也到鷗邊無心再續笙歌夢掩¶
重門淺醉閒眠莫開簾怕見飛花怕聽啼鵑¶
　　月下笛(甬東積翠山舎/)　　　　(宋/)張　炎¶
萬里孤雲清遊漸逺故人何處寒窻夢裏曾記經行舊¶
時路連昌約畧無多栁第一是難聽夜雨謾驚囬悽悄¶
<pb:KR2k0044_WYG_278-42b>¶
相看燭影擁衾誰語　張緒歸何暮伴冷落依依短橋¶
鷗鷺天涯倦旅此時心事良苦只愁重洒西州淚問杜¶
曲人家在否恐翠袖正天寒猶倚梅花那樹¶
　　臺城路(杭友抵越適鑑曲漁舎㑹飲/)¶
　　　　　　　　　　　　　　(宋/)張　炎¶
春隂不暖垂楊栁吹却絮雲多少燕子人家夕陽巷陌¶
行入野畦深窈籌花鬭草記小艇尋芳斷橋初曉那日¶
心情幾人同向近來老　消憂何處最好夜遊頻秉燭¶
<pb:KR2k0044_WYG_278-43a>¶
猶是遲了南浦歌闌東林社冷嬴得如今懐抱吟悰暗¶
惱待醉也慵聽勸歸啼鳥怕撹離愁亂紅休去掃¶
　　多麗(西湖泛舟/)　　　　　　　(元/)張　翥¶
晚山青一川雲樹冥冥正參差烟凝紫翠斜陽畫角出¶
南屏館娃歸吳臺遊鹿銅仙去漢苑飛螢懐古情多凭¶
髙望極且將尊酒慰飃零自湖上愛梅仙逺鶴夢幾時¶
醒空留在六橋疎栁孤嶼危亭　待蘇堤歌聲散盡更¶
須擕客西泠藕花深雨涼翡翠菰蒲軟風弄蜻蜓澄碧¶
<pb:KR2k0044_WYG_278-43b>¶
生秋閙紅駐景採菱新唱最堪聽一片水天無際漁火¶
兩三星多情月為人留照未過前汀¶
　　八犯玉交枝(招寳山觀月上/)　　(元/)仇　逺¶
滄島雲連緑瀛秋入暮景却沉洲渚無浪無風天地白¶
聽得潮生人語擎空孤柱翠倚髙閣凭虚中流蒼碧迷¶
烟霧惟見廣寒門外青無重數　不知是水是山不知¶
是樹漫漫知是何處倩誰問凌波輕歩謾凝睇乘鸞秦¶
女想庭曲霓裳正舞莫須長笛吹愁去怕唤起魚龍三¶
<pb:KR2k0044_WYG_278-44a>¶
更噴作前山雨¶
　　虞美人(浙江舟中作/)　　　　　(元/)趙孟頫¶
潮生潮落何時了斷送行人老消沉萬古意無窮盡在¶
長空澹澹鳥飛中　海門幾㸃青山小望極烟波渺何¶
當駕我以長風便欲乘槎浮到日華東¶
　　木蘭花慢(西湖送春/)　　　　　(元/)梁　曽¶
問花花不語為誰落為誰開算春色三分半隨流水半¶
入塵埃人生能幾歡笑但相逢尊酒莫相推千古幕天¶
<pb:KR2k0044_WYG_278-44b>¶
席地一春翠繞珠圍　彩雲囬首暗髙臺烟樹渺吟懐¶
拚一醉留春留春不住醉裏春歸西樓半簾斜日怪銜¶
春燕子却飛來一枕青樓好夢又教風雨驚囬¶
　　霓裳中序第一(四聖觀/)　　　　(元/)羅志仁¶
來鴻又去燕看罷江潮收畫扇謾湖曲雕欄倚倦正船¶
過西陵快篙如箭凌波人不見但陌花遺曲淒怨孤山¶
路晚蒲病栁淡緑鎖深院　離恨五雲宫殿記舊日曽¶
游翠輦青紅如寫便面悵下鵠池荒放鶴人逺粉牆隨¶
<pb:KR2k0044_WYG_278-45a>¶
岸轉漏壁瓦殘陽一線蓬萊夢人間那信坐看海濤淺¶
　　風流子(西湖/)　　　　　　　　(元/)羅志仁¶
歌咽翠眉低湖船客尊酒謾重擕正斷續齋鐘髙峯南¶
北飃零野褐太乙東西淒涼處翠連松九里繡馬濺障¶
泥葛嶺樓臺夢隨烟散吳山宫闕恨與雲齊　靈峯飛¶
來久飛不去有落日斷猿啼無限風荷廢港露栁荒畦¶
歎岳公英骨麒麟舊塚坡仙吟魄鶯燕長堤欲弔梅花¶
無句素壁慵題¶
<pb:KR2k0044_WYG_278-45b>¶
　　滿江紅(題富春館/)　　　　　　(元/)黄子行¶
津鼓匆匆猶記得故人相送春江上鳥啼花影馬嘶香¶
鞚情逐陽關金縷斷淚和楊栁春絲重算别來幾度月¶
明時相思夢　山萬疊秋眉聳春一㸃歸心動問風儔¶
月侣有誰遊從百里家山明日到一尊芳酒今宵共任¶
樓頭吹盡五更風梅花弄¶
　　水龍吟(西湖懐古/)　　　　　　(元/)陳徳武¶
東南第一名州西湖自古多佳麗臨堤臺榭畫船樓閣¶
<pb:KR2k0044_WYG_278-46a>¶
遊人歌吹十里荷花三秋桂子四山晴翠使百年南渡¶
一時豪傑都忘却平生志　可惜天旋時異藉何人雪¶
當年恥登臨形勝感傷今古發揮英氣力士推山天吳¶
移水作農桑地借錢塘潮少為君洗盡岳將軍淚¶
　　念奴嬌(八詠樓/)　　　　　　　(元/)鮮于樞¶
長溪西注似延平雙劍千年初合溪上千峯明紫翠放¶
出羣龍頭角瀟洒雲林微茫烟草極目春洲濶城髙樓¶
迥恍然身在寥廓　我來隂雨兼旬灘聲怒起日日東¶
<pb:KR2k0044_WYG_278-46b>¶
風惡須待青天明月夜一試嚴維佳作風景不殊溪山¶
信美處處堪行樂休文何事年年多病如削¶
　　多麗(清明飲西湖夀樂園/)　　　(元/)張　翥¶
鳯凰簫新聲逺度蘭橈漾東風湖光十里參差緑港紅¶
橋暖雲蘸鬰金衫色晴烟抹翡翠裙腰罨畫名園閙紅¶
芳樹蒲葵亭畔綵繩摇鴛甃落英堪藉猶作殢人嬌漬¶
羅袂莫愁痕褪生怕香銷　憶當年尊前扇底多情冶¶
葉倡條分蘭女隔花偷盻修禊客臨水相招舊約尋歡¶
<pb:KR2k0044_WYG_278-47a>¶
新聲換譜三生夢裏可憐宵縱留得楝花寒在啼鴂已¶
無聊江南恨越王臺下幾度逥潮¶
　　望海潮(清明登定海招寳山望海/)　(元/)張　翥¶
扶桑何許蓬萊何處滄海一望漫漫精衛解填黿鼉可¶
駕凌波直度三韓雲氣有無間只是天是水無地無山¶
贔屭鼇掀颶風俄起晝生寒　從今不數鯢桓羡秦人¶
採藥龍伯垂竿槎信未來珠光暗徙羣仙約我驂鸞長¶
嘯壯懐寛且振衣絶頂釃酒長瀾揮手相招片帆飛趂¶
<pb:KR2k0044_WYG_278-47b>¶
暮潮還¶
　　木蘭花慢(孤山問梅/)　　　　　(元/)張　翥¶
愛西湖千樹曽幾度為擕尊向栁外停橈苔邊待鶴酒¶
熟香温瀛洲舊時月色悵蒼涼惟有數枝存天上梨花¶
成夢江南桃葉移根　如今寂寞對孤村難返暗香魂¶
甚嵗晚春遲角寒笛曉雪暗雲昏登臨不堪寄目但青¶
山影影月紛紛再約與君同醉從他啄木敲門¶
　　水龍吟(題湖山勝概寺/)　　　　(元/)張　埜¶
<pb:KR2k0044_WYG_278-48a>¶
翠微曽共登臨冷光瀲灔三千頃玉京佳處景雖天造¶
也因人勝若把西施淡粧濃抹兩相比並道此間如對¶
姮娥仙子慵梳掠臨鸞鏡　滿意曲䦨芳徑早安排雨¶
篷烟艇茶甌雪卷紋楸雹碎醉魂初醒湖海髙情林泉¶
清意幾人能領算知音只有中宵涼月浸蓬萊影¶
　　水龍吟(游錢塘西山/)　　　　　(元/)張　埜¶
一鞭空翠烟霏笑談已到山深處丹厓翠壁野猿遊鳥¶
冷泉髙樹兜率天中蓬壺境内偶成佳遇正捫參厯井¶
<pb:KR2k0044_WYG_278-48b>¶
窮探未了囬首早疎鐘暮　畫舸亭亭横渡醉歸來被¶
誰留住雲窻霧閣羣仙應笑塵縁相誤白雪歌殘青鸞¶
夢覺滿身風露料明年却向古臺髙處憶桃源路¶
　　菩薩蠻(越城晚眺/)　　　　　　(明/)劉　基¶
西風吹散雲頭雨斜陽却照天邊樹樹色蕩湖波波光¶
艷綺羅　征鴻何處起㸃㸃殘霞裏月上海門山山河¶
莽蒼間¶
　　浣溪沙(處州葉叔安溪門草堂/)　(明/)劉　基¶
<pb:KR2k0044_WYG_278-49a>¶
細草垂楊村巷幽白沙素石引溪流青苔磯上有扁舟¶
　門外好山開罨畫屋頭新月學簾鉤窗風一榻似清¶
秋¶
　　玲瓏四犯(台州作/)　　　　　　(明/)劉　基¶
白露㸃珠明河生浪秋光看一半翠衾知夜永夢冷孤¶
館南樓數聲過雁西池桂花零亂嵗序如何江山若此¶
贏得霜髩滿　傷心漫囬愁眼見蛩吟蔓草螢度荒疃¶
淚隨黄葉下事逐浮雲散滄波滚滚東流去問誰是登¶
<pb:KR2k0044_WYG_278-49b>¶
樓王粲菊綻籬邊賦歸來恐晚¶
　　望江南(西湖四首/)　　　　　　(明/)瞿　佑¶
西湖景春日最宜晴花底管絃公子宴水邊羅綺麗人¶
行十里按歌聲¶
西湖景夏日正堪遊金勒馬嘶垂栁岸紅粧人泛採蓮¶
舟驚起水中鷗¶
西湖景秋日更宜看桂子岡巒金粟富芙蓉洲渚彩雲¶
閒爽氣滿前山¶
<pb:KR2k0044_WYG_278-50a>¶
西湖景冬日轉清奇賞雪樓臺評酒價觀梅園圃定春¶
期共醉太平時¶
　　滿庭芳(西湖秋泛/)　　　　　　(明/)瞿　佑¶
露葦催黄烟蒲駐緑水光山色相連紅衣落盡辜負採¶
蓮船㸃檢六橋楊栁但幾個抱葉殘蟬秋容晚雲寒雁¶
背風冷鷺鷥肩　華筵容易散愁添酒量病減詩顛况¶
情懐冲淡漸入中年掃退舞裙歌扇盡付與一枕髙眠¶
清閒好脱巾露髮仰面看青天¶
<pb:KR2k0044_WYG_278-50b>¶
　　滿庭芳(登道塲山/)　　　　　　(明/)王世貞¶
一雨催凉千崖吐秀萬壑争效潺湲暫停籃筍擕杖翠¶
微間㸃㸃龍麟玉甃堪憐處屐齒敲慳朱闌外粘天萬¶
頃七十二峯間　呼樽誇更有有松飈鳳吹雲岫鵶鬟¶
又誰送黄鸝弄巧唱綿蠻漫問何山最好争應道還有¶
何山能移興新晴月色飛歩上孱顔¶
　　蝶戀花(蘇堤春曉/)　　　　　　(明/)莫　璠¶
十里樓臺花霧繞宜雨宜晴山色籠春曉楊栁枝頭殘¶
<pb:KR2k0044_WYG_278-51a>¶
月小海棠枝上猶眠鳥　蘭帳玉人初睡覺試問樓前¶
畫舫開多少報道尋芳人起早紫騮嘶過香塵道¶
　　又(平湖秋月/)　　　　　　　　(明/)莫　璠¶
璧月沉輝湖渌靚一色琉璃倒浸山河影花外瓊宫明¶
愈瑩人間無此清凉境　笑擷芙蓉乘舴艋醉掬文漪¶
摇動金千頃欲唤坡僊同賦咏桂花露濕衣襟冷¶
　　又(斷橋殘雪/)　　　　　　　　(明/)莫　璠¶
快雪時晴寒尚沍玉屑銀沙紛滿湖南路一道垂虹如¶
<pb:KR2k0044_WYG_278-51b>¶
約素裙腰草色非前度　斷玦遺環愁日暮想像凌波¶
羅襪應難歩欲探梅花無處所山童指㸃逋仙墓¶
　　又(雷峯夕照/)　　　　　　　　(明/)莫　璠¶
古塔斜陽紅欲暝西崦人家半在桑榆影水印殘霞如¶
濯錦烟花佛國非凡境　十里畫船歸欲盡漁唱菱歌¶
别是湖中景待月有人樓上等珠簾半捲欄重凭¶
　　又(麯院風荷/)　　　　　　　　(明/)莫　璠¶
五月涼風來麯院緑水芙蕖紅白都開遍風逓花香清¶
<pb:KR2k0044_WYG_278-52a>¶
不斷採蓮舟過歌聲緩　醉折碧筒供笑翫翠盖紅銷¶
髙下翻零亂向晚新涼生酒面六銖衣薄停紈扇¶
　　又(花港觀魚/)　　　　　　　　(明/)莫　璠¶
杜若浮香春霽雨浪煖桃花錦漲鴛鴦渚碧藻叢深菱¶
葉底纎鱗吹沫摇頳尾　戲把金鈎垂緑水却憶雕闌¶
翠袖人同倚腸斷蕭娘書一紙相思欲報憑雙鯉¶
　　又(南屏晚鐘/)　　　　　　　　(明/)莫　璠¶
翠巘深深深幾許佛閣華鐘鯨吼西風裏囬首南莊行¶
<pb:KR2k0044_WYG_278-52b>¶
樂地暝烟隔斷青蓮宇宴飲芳園人散去金鑰嚴城¶
次第催將閉一望長橋燈火起絳紗影裏聫歸騎¶
　　又(栁浪聞鶯/)　　　　　　　　(明/)莫　璠¶
西子湖頭春過半萬縷垂楊洶似波紋亂黄褪緑匀誰¶
暗換俊遊來繫花驄慣　紅喙嬌鶯啼緩緩韻叶笙簧¶
幾被風吹斷惱亂佳人停鳯管背花偷把春纎按¶
　　又(三潭印月/)　　　　　　　　(明/)莫　璠¶
秋静寒潭澄見底玉色蟾蜍飛入清泠水睡熟驪龍呼¶
<pb:KR2k0044_WYG_278-53a>¶
不起頷珠光照冰壺裏　讌賞此時能有幾遥憶同歡¶
今夜人千里試問龍淵深幾許騎鯨欲共姮娥語¶
　　又(兩峯揷雲/)　　　　　　　　(明/)莫　璠¶
南北雙峯雲氣繞玉削芙蓉迥出青天表金碧浮圗瞻¶
縹緲朱甍繡檻臨黄道　下界紅塵飛不到東望彤庭¶
日出扶桑曉願借謫仙希有鳥瑤笙吹上蓬萊島¶
國朝¶
　　滿江紅(錢塘觀潮/)　　　　　　　曹　溶¶
<pb:KR2k0044_WYG_278-53b>¶
　　浪湧蓬萊髙飛撼宋家宫闕誰盪激靈胥一怒惹¶
　　衝冠髪㸃㸃征帆都卸了海門急鼓聲初發似萬¶
　　羣風馬驟銀鞍争超越　江妃笑堆成雪鮫人舞¶
　　圎如月正危樓湍轉晚來愁絶城上吳山遮不盡¶
　　亂濤穿到嚴灘歇是英雄未死報讐心秋時節¶
　　醜奴兒令(月夜泛舟西湖/)　　　　龔翔麟¶
　　一湖風漾當樓月凉滿人間我與青山冷澹相看¶
　　不等閒　藕花社榜疎狂約緑酒朱顔放進嬋娟¶
<pb:KR2k0044_WYG_278-54a>¶
　　今夜紗窻可忍關¶
　　木蘭掀蕩波光碎人似乘潮何處吹簫輕逐流螢¶
　　度畫橋　白鷗睡熟金鈴悄好是蕭條多謝雙髙¶
　　折簡明朝不用招¶
　　清輝依約雲鬟緑水作菱花蘇小夭斜不見留人¶
　　駐晚車　湖山符牒誰能管譲與天涯如此豪華¶
　　除却芳樽一味賖¶
　　菩薩蠻(春日憶西湖次陸藎思徐竹逸倡和原韻/)¶
<pb:KR2k0044_WYG_278-54b>¶
　　　　　　　　　　　　　　　　陳維崧¶
　　劃波曽向西泠去掠入緑痕難唾處疎簟雜眠鷗¶
　　真成自在遊　如今佳興歇悶過春三月剛見摘¶
　　蘭芽山村又焙茶¶
　　水調歌頭(送憚南田之錢塘并柬毛稚黄/)¶
　　　　　　　　　　　　　　　　陳維崧¶
　　躡屩上靈隠吹笛下吳淞送君恰直新爽纎月印¶
　　船篷猶憶冷泉亭上百道跳珠噴雪飛瀑挂杉松¶
<pb:KR2k0044_WYG_278-55a>¶
　　一别十八載吾老漸成翁　故人去擕筆墨㵼空¶
　　濛不知老已將至揮洒醉偏工為訊鹽橋毛子果¶
　　否别來無恙底事斷詩筒人世作達耳長邑鬰焉¶
　　窮¶
　　賀新郎(鴛湖烟雨樓感舊/)　　　　陳維崧¶
　　水宿楓根罅儘沽來鵞黄老釀銀絲鮮鮓記得筝¶
　　堂和伎館儘是儀同僕射園都在水邊林下不閉¶
　　春城因夜醼望滿湖燈火金吾怕十萬盞紅毬挂¶
<pb:KR2k0044_WYG_278-55b>¶
　　　重遊陂澤偏瀟灑剩空潭半樓烟雨玲瓏如畫¶
　　人世繁華原易了快比風檣陣馬消幾度城頭鐘¶
　　打惟有鴛鴦湖畔月是曽經照過傾城者波織簟¶
　　船堪藉¶
　　永遇樂(送園次歸吳興/)　　　　　陳維崧¶
　　古渡西風亂山落照明日將雨手内金樽橋頭畫¶
　　艇漸到銷魂處踏臂狂歌掉頭長嘯萬事總隨花¶
　　絮歎英雄古今無主夜來酒邊曽訴　路出横塘¶
<pb:KR2k0044_WYG_278-56a>¶
　　船經夾浦莫問師師舉舉且減柔情還憑老手只¶
　　種金城樹學士亭邊醉翁亭在多少名賢來去喜¶
　　到日一湖碧浪全家團聚¶
　　南樓令(泛月至湖心亭/)　　　　　沈　進¶
　　落日四無塵天青雁幾羣倚輕橈客過前津未老¶
　　芙蓉秋有恨對粧鏡翠蛾顰　亭子隔湖心花深¶
　　月轉深聽宵鐘空外遺音絲竹不分山水興約明¶
　　日再登臨¶
<pb:KR2k0044_WYG_278-56b>¶
　　栁梢青(西湖後遊/)　　　　　　　沈　進¶
　　十二重樓是誰珠箔雙捲銀鈎桃葉春潮楊花暮¶
　　雨一段閒愁　飛來沙際輕鷗芳草外春風舊遊¶
　　團扇歌殘羅衣試罷人在蘭舟¶
　　齊天樂(苕南道中/)　　　　　　　李　符¶
　　野塘水漫菰城路曉來載酒移檻栁惲汀荒邱遲¶
　　宅壞急雨鳴蓑千㸃緑蕪如染映翠藻參差鵜鶘¶
　　能占沽酒何邨花明獨樹小橋店　昔遊如昨日¶
<pb:KR2k0044_WYG_278-57a>¶
　　耳記深深院宇綺羅春豔粧閣懸蛛舞衫化蝶滿¶
　　目繁華都減濕雲乍斂露浮玉遥峯相看無厭漁¶
　　唱滄浪荻根燈又閃¶
　　栁梢青(和沈山子西湖後遊/)　　　李　符¶
　　前度芳遊裙腰草外緑漾輕舟渡口飛花波心掠¶
　　燕人倚紅樓　重來緩控嘶騮悄不見疎簾上鈎¶
　　一鏡空香雙螺斜照都是春愁¶
　　八歸(同周篔谷查聲山集龔蘅圃玉玲瓏閣/)¶
<pb:KR2k0044_WYG_278-57b>¶
　　　　　　　　　　　　　　　　李　符¶
　　門臨水市樓觀海日西風摇落江栁無端泛梗錢¶
　　塘路不分仙郎宅裏乍逢良友除却書床拈賦筆¶
　　有何事可消清晝只愁對剩水殘山厯厯在簷牖¶
　　　怪爾輕蓑短櫂行歌並發已過秋香時候髙峯¶
　　南北横橋十二更問黄花開否把蕉筒檢㸃明日¶
　　還期載尊酒譜新聲須尋綵妓付與檀槽聽伊調¶
　　素手¶
<pb:KR2k0044_WYG_278-58a>¶
　　青玉案(送施韓友歸南湖/)　　　　沈岸登¶
　　仙舟幾日臨淮浦打兩槳平江路最憶南湖來往¶
　　處渡頭楊栁門前烏桕總是青青樹　藤隂儘好¶
　　銷炎暑况有深杯斟緑醑何事留君君不住秋風¶
　　準擬尊羮菰飯吾亦全家去¶
　　山花子(西泠遊女/)　　　　　　　沈岸登¶
　　繡領鴛鴦刺未工好春吹到栁絲風誰喚停鍼尋¶
　　鬭草斷橋東　裙摺映來新似月鞵幫試處小於¶
<pb:KR2k0044_WYG_278-58b>¶
　　弓最愛湖邊山一對兩髙峯¶
　　憶王孫(夜汎鑑湖/)　　　　　　　朱彞尊¶
　　天邊新月兩頭纎鏡裏晴山萬㸃尖小櫂烏篷不¶
　　用簾夜厭厭漸覺微風衣上添¶
　　梅花引(蘇小小墓/)　　　　　　　朱彞尊¶
　　小溪澄小橋横小小墳前松栢聲彩雲停碧雲停¶
　　凝想往時香車油壁輕　溪流飛徧紅襟鳥橋頭¶
　　生徧紅心草雪初晴雨初晴寒食落花青驄不忍¶
<pb:KR2k0044_WYG_278-59a>¶
　　行¶
　　百字令(富春道中/)　　　　　　　朱彞尊¶
　　柁樓侵曉望樟亭木末霧收川浄誰把錢塘犀弩¶
　　射衝落驚濤千頃霸業孫郎髙風嚴子畢竟看誰¶
　　勝西臺寂寞更何人掃巖磴　最愛躑躅花繁畫¶
　　眉啼處髙下穿紅影十載重來頭已白愁看清江¶
　　如鏡沙際鸕鷀門前烏桕引我移家興罛師漁父¶
　　結隣儘許相並¶
<pb:KR2k0044_WYG_278-59b>¶
　　滿江紅(錢塘觀潮/)　　　　　　　朱彞尊¶
　　羅刹江空設險有海門雙闕日未午樟亭一望樹¶
　　多於髮乍見雲濤銀屋湧俄驚地軸轟雷發算隂¶
　　陽呼吸本天然分吳越　遺廟古餘霜雪殘碑在¶
　　無年月訝揚波重水後先奇絶齊向屬鏤鋒下死¶
　　英魂毅魄難消歇趁髙秋白馬素車來同弭節¶
　　秋霽(泛舟西湖薄暮坐湖心亭待月/)龔翔麟¶
　　買酒西泠正蕭蕭雨歇白羽風浄别浦喧禽長堤¶
<pb:KR2k0044_WYG_278-60a>¶
　　無栁六橋空帶煙暝采菱歌静劃波又見拏魚艇¶
　　但目極南北兩峯斜照亂鴻影　湖心亭子遊屐¶
　　都歸留與吾曹夜涼飲謝多情纎阿放彩鴛鴦露¶
　　宿不知冷半被朗吟驚乍醒夢粱堪憶紅蕖種滿¶
　　芳塘月中香逺一奩秋錦¶
　　臺城路(送桃鄉農歸長水/)　　　　龔翔麟¶
　　江城又是經年别山中疎栁多少院雨梧桐池香¶
　　菡蓞嬴得淒凉懐抱鄉程更杳縱有夢難尋鴛鴦¶
<pb:KR2k0044_WYG_278-60b>¶
　　湖小水驛西風這番輸爾賦歸早　一繩新雁横¶
　　處霜林飛小騎鞭撲紅棗鴉嘴鋤兒鴨頭艇子屏¶
　　當還家詩料柴門閉好怕楚尾勾留雪中纔到老¶
　　屋溪南蠟梅應放了¶
　　吳山青(湖上遇雨/)　　　　　　　龔翔麟¶
　　南髙峯北髙峯好在空濛雨色中煙鬟霧鬢重¶
　　藕花紅蓼花紅不比當年秋興濃采香何處逢¶
　　栁梢青(西湖後遊和沈山子/)　　　龔翔麟¶
<pb:KR2k0044_WYG_278-61a>¶
　　十二橋邊紅消燕夜緑漲鶯天楊尾梳風櫻珠捎¶
　　雨日上歌船　依然鈿翠生煙認亭子湖心扣舷¶
　　勸酒僧歸鑱詩壁壊夢憶嬋娟¶
　　南鄉子(烏石山房即目/)　　　　　龔翔麟¶
　　千縷裊茶煙消受松風一榻前小雨初收簾試卷¶
　　山四面洗出佛頭青萬㸃¶
　　憶秦娥(西溪小築/)　　　　　　　汪　森¶
　　城隅嫩栁浮煙色溪橋一帶花遮宅花遮宅峭寒¶
<pb:KR2k0044_WYG_278-61b>¶
　　風雨最難禁得　半篙新漲沙痕碧籬根細糝蒼¶
　　苔迹蒼苔迹春泥藜杖到來吳客¶
　　鶯啼序(西湖懐古/)　　　　　　　黄媛貞(閨秀/)¶
　　蘇堤栁下維畫舸凭欄逺眺歎西陵買斷繁華兩¶
　　峯螺黛如掃憶往日香車油壁六橋三竺青葱好¶
　　更桂香荷艷玻瓈冷浸霜曉　洪谷興酣北苑意¶
　　得呌絶遊仙櫂但滿眼芻牧樵蘇極懸崖控絶島¶
　　徧亭臯桃林歇馬採蓮歌換關山調撫流波荇藻¶
<pb:KR2k0044_WYG_278-62a>¶
　　漣漪瀫紋留照　游魚吹浪飛燕翔空慣聽笙歌¶
　　閙乘好景晴和淑媚吟賞湖光灝樓開粧鏡舟移¶
　　芰浦南屏爽氣排林表羡逋仙笑指梅花老孤山¶
　　鶴夢冰雪繞漸暖日嘶風驊騮齕盡芳草　湘簾¶
　　澄碧緑水揉藍載筆嗤墨妙約畧煙嵐疎樹瞻顧¶
　　從容擬拾幽蘋白雲膠擾蟬鬢飃絲蟾輝映雪幸¶
　　西家尚容衰耄趂稀齡少寄臨風傲斜陽一曲瑶¶
　　琴放艇湖心水香月皎¶
<pb:KR2k0044_WYG_278-62b>¶
　¶
　¶
　¶
　¶
　¶
　¶
　¶
　浙江通志卷二百七十八¶
