# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.804475
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百七十六
<pb:KR2k0044_WYG_276-1a>¶
欽定四庫全書¶
　浙江通志巻二百七十六¶
　藝文(十八/)¶
　詩　　七言律¶
　　杭州拱北樓　　　　　　　　(元/)趙孟頫¶
城上髙樓接太霞令嚴鐘鼓靜無譁提封内向三千里¶
比屋同封百萬家心在江湖存魏闕身隨牛斗泛仙槎¶
舉頭便覺長安近時倚闌干望日華¶
<pb:KR2k0044_WYG_276-1b>¶
　　弁山佑聖宮次孟君復韵　　　(元/)趙孟頫¶
意行騎馬到林間晴霧都沈逺近山瓊樹著花春自早¶
翠禽雙語意相關一杯到手先成醉萬事無心觸處閒¶
猶欠抱琴來托宿靜中規寫水潺潺¶
　　德清閒居　　　　　　　　　(元/)趙孟頫¶
已無新夢到清都空有髙情與隠居貧尚典衣貪購畵¶
病思棄研厭求書圉人焚積夜防虎谿女叩扉朝賣魚¶
困即枕書飢即飯謀生自笑一何疎¶
<pb:KR2k0044_WYG_276-2a>¶
　　同楊心卿過孤山訪靜傳不遇自遊和靖祠下明¶
　　　日奉寄二髙士　　　　　　(元/)仇　逺¶
飛仙又向别峰遊竹下閒房且小留滿鬢朔風吹客㡌¶
倚欄落日在漁舟梅花路冷難尋冡葑草田荒半作洲¶
獨徃獨來沙鳥怪山空木落使人愁¶
　　秋日西湖園亭　　　　　　　(元/)仇　逺¶
西湖一曲百泉通漠漠青山遶梵宮故國園林秋色淨¶
明朝風雨桂花空銀笙玉笛清歌外畵舫珠簾落照中¶
<pb:KR2k0044_WYG_276-2b>¶
人物風光兩相稱兒童遮莫笑山翁¶
　　越州道中　　　　　　　　　(元/)熊　鉌¶
野田秋溜正潺潺新翠喬林繞舎環淡日凝烟横别浦¶
斜風吹雨過前山柴扉初放牛羊出漁艇方攜蟹蛤還¶
自笑平生愛游覽天敎長在水雲間¶
　　桐江舟中　　　　　　　　　(元/)尹廷髙¶
又摇柔櫓下嚴灘一片離情强自寛鴉噪暮雲天寂寂¶
鴈歸極浦水漫漫敲篷雪霰和愁碎拍枕江聲入夢寒¶
<pb:KR2k0044_WYG_276-3a>¶
今夜客帆何處宿亂山青外是長安¶
　　送人赴浙東木綿提舉　　　　(元/)程鉅夫¶
曽厯金華三洞天風流厯厯記山川桕林白綻梅花小¶
柿實紅垂橘彈圓訪古但聞羊化石因君又喜木生綿¶
霜風渾似當時峭愁絶雙溪八韻篇¶
　　送戴道士住天台　　　　　　(元/)程鉅夫¶
君承恩命住天台萬壑千峰繞絳臺門外霞川浮溟涬¶
杯中雲海接蓬萊時同野鶴看桃去或領山猿採藥迴¶
<pb:KR2k0044_WYG_276-3b>¶
三十年前吾亦到舊題應入白雲堆¶
　　蘓堤秋宴　　　　　　　　　(元/)元　淮¶
南北髙峰鎻翠雲山藏樓閣帶烟輕欲彫楊桞猶貪舞¶
半破芙蓉未老成波底畵橋天上動湖邊珠翠鏡中行¶
水晶萬頃浮波面照出孤山分外清¶
　　和繼學郎中送友歸越中　　　(元/)馬祖常¶
薊門東望海無波誰許山人問薜蘿雀舫春聲留水鷰¶
鵠袍秋影動天鵝鑑湖草滿芙蓉少鄞縣潮來牡蠣多¶
<pb:KR2k0044_WYG_276-4a>¶
羞見京塵遮㡌頂羊裘亦欲換漁蓑¶
　　游西湖　　　　　　　　　　(元/)曹伯啓¶
鬱鬱覊愁暑不堪畵船西出事竒探栁邊和氣蘇公路¶
梅底清風處士菴已覺湖山入胷臆更容絲竹薦肥甘¶
錦雲一叚三千頃記取平生作盛談¶
　　遊靈隠　　　　　　　　　　(元/)曹伯啓¶
岧嶤鷲嶺梵王城秋氣平分寳界清火宅久居心獨苦¶
雲林初識眼増明禪關已被猿叅透仙洞誰敎鬼鑿成¶
<pb:KR2k0044_WYG_276-4b>¶
漸負半生泉石約蹔來偷暇洗塵纓¶
　　送韓伯高僉憲淛西　　　　　(元/)虞　集¶
正月樓船過大江海風吹雨灑船窗雲消虹蜺横山閣¶
潮落黿鼉避石矼闕下諫書誰第一濟南名士舊無雙¶
湖隂暑退多魚鳥應勝愁吟對怒瀧¶
　　錢塘懷古二首　　　　　　　(元/)楊　載¶
斜界鈎陳通大道中分魏闕對層巒雲生殿上金鑪暗¶
露下庭前玉井寒江漢飛龍俄窅窅滄溟泛鷁竟漫漫¶
<pb:KR2k0044_WYG_276-5a>¶
中天會合寜非數坐見蒼生奠枕安¶
山回禁籞入雲長無復陳兵衞兩廂千古金鐘埋野草¶
萬年珠樹落秋霜龍文不徙陽人聚鳥篆終降軹道旁¶
九市緇塵來袞袞一江波浪去茫茫¶
　　題拱北樓　　　　　　　　　(元/)楊　載¶
殷地鼓鼙迎日出倚天梁棟與雲浮北瞻帝闕三千里¶
南控臣藩二百州江海無波沉罔象旌旗乘野駐貔貅¶
鸞廻麗榜多深意繡袞於今有魏牟¶
<pb:KR2k0044_WYG_276-5b>¶
　　暮春遊西湖北山　　　　　　(元/)楊　載¶
愁耳偏工著雨聲好懷長恐負山行未辭花事駸駸盛¶
正喜湖光淡淡晴倦憇客猶勤訪寺幽棲吾欲厭歸城¶
緑疇桑麥盤櫻筍因憶離家恰歲更¶
　　游天竺寺　　　　　　　　　(元/)白　珽¶
山轉龍泓一徑深嵐煙吹潤撲衣巾松蘿掩映似無路¶
猿鳥徃來如有人講石尚存天寳字御梅嘗識建炎春¶
城中遮日空西望自與長安隔兩塵¶
<pb:KR2k0044_WYG_276-6a>¶
　　游智者寺　　　　　　　　　(元/)鮮于樞¶
四圍松是祇園樹三面山開舍衛城游子心隨仙境化¶
老禪詩似石泉清幾人邂逅有今日半載趦趄成此行¶
安得盡抛身外事長年來此學無生¶
　　送人游天台　　　　　　　　(元/)鄧文原¶
此去蘭亭修禊後平明驅馬試征衣海邊山盡天無盡¶
花底春歸人未歸一雨潮生魚入市逺巖月上鶴投扉¶
舊游二十年前路孤負東風賦采薇¶
<pb:KR2k0044_WYG_276-6b>¶
　　三月晦游道塲山宿清公房與成父同行二首¶
　　　　　　　　　　　　　　　(元/)鄧文原¶
絶頂軒窗納晩晡下方燈火聽鐘魚天連震澤涵元氣¶
地涌浮圖切太虛凉立松風觀石澑晩尋樵徑扣僧廬¶
孤亭山麓荒苔積猶想幽人夜讀書¶
澗石縈紆紫竹叢晴雲吹落水晶宫夜寒身宿羣峰頂¶
花盡春歸萬木中儻買山田營破屋時過僧寺駕孤篷¶
只應𣺌𣺌軒前路杖履長陪鶴髪翁¶
<pb:KR2k0044_WYG_276-7a>¶
　　次陳輔賢游雁山韻　　　　　(元/)李孝光¶
竹杖㯶鞵去去賒一春紅到杜鵑花山椒雨暗蛇如樹¶
石屋春深燕作家老父行尋靈運屐道人喚喫趙州茶¶
明朝塵土芙蓉路猶憶山僧飯一麻¶
　　入雁蕩山　　　　　　　　　(元/)李孝光¶
興國年間路始開前朝碑墨半蒼苔雁横宕月知秋到¶
僧踏湫雲看瀑來一嶺未敎靈運識萬松誰道了翁栽¶
此山曽共秋風約説與山猿不用猜¶
<pb:KR2k0044_WYG_276-7b>¶
　　賦得越山越水　　　　　　　(元/)李孝光¶
賀家湖上又秋風放翁宅前東復東兩行雲樹忽逺近¶
十里荷花能白紅游人濯足銀河上越女梳頭青鏡中¶
我欲張帆上南斗扶桑碧海與天通¶
　　題雪竇妙高臺　　　　　　　(元/)黄　溍¶
偶為清游宿梵宫凌晨試上最髙峰水翻雪色寒猶落¶
雲掩丹光逺更重舊有一僧能跨虎近聞三洞盡藏龍¶
下方車馬應難到煙際惟聞日暮鐘¶
<pb:KR2k0044_WYG_276-8a>¶
　　次韻方子踐浙江觀潮　　　　(元/)黄　溍¶
潮生潮落幾時休朝暮吴兒幾白頭被髪秖誇迎駭浪¶
側身寜解障奔流江吹碧瓦人聲曉雲閃朱旗海氣秋¶
後夜月明天在水有誰能此賦登樓¶
　　諸暨休日偶書　　　　　　　(元/)黄　溍¶
一室蕭然似冷官更無車馬駐江干天清不斷絲絲雨¶
春淺猶生陣陣寒公事痴兒何日了雲山圖畵要人看¶
輕風正滿新黄桞誰與相從試凭欄¶
<pb:KR2k0044_WYG_276-8b>¶
　　送王正臣經歴赴浙東　　　　(元/)栁　貫¶
仙掌浮空紫翠重金華秀出浙河東繡衣幕府雲霄上¶
丹筆刑書雨露中溪釀獨稱雙醖美津船纔許一帆通¶
送君因寄思鄉夢為問青山舊桂叢¶
　　送葉道士歸天台　　　　　　(元/)桞　貫¶
北斗光中曵翠旂五城樓觀極巍巍采山不鑄黄金鼎¶
佩印空垂白羽衣石井劍花飛夜氣玉田芝草豔春暉¶
天台仙子應招隠萬壑梯颷看鶴歸¶
<pb:KR2k0044_WYG_276-9a>¶
　　浦陽十詠　　　　　　　　　(元/)桞　貫¶
冰柱浮空曉色䝉海波摇動玉&KR0785;瓏九清内景游紛外¶
五嶽真形太素中㣲月升壇初映鶴長雲連野不驚鴻¶
仙姬晏坐瑶池上催捧蟠桃獻木公(仙華巖雪/)¶
白石靈山望贊皇湫潭此復見蒼蒼飄揚直欲陵三際¶
膚寸猶能雨八荒空外金精縣太白泉中虬彩化長黄¶
傳芭奏罷神絃曲松蓋成隂澤氣凉(白石湫雲/)¶
兩環日月似飛梭鼇背稜稜窣堵坡朱鳥前頭森贔屭¶
<pb:KR2k0044_WYG_276-9b>¶
蒼龍左角見嵯峨玉函舍利朝光現珠斗闌干午影過¶
浩蕩浮雲開萬象寶華離遝散芬陁(龍峰孤墖/)¶
一勺曹谿未是甘刺山容易出飛泉消融太古岷峨雪¶
澄映中秋沆瀣天挂樹青猿窺洗缽眠沙白鹿伴安禪¶
巖龕無縫身如石逆數髙僧入定年(寳掌冷泉/)¶
有盈有泚即寒泉猶隔蘆峰道里千嶽麓雲深藏䇿處¶
匡山人老讀書年松楠疊影青浮几華樹生香晩入筵¶
稽首堂中兩夫子六經言逺視如天(月泉春誦/)¶
<pb:KR2k0044_WYG_276-10a>¶
溪水添流到石矼小家殘戸占漁商蛟龍未解乘雲氣¶
魚鼈安能避澤梁兩㟁櫟林藏曲折一篝松火照㣲茫¶
誰夸固有蠙珠顆徃徃鈎深得夜光(潮溪夜漁/)¶
千峰不盡夕陽孤歛翠浮舟入畫圖墖廟傍連山影直¶
石梁中互水痕枯白魚在汕將踰尺紅稻登場稍似珠¶
玉露金風秋最爽跳身何用市間壺(南江夕照/)¶
半里官橋出市闤一團秋色破孱顔雲開浩蕩初疑曙¶
日出蒼凉不見山斷雁殘鴻飛杳杳緑蕪紅葉映斑斑¶
<pb:KR2k0044_WYG_276-10b>¶
去年菊蕊今年發拾得籬邊句子還(東嶺秋隂/)¶
濫觴初不滿瓶盆百谷渾渾一壑吞自此安流輸渤澥¶
放渠髙浪蹴崑崙出山未適帆檣便竭澤毋庸罔罟繁¶
謝客題詩曽宿處孤雲落日是何邨(深褭江源/)¶
芝掌中開顥氣青雲軿雙駕鳯凰翎因山不啓軒轅鼎¶
化石猶聯婺女星磴道芳春琪樹長巖扉清晝碧華零¶
真仙帝遣司風雨喚起淵龍聽指令(昭靈仙迹/)¶
　　游五洩山二首　　　　　　　(元/)栁　貫¶
<pb:KR2k0044_WYG_276-11a>¶
神斧誰攜鑿澗磻拓開地險出天慳湫潭隠奥龍非畜¶
太石隂森鬼所寰劫火塵空遺井臼枯禪骨冷墮榛菅¶
如何大法臨標季不放摩尼照此山¶
青天吹墮玉芙蓉日出烟開彩翠重婺女名山今入越¶
泐潭弟子别為宗於何勝境偏多阻如此衰年始一逢¶
照影龍泓余種種欲從老衲借枝笻¶
　　三衢馬太守昻夫索題爛柯山石橋¶
　　　　　　　　　　　　　　　(元/)薩天錫¶
<pb:KR2k0044_WYG_276-11b>¶
洞口龍眠紫氣多登臨聊和采芝歌爛柯仙子何年去¶
鞭石神人此地過烏鵲横空秋有影銀河垂地水無波¶
遥知題柱凌雲客天近應聞織女梭¶
　　吴宗師赤城阻雨次甘泉韻　　(元/)陳　旅¶
三十六盤嗁杜鵑杜鵑嗁盡到平川千山白雨作秋氣¶
六月赤城堪晝眠銀渚星槎留使客竹宫風帳候神仙¶
衰予病起橋門下目送晴雲度楚天¶
　　題嘉興水西寺爽溪樓寄新仲銘長¶
<pb:KR2k0044_WYG_276-12a>¶
　　　　　　　　　　　　　　　(元/)成廷珪¶
新公邀作爽溪游為説前朝有此樓雲氣逺開天北極¶
風光仍在水西頭虛檐古瓦縁蒼鼠曲澗輕波漾白鷗¶
宸翰僅留飛白在煙塵漠漠使人愁¶
　　自山中歸鏡湖别業　　　　　(元/)呉景奎¶
數椽茅舍清江曲六月炎天困鬱蒸頼有青山圍故宅¶
歸來赤脚蹋層冰石泉松籟為琴筑野䔩山肴薦豆登¶
明日迴頭望邱壑芙蓉半出白雲層¶
<pb:KR2k0044_WYG_276-12b>¶
　　新山别館十景(并序/)　　　　　(元/)曹文晦¶
　余家東北麓作考妣祠堂題曰新山别館直赤城之¶
　陽烏岡之右隴勢北走而中斷屋臨山北繚以修垣¶
　牽連岡隴前挺髙竹後列羣松上下襍遝蒼翠如織¶
　東偏為門登石版涉隴上旁通支逕彎環花竹間入¶
　館中西翼小亭坐可五六人有員嶠却立其前樹氣¶
　清郁禽語瀏亮皆若效竒以出映帶後先余以耳目¶
　所接次其景物性情所得發為韻語雖不足以鼓吹¶
<pb:KR2k0044_WYG_276-13a>¶
　風雅然必著之篇什者志吾樂也至正庚寅夏日¶
數㸃殘星掛緑蘿看桃行入舊山阿洞門花霧紅成陣¶
沙麓巖前翠作窩天外曙虹驚鶴夢水邊啼鳥和漁歌¶
劉郎去後無人到吟倚東風草色多(桃源春曉/)¶
赤城霞起建髙標萬丈紅光映碧寥美人不卷錦繡叚¶
仙翁瀉下丹砂瓢氣連海嶼貫旭日光入溪甕生春潮¶
我欲結為五色佩碧桃花下呼周喬(赤城棲霞/)¶
拄峰堂下翠紛紛俯鑒澄源氣自芬兩澗合流元有緒¶
<pb:KR2k0044_WYG_276-13b>¶
八風吹水自成文沄沄尚想在川上混混終當放海濱¶
欲舉源頭問寒拾幽亭盡日對松雲(雙澗觀瀾/)¶
四萬八千山上山山中夜夜白雲還底須出岫彌六合¶
日復與僧分半間古殿結隂燈影澹長松留暝寺門關¶
謫仙已覽廬山秀留得書堂相對閒(華頂歸雲/)¶
舊日溪源浸巨螺一竿來此老漁蓑逺尋短櫂輕舟興¶
髙唱斜風細雨歌夜泊松潭明月近晝眠花港緑隂多¶
朝朝老瓦盆邊醉冷看王孫細馬䭾(螺溪釣艇/)¶
<pb:KR2k0044_WYG_276-14a>¶
清溪溪口荻花秋底事年年伴白鷗北去不辭書帛寄¶
南來非為稻梁謀荒煙𣺌𣺌長橋外落葉蕭蕭古渡頭¶
見説洞庭風月好碧波千頃少漁舟(清溪落鴈/)¶
觀彼南山小衆山霜明紅樹碧雲寒餘清入座挹不盡¶
積翠浮空染未乾漠漠秖愁晴霧隔霏霏休待夕陽看¶
何人會得悠然趣前有陶公後有韓(南山秋色/)¶
萬仞臺端接絳霄秋風吹夢度金橋素娥獨倚白銀闕¶
羽客雙吹紫玉簫清氣逼人凡骨換孤光入酒醉魂消¶
<pb:KR2k0044_WYG_276-14b>¶
繡襦甲帳今何在誰為文生一見招(瓊臺夜月/)¶
山北山南盡白雲雲中有水接天津兩龍爭壑那知夜¶
一石横空不度人潭底怒雷生雨雹松頭飛霧濕衣巾¶
曇華亭上茶初試一滴曹溪恐未真(石梁雪瀑/)¶
巖戸隂森隔萬松暮雲卷盡寺林空天邊漸蝕千峰紫¶
木杪猶餘一縷紅兩箇歸僧開竹院數聲殘磬度溪風¶
憑誰喚起寒山子共看迴光入梵宫(寒巖夕照/)¶
　　越山清曉　　　　　　　　　(元/)貢性之¶
<pb:KR2k0044_WYG_276-15a>¶
曙光晴散越王臺萬壑千巖錦繡開欹枕僧鐘雲外落¶
卷簾漁唱鏡中來樹藏茅屋雞聲斷露濕松巢鶴夢囘¶
安得畫圖分隙地移家仍住小蓬萊¶
　　富陽舟中　　　　　　　　　(元/)金　涓¶
終日推篷對酒杯漁郎隔浦櫂歌回路傍古屋無人住¶
山下疎梅獨自開幾處汀洲分鴈下滿江風雨送潮來¶
白頭篙叟休相促明日天晴上釣臺¶
　　送友人游温台　　　　　　　(元/)釋宗衍¶
<pb:KR2k0044_WYG_276-15b>¶
天台鴈宕好林邱水竹風杉寺寺幽路轉山腰斜避石¶
渠通泉眼細分流經過遂欲留佳處險絶何須到上頭¶
八月錢塘望歸櫂江潮如雪倚江樓¶
　　上已日游平湖　　　　　　　(元/)張　宇¶
㣲風漠漠水增波禊事重修繼永和脆管當筵清似語¶
扁舟爭㟁疾如梭一時人物成髙㑹千里雲山入浩歌¶
日暮芝蘭無處覓野花汀草占春多¶
　　送李敎授之湖州　　　　　　(元/)柯九思¶
<pb:KR2k0044_WYG_276-16a>¶
水精宫裏尋春處天目山前看月時隔㟁園亭俱可愛¶
舊時風物未全衰廣文游宦詩如錦博士淹留鬢欲絲¶
欲謝君恩無寸補他年杜牧去應遲¶
　　岳王廟　　　　　　　　　(元/)林泉生¶
岳王墳上褒忠寺地老天荒恨尚存介胄何堪投獄吏¶
衣冠無復望中原青山能掩萇𢎞血落日空悲蜀帝魂¶
遼鶴不歸人事别吴宫青草又黄昬¶
　　題髙節書院　　　　　　　(元/)伊埒布哈¶
<pb:KR2k0044_WYG_276-16b>¶
遠聘羊裘到漢庭竟忘龍袞略儀刑先生不為干人爵¶
太史何勞奏客星潮上嚴灘浮海白山連禹穴入雲青¶
髙風千古成陳迹唯有荒祠繞翠屏¶
　　送復見心住定水　　　　　(元/)宇文公諒¶
定水招提鳴鶴東鑑湖歸去泛孤篷鉢衣不濕荷花露¶
玉麈遥生桂子風山靜祗看雲自動江澄莫訝水如空¶
沃洲有約尋支遁還許清談其野翁¶
　　登子胥廟因觀錢塘江潮　　　(元/)方　行¶
<pb:KR2k0044_WYG_276-17a>¶
吴越中分兩㟁開怒濤千古響奔雷子胥不作忠臣死¶
句踐終非伯主材歲月消磨人自老江山壯麗我重來¶
鴟夷鐡箭俱安在目斷洪波萬里回¶
　　題岳武穆王墳　　　　　　　(元/)潘　純¶
湖水春來自緑波空林人迹少經過夜寒石馬嘶風雨¶
日落山精泣薜蘿江左長城空自壞鄴中明月竟誰歌¶
惟餘滿地萇𢎞血草色年深碧更多¶
　　越溪　　　　　　　　　　　(元/)鄭　東¶
<pb:KR2k0044_WYG_276-17b>¶
三月雨晴天氣新老夫起整紫綸巾㟁花紅白逺迎棹¶
江燕去來低傍人冷面誰能憎俗子好山吾得作比鄰¶
明時獨媿才卑拙老大猶為江海臣¶
　　送果上人游鴈山　　　　　　(元/)鄭　采¶
雪消山色漲東州最好天台鴈蕩遊背負青天縁鳥道¶
面承飛雨看龍湫深春林麓多金刹落日江湖自白頭¶
石上玉芝應拾得念吾無物可銷愁¶
　　桐江懐古　　　　　　　　　(元/)何景福¶
<pb:KR2k0044_WYG_276-18a>¶
合江亭下買舟行擊楫中流萬古情嚴子臺高烟樹暗¶
桐君墖暎浪花明英雄不並青山在時事還隨紅日生¶
我欲逺尋方外訣白雲深處石橋横¶
　　渡錢塘江　　　　　　　　　(元/)周　棐¶
日出長江烟霧開越山吴樹抱江迴霸圖蹤跡空今古¶
天塹東南有劫灰山郭雨昬雲似墨海門潮急浪如雷¶
舟師省柁須看客不數瞿塘灧澦堆¶
　　憶㑹稽　　　　　　　　　　(元/)張　翥¶
<pb:KR2k0044_WYG_276-18b>¶
千巖秋色徹層霄憶昔來乘使者軺翠袖屢扶蓬閣醉¶
籃輿時赴寶林招山隂客已無春㑹溪上風猶送暮樵¶
此恨古今消不盡西陵寂寞又回潮¶
　　憶吳興　　　　　　　　　　(元/)張　翥¶
憶汎苕華溪上船故人為我重留連半山墖寺藏雲樹¶
繞郭樓臺住水天白榜載歌明月裏青帘沽酒畫橋邊¶
計籌山下先塋在欲往澆松定幾年¶
　　述慈溪景　　　　　　　　　(元/)張　翥¶
<pb:KR2k0044_WYG_276-19a>¶
徃年使過慈湖上風景依稀可畫傳紅葉樹藏秋水寺¶
白頭僧渡夕陽船竹林雨過山多筍漁浦潮來海有鮮¶
藉爾逺公能愛客不妨酬倡酒尊前¶
　　浦陽十景　　　　　　　　　(元/)吳　萊¶
手倚晨扃一𣺌漫山神擁出玉巑岏光侵道者祠星室¶
跡破樵家斸藥壇石筍撐空穿宿暝天機織素挂餘寒¶
俄然喚醒西南夢怕作松州徼外看(仙華巖雪/)¶
獨上南山最上頭朝隮一㸃便成湫巖腰動石風初起¶
<pb:KR2k0044_WYG_276-19b>¶
海眼輸泉雨欲流蜥蜴含珠光照夜靊霳巻鐡黒沉秋¶
明當去挾騎龍叟直到扶桑第九洲(白石湫雲/)¶
老眼前頭尺五天真龍角上正攀縁規橅白馬䭾經過¶
想像𤣥鰻䕶塔眠梵唄將回知磬絶神珠欲隕見燈懸¶
何妨宴坐初禪界蠛蠓紛飛即大千(龍峰孤塔/)¶
乍撥山亭木葉堆老僧千歲喝巖開天從白石雲根出¶
地帶青泥雪髓來竹影自深斜映月魚腥不到半凝苔¶
世間夢渴知多少可待金莖露一杯(寳掌冷泉/)¶
<pb:KR2k0044_WYG_276-20a>¶
古木叢中息世喧老生力學掩溪門危絃未絶人須聽¶
蠧簡多忘我欲温白兎流光分石色蒼龍擁沬騐沙痕¶
從今更浚源頭水莫待投膠與救渾(月泉春誦/)¶
昨夜寒潮與此通荒溪尚趁百川東行依桕樹林頭月¶
釣拂蘆花嶼畔風插竹侵沙魚扈短篝燈映草蟹碕空¶
太公遠矣吾將隠赤鯉何書在腹中(潮溪夜漁/)¶
偶出官橋倚落曛詩家觸景謾紛紛彈琴在峽驚開瀑¶
罨畫為溪喜得雲竹篠晩深樵弛擔莎根秋短牧歸羣¶
<pb:KR2k0044_WYG_276-20b>¶
道旁更有枌榆社欲脱蓑衣藉酒醺(南江夕照/)¶
幾㸃晴雲著樹梢寒山蒼莽𩔖城壕雞豚日落聲相接¶
鸛鶴風凉勢自髙小徑殘榛分嶺脊平疇淨緑帶溪毛¶
朝來雨足多秋意井上無人事桔槹(東嶺秋隂/)¶
半遶山根但一窪真源鑿破杳無涯清澄灌或於陵圃¶
窈窕尋猶博望槎積雨衝隄蝸自國㣲煙羃渚鷺專沙¶
欲行復坐皆雲水只屬騷人與釣家(深褭江源/)¶
一掌嵯峩是玉京連峰欲向鼎湖傾高張黼座龍隨下¶
<pb:KR2k0044_WYG_276-21a>¶
靜擁珠軿虎獨行白雪松扉雙立影清風藥井倒吹聲¶
長歌為問西王母却把荷花與送迎(昭靈仙跡/)¶
　　游三天洞　　　　　　　　　(元/)吳師道¶
稽亭山下三天洞憶我金華物色同㧞地飛崖雲洶湧¶
映空嵌穴樹葱蘢不知混沌何年鑿直恐神仙有路通¶
終擬赤松歸隠去清游還墮夢魂中¶
　　送范德煇赴縉雲敎諭兼簡髙則誠¶
　　　　　　　　　　　　　　　(元/)陳　基¶
<pb:KR2k0044_WYG_276-21b>¶
不逐扁舟汎五湖一官迢遞縉雲墟遺民世守軒轅鼎¶
博士家傳魏國書夜月定聞鄰縣鶴秋風莫憶故鄉魚¶
到州為謝髙書記日日相思賦索居¶
　　遊開元寺憇緑隂堂　　　　　(元/)楊維楨¶
韋郎句中尋晝寂劫灰不盡緑層層鴻文重記青城客¶
内典新傳瀑布僧石佛浮江輕似葉神珠照鉢隠如燈¶
杪欏樹子風前落吹滿恩公舊毾㲪¶
　　送錢思復之永嘉山長　　　　(元/)楊維楨¶
<pb:KR2k0044_WYG_276-22a>¶
湖頭送客綵舟移青雀飛來花滿枝進士舊傳羅刹賦¶
佳人新唱竹枝詞黄桐錦樹秋風早青嶴江雲海日遲¶
思逺樓前約相見西山煙雨畫新眉¶
　　錢塘懷古率堵無傲同賦　　　(元/)楊維楨¶
天山乳鳯飛來小南渡衣冠又六朝劫火自焚楊璉塔¶
箭峰猶抵伍胥潮燐光夜附山精出蜃氣秋隨海霧消¶
惟有宫人斜畔月多情還自照吹簫¶
　　湖州作　　　　　　　　　　(元/)楊維楨¶
<pb:KR2k0044_WYG_276-22b>¶
三月三日雨新晴相邀春伴冶西城即倩山妻紗㡌辦¶
更煩小婢犢車輕好語啼春秦吉了仙姿當酒董雙成¶
憑君多唱嬉春曲老子江南最有情¶
五十狂夫心尚孩不受俗物相填□興來自控玉蹄馬¶
醉後不辭金當杯海燕來時芹葉小野鶯啼處菜花開¶
春山已備紅油蓋不怕城南小雨催¶
長城小姬如小憐紅絲新上琵琶絃可人座上三株樹¶
美酒沙頭雙玉船小洞桃花落香屑大隄楊栁掃晴烟¶
<pb:KR2k0044_WYG_276-23a>¶
明朝紗㡌青藜杖更訪東林十八仙¶
湖州野客似元真水晶宫中烏角巾得句時過張外史¶
學書不讓管夫人棋尋東老林中橘飯煮西施廟下蒓¶
無雨無風二三月道人將客正嬉春¶
　　西湖　　　　　　　　　　　(元/)楊維楨¶
西湖風景開圖畫墨客騷人入咏嗟扇底魚龍吹日影¶
鏡中鶯燕老年華蘇堤物換前朝栁葛嶺人耕故相家¶
今古消沉一杯水兩峰長照夕陽斜¶
<pb:KR2k0044_WYG_276-23b>¶
　　湖上漫興　　　　　　　　　(元/)張　昱¶
百鎰黄金一笑輕少年買得是狂名尊中酒釀湖波緑¶
席上人歌鳯語清蛺蝶畫羅宫様扇珊瑚小柱敎坊箏¶
南朝舊俗憐輕薄毎到花時别有情¶
湖上新泥雪漸融門前溝水暗相通裙欺萱草輕盈緑¶
粉學櫻桃淺淡紅暮雨欲來銀燭上春寒猶在酒尊空¶
青綾被薄不成夢又是一番花信風¶
　　湖樓　　　　　　　　　　　(元/)張　昱¶
<pb:KR2k0044_WYG_276-24a>¶
樓前芳草碧盈盈付與幽禽自在鳴隄上馬䭾紅粉過¶
湖中人載畫船行日長燕子語偏好風暖楊花體又輕¶
何限才情被花惱獨敎書記得狂名¶
　　西湖漫興　　　　　　　　　(元/)張　昱¶
玉局當年為寫真西施宜笑復宜顰朝雲暮雨空前夢¶
桃葉栁枝如故人露電光隂千劫外魚龍波浪一番新¶
傷心最是林逋宅半畝殘梅共晩春¶
　　送杭州謝總管　　　　　　　(元/)倪　瓚¶
<pb:KR2k0044_WYG_276-24b>¶
南省迢遥阻北京張公開府任豪英守臣視爵等侯伯¶
僕射親民如父兄錢廟有碑刓夜雨岳墳無樹著秋聲¶
好將飲食濡饑渴何待三年報政成¶
　　正月十六日游湖上　　　　　(元/)錢惟善¶
東風杖屨偶相從試傍新隄覔舊蹤花竹園池通一徑¶
金銀樓閣倚千峰林煙日午青先暝湖水天寒緑未濃¶
賣酒壚頭人似玉抱琴時復醉臨卭¶
　　寄餘姚滑伯仁　　　　　　　(元/)丁鶴年¶
<pb:KR2k0044_WYG_276-25a>¶
獨木橋邊薜荔門全家移住水雲村猨聲專夜丹山靜¶
蜃氣横秋碧海昬詩卷自書新甲子藥壺别貯小乾坤¶
陶漁耕稼遺風在差勝桃源長子孫¶
　　寄西湖林一貞　　　　　　　(元/)丁鶴年¶
錦繡湖山世絶稀東風不放賞心違芙蓉楊栁臨清淺¶
佛刹仙宫繞翠㣲畫舫載春天上坐紫騮䭾醉月中歸¶
髙情獨有林和靖門掩晴空看鶴飛¶
　　題前餘姚州判官葉敬常海隄遺卷¶
<pb:KR2k0044_WYG_276-25b>¶
　　　　　　　　　　　　　　　(元/)阿里沙¶
潮汐東來勢蹴天一隄横捍萬家全陵遷谷變人誰在¶
海晏河清事獨賢曉日山川神禹跡秋風禾黍有虞田¶
河渠他日書成績應並宣房與代傳¶
　　越中言懐　　　　　　　　　(元/)馬　臻¶
分甘茅屋老蒼苔不是明時棄不才避社燕歸楊栁合¶
趁墟人散鷺鷥來半江落日明漁浦兩㟁回潮掠釣臺¶
吴越爭雄俱一夢年年杜若滿汀開¶
<pb:KR2k0044_WYG_276-26a>¶
　　浙江晩眺　　　　　　　　　(元/)馬　臻¶
昔年吴越事并吞留得青山只斷魂落日正明漁浦渡¶
歸鴉遥㸃范家村雲分雨脚回沙溆帆趁潮頭出海門¶
欲問凄凉千古意䲭夷何處有兒孫¶
　　西湖放燈　　　　　　　　　(元/)張　雨¶
共泛蘭舟燈火閙不知風露濕青㝠如今池底休鋪錦¶
此日槎頭直掛星爛若金蓮分夜炬空於雲母隔秋屏¶
却憐牛渚清狂甚便欲燃犀走百靈¶
<pb:KR2k0044_WYG_276-26b>¶
　　次韻叚推官觀潮　　　　　　(元/)張　雨¶
雪濤卷入白螺杯雲夢吞將灧澦堆陣馬直從天漢落¶
颶風先自海門來青山一向開銀壁黄繖中央立露臺¶
好在畫圖留壯觀江頭白首不堪迴¶
　　和率性大滌諸詠　　　　　　(元/)張　雨¶
石色斑斑野鹿胎石身渾裹夜明苔直將瑞氣穿龍洞¶
不比游塵汙馬嵬巖下松枝同不朽月中鶴駕合頻來¶
君看怪石英雄坐寂寞於今臥草萊(雲根石/)¶
<pb:KR2k0044_WYG_276-27a>¶
第幾峰前蒼玉洞何年於此凰求凰梧枝宿久毛皆變¶
竹實餐多髓亦香露濕紫苔春似錦月明丹穴夜生光¶
我亦鵷行舊儔侣雲中有路共回翔(鳯洞/)¶
誰見蒼龍劈石開此峰元自勝飛來闌干截斷山頭雨¶
贔屭翻將地底雷寒甚秖疑雲是雪霜餘毎恨葉成堆¶
坡仙獨對無言説慚愧搜詩日幾回(翠蛟亭/)¶
涵渟萬象一泓中欲探靈源未易窮丹窖久埋泉眼赤¶
珊瑚長浸石頭紅評來水味羞揚子收拾砂牀贈葛洪¶
<pb:KR2k0044_WYG_276-27b>¶
一醉流霞三萬日年年分給羽人宫(丹泉/)¶
　　夏晩泛湖　　　　　　　　　(元/)厲　英¶
楊栁隂中艤小船芰荷香裏聳吟肩雷聲驚起雲頭雨¶
塔影倒摇波底天羣鷺逺明殘照外一僧閒立斷橋邊¶
菱歌裊裊知何處滿袖清風骨欲仙¶
　　靈峰寺棲雲樓　　　　　　　(明/)劉　基¶
靈峰之中樓倚山山雲日夕棲其間九霄雨露隨高下¶
六月風雷送往還青嶂曉光浮藻棁銀河夜氣濕松關¶
<pb:KR2k0044_WYG_276-28a>¶
天台向上無多路鷲嶺烟霞此可攀¶
　　題水簾洞　　　　　　　　　(明/)宋　濓¶
石泉飛雨亂淋漓翠箔銀絲萬縷齊雲屋潤含珠網密¶
月鈎凉沁玉繩低鮫人夜織啼痕濕湘女晨粧望眼迷¶
恍似水晶宫殿裏四簷花雨亂鶯啼¶
　　送愚上人歸越并簡奎方舟長老(明/)貝　瓊¶
天界歸來亦已遲庭松此日定回枝山中結社無靈運¶
海上留衣有退之鶴去雲霄隨錫杖龍収風雨入軍持¶
<pb:KR2k0044_WYG_276-28b>¶
西湖若見方舟老為説三山夢裏詩¶
　　送翁鎮方歸天台　　　　　　(明/)貝　瓊¶
雲氣空濛是赤城髙歌歸去不勝情天傾滄海東南迥¶
地接丹邱日月明念我好將黄獨寄知君先向石橋行¶
春風一路啼鶯鳥定有花間窈窕迎¶
　　錢塘春日　　　　　　　　　(明/)貝　瓊¶
三月皇州望欲迷湧金門外草初齊滿山雲氣不見日¶
一雨天街都作泥温室樹髙鸚鵡去玉津花落杜鵑啼¶
<pb:KR2k0044_WYG_276-29a>¶
斷橋何日重攜酒醉和兒童唱大堤¶
　　浙江亭觀潮　　　　　　　　(明/)貝　瓊¶
山摧㟁坼晝㝠㝠動地西風帶蜃腥滄海倒流吞日月¶
青天中裂走雷霆欲招白馬今無跡莫信神魚尚有靈¶
一氣虛空自升降乾坤與我亦浮萍¶
　　湖州道中　　　　　　　　　(明/)韓　奕¶
百里溪流見底清苕花蘋葉雨新晴南潯賈客舟中市¶
西塞人家水上耕㟁轉青山紅樹近湖摇碧浪白鷗明¶
<pb:KR2k0044_WYG_276-29b>¶
櫂歌誰唱彎彎月彷彿吴儂子夜聲¶
　　霅溪翁山居圖　　　　　　　(明/)楊　彝¶
門前野水可通漁雲裏草樓方著書好山誰臨北苑畫¶
斷橋我憶西湖居塵埃自著鷗鷺外霜露正當鴻雁初¶
為報秋風摇落蚤梅花消息近何如¶
　　桐君山　　　　　　　　　　(明/)朱希晦¶
仙馭乘鸞去不停青山依舊抱荒城風香藥草春雲暖¶
露冷桐花夜月明縣近故廬堪認姓鶴歸華表自呼名¶
<pb:KR2k0044_WYG_276-30a>¶
千年徃事俱塵土時聽樵林吹笛聲¶
　　苕溪耕隠　　　　　　　　　(明/)郭　完¶
苕溪環翠入瓢湖古木雲莊即舊居每種秫田秋釀酒¶
剩收桐子夜觀書雪晴度嶺閒騎犢客至沿溪旋打魚¶
老我塵中無隠處借君餘地著茆廬¶
　　寄海昌李使君　　　　　　　(明/)髙　啓¶
海上波濤夜不驚使君雖老尚能兵荒烟白鹵家家竈¶
落日黄茆處處營人雜島夷爭小市潮隨山雨入孤城¶
<pb:KR2k0044_WYG_276-30b>¶
明朝硤石山頭路我欲停車聽頌聲¶
　　和謝雪坡錢塘見寄　　　　　(明/)楊　基¶
經旬不見謝宣城小楷烏絲寄逺情黄篾樓高春夢破¶
緑蘿衣薄暮寒生鶴臨沙渚鷗俱浴花落江泥燕與爭¶
亦欲雨蓑摇短楫西湖新水蕩空明¶
　　送蓮社陸道師歸鏡湖别業　　(明/)張　羽¶
一錫横飛下鏡湖頭顱老去世縁疎庭栽竹少堪容鶴¶
池種蓮多不礙魚滿室香雲經盡後半窗明月定回初¶
<pb:KR2k0044_WYG_276-31a>¶
陶潛懶入東林社在在青山可結廬¶
　　次韻蕭山友人　　　　　　　(明/)王　褘¶
長憶蕭然山下縣去秋為客日招邀夕陽元度飛輪塔¶
曉雨文通夢筆橋搜檢蟲魚窮爾雅咏歌草木續離騷¶
舊游回首成凋謝莫遣音書似路遥¶
　　錢塘　　　　　　　　　　　(明/)朱夢炎¶
萬户烟銷一鏡空水光山色畫圖中瓊樓燕子家家酒¶
錦浪桃花㟁㟁風畫舫舞衣回暮景繡簾歌扇露春紅¶
<pb:KR2k0044_WYG_276-31b>¶
蘇公堤上垂楊栁尚想重來試玉驄¶
吴越山川勝槩多綵雲樓觀鬰嵯峨晴嵐日照芙蓉影¶
細栁風生翡翠波楚客移舟時見問吴姬抱瑟肯相過¶
片帆明日江東去尚憶樽前對酒歌¶
　　送勤上人歸靈鷲山　　　　　(明/)張　紳¶
靈鷲禪房我所思可憐春晩送勤師亂山啼鳥烟霞裏¶
一路落花風雨時定有猿看窻外果應知苔䕶壁間詩¶
門前有逕通三竺欲向中天採石芝¶
<pb:KR2k0044_WYG_276-32a>¶
　　次韻夏大卿寄瑪瑙寺獻上人　(明/)鎦　泰¶
髙僧占斷西湖勝細草斜連石子坡度嶺剪來藤作杖¶
翻畦種得菜成窠一龕曉日紅蒸衲四壁秋煙翠染羅¶
借問何時開夜講洗清塵耳定須過¶
　　鏡川　　　　　　　　　　　(明/)楊　範¶
斜日一輪山上頭輕霞片片漾波流平蕪野㟁碧千畝¶
喬木人家横半樓沙鳥回翔將下宿田夫祓濯欲歸休¶
漁舟各已收緡去漸有燈明蘆荻洲¶
<pb:KR2k0044_WYG_276-32b>¶
　　西溪晩步　　　　　　　　　(明/)張　燦¶
空濶川原入望平晩來天色弄隂晴虹邊殘雨疎疎下¶
鴉背斜陽閃閃明淺渚㣲波羣鷺浴斷堤髙栁一蟬鳴¶
行吟澤畔非憔悴漁父無勞詠濯纓¶
　　寄杭東卿　　　　　　　　　(明/)徐禎卿¶
西湖十月煙水平梅花參差千樹明越王城畔氣應早¶
林逋宅邊江更清驛使章臺空寄别霜天玉笛暗霑纓¶
故人若有揚州興為聽春鴻白雪聲¶
<pb:KR2k0044_WYG_276-33a>¶
　　送耿晦之守湖州　　　　　　(明/)徐禎卿¶
逺下吴江向霅川髙秋風物倍澄鮮鵁鶄菰葉翠相亂¶
錦石游鱗清可憐郵渚撾頻津吏鼓漁歌唱近使君船¶
吴興峴山足勝事漢水襄陽空昔賢¶
　　化城寺　　　　　　　　　　(明/)王守仁¶
化城髙處萬山深樓閣憑空上界侵天外清秋度明月¶
人間㣲雨結輕隂鉢龍浮處雲生座巖虎歸時風滿林¶
最愛山僧能好事夜堂燈火伴孤吟¶
<pb:KR2k0044_WYG_276-33b>¶
　　聞曰仁買田霅上攜同志待予歸(明/)王守仁¶
見説相攜霅上耕連蓑應已出烏程荒畬初墾功須倍¶
秋熟雖㣲税亦輕雨後湖舠兼學釣餉餘堤樹合閒行¶
山人久有歸農興猶向千峰夜度兵¶
　　嚴州道中　　　　　　　　　(明/)程敏政¶
山逺沙平水似烟篷窻贏得枕書眠暖風一日初黄栁¶
好雨連宵賸緑田傍㟁鳬鷖如送客隨家雞犬不驚船¶
相看便有江湖戀畊鑿娛親在幾年¶
<pb:KR2k0044_WYG_276-34a>¶
　　永康　　　　　　　　　　　(明/)文　林¶
畫舸乘風入永康疎花縁㟁一溪長山淘麥浪青重疊¶
雲釁魚鱗白𣺌茫王事有程行作吏勝遊無侣夢還鄉¶
直輸漁父蘆汀畔斗酒渾家醉野航¶
　　雪晴同邦彦游西湖　　　　　(明/)文　林¶
雪後孤山共探梅便乘清興不須催林邊細路和橋斷¶
湖上疎花傍竹開雲影分明披絮㡌蹄涔彷彿散銀杯¶
酒寛新量詩盈巻不負凌寒此度來¶
<pb:KR2k0044_WYG_276-34b>¶
　　登吳興慈感寺閣　　　　　　(明/)史　鑑¶
亭亭髙閣倚斜暉廿載曽從此地歸徃事已隨春草換¶
重來似覺故人稀孤城近水青山映逺樹和雲去鳥㣲¶
欲繫扁舟嗟未得蘼蕪新緑釣魚磯¶
　　昭慶寺看芍藥　　　　　　　(明/)王　渙¶
一半春光過牡丹又開芍藥遍禪闗久辜往約違蓮社¶
今續清歡到寶欄垂露幾圑花面濕東風一陣燕泥寒¶
酒邊何味呈竒供緑筍朱櫻正滿盤¶
<pb:KR2k0044_WYG_276-35a>¶
　　中秋同凌時東董子言陳用明西湖玩月¶
　　　　　　　　　　　　　　　(明/)孫一元¶
十里蒹葭雨盡收西湖一望月光浮野袍白幘聞幽事¶
菰米蓮房作好秋波靜龜龍聽醉語夜凉河漢帶漁舟¶
髙情盡在形骸外不用逢人説勝遊¶
　　新卜南屏山居　　　　　　　(明/)孫一元¶
石上藤蘿對夕曛解衣長日坐來頻挽回滄海真無計¶
領畧青山合有人養鶴似嫌雙口累為漁又過一生身¶
<pb:KR2k0044_WYG_276-35b>¶
相逢惟是南屏老獨樹柴門許結隣¶
　　秋夜坐吳山僧舍　　　　　　(明/)孫一元¶
夕陽一抹暗江城入夜星河淺澹明度水烟寒千樹暝¶
隔林雲臥一僧清絡蟲故故催機杼木葉蕭蕭送雨聲¶
獨坐山窻情自㑹燈花無那向人生¶
　　將從衢州陸行至常山　　　　(明/)孫一元¶
江山二月欠芳菲白露黄雲慘不開石碓自舂知水長¶
布帆初飽覺風來旗亭喚客春嘗酒驛路懐人曉見梅¶
<pb:KR2k0044_WYG_276-36a>¶
世味已諳灘百折山行明日又千迴¶
　　西湖遊覽　　　　　　　　　(明/)田汝成¶
蘇堤如帶束湖心羅綺新妝照碧潯翠幕淺搴憐草色¶
華筵小簇占花林凌波人渡纖纖玉促柱箏翻疊疊金¶
月出笙歌斂城市珠樓縹緲彩雲生¶
　　孤山寄太白山人　　　　　　(明/)鄭善夫¶
為問山人孫太初交情歲晩莫敎疎孤山梅萼春相惱¶
滿地松苓日自鉏江夏肯容禰處士茂陵初臥馬相如¶
<pb:KR2k0044_WYG_276-36b>¶
知君不廢苕溪釣書帛能無寄鯉魚¶
　　寓雲居得張龍湖相公書　　　(明/)施　峻¶
精舍岧嶤隔翠㣲我來便覺世情違疎燈照雨簷花落¶
短鬂臨風木葉稀白鴈虛疑千里信青山容得幾人歸¶
詩成正在鐘鳴後獨立空庭攬舊衣¶
　　履省任後之吴興部戲作　　　(明/)王世貞¶
縱然名姓墮塵寰身比闍黎可較閒錫杖乍飛天竺寺¶
芒鞋還踏道場山三生公案聊須檢十部除書了不關¶
<pb:KR2k0044_WYG_276-37a>¶
細雨斜風應便往故鄉原在一帆間¶
　　山行至虎跑泉庵次蘇長公石刻韻¶
　　　　　　　　　　　　　　　(明/)王世貞¶
百草沾風𧖟月香雙鳩喚雨麥秋凉過橋已覺世情少¶
到寺始知僧日長拂蘚石留行脚偈挂瓢泉是洗心方¶
良公更有茶𤓰在禪悦能容取次嘗¶
　　錢塘夜泊　　　　　　　　　(明/)王穉登¶
孤舟三日雨淙淙夜泊錢家舊建邦桑過石門青拂枕¶
<pb:KR2k0044_WYG_276-37b>¶
水經檇李黛含窻六橋花盡休攜酒五月潮平好渡江¶
此去報恩慚烈士匣中龍劍氣難降¶
　　李舍人孤山草堂坐雨　　　　(明/)王穉登¶
筍輿行過斷橋來樓上銀罌水上開白鳥數行猶似鶴¶
青山五月已無梅雨昏不辨絲千縷湖渌渾疑酒一杯¶
幾欲題詩題未得舍人元是謫仙才¶
　　會稽道中　　　　　　　　　(明/)王穉登¶
江東名郡古無雙處處青山照玉缸竹箭一流明客枕¶
<pb:KR2k0044_WYG_276-38a>¶
芙蓉兩㟁夾松窻清猿夏斷稽山廟急雨潮平孝女江¶
此地何須嘆淪落買臣頭白始為邦¶
　　雨中同諸君遊東錢湖　　　　(明/)王穉登¶
亂崖層壑水粼粼一見漁舟一問津修竹到門雲裏寺¶
流泉入袖雨中人地從南渡多遺恨湖比西家亦效顰¶
酒似鵝黄人似玉不須深嘆客途貧¶
　　錢王祠　　　　　　　　　　(明/)王穉登¶
玉帶龍衣貌宛然朱門碧殿暮湖邊行人下馬看碑字¶
<pb:KR2k0044_WYG_276-38b>¶
髙栁藏鵶拂廟壖禾黍故都州十四波濤殘㟁弩三千¶
傷心一片厓山地月色潮聲更可憐¶
　　林純卿卜居西湖　　　　　　(明/)王穉登¶
藏書湖上屋三間松映軒窻竹映關引鶴過橋看雪去¶
送僧歸寺帶雲還輕紅荔子家千里疎影梅花水一灣¶
和靖髙風今已逺後人猶得住孤山¶
　　謁于肅愍公墓　　　　　　　(明/)沈明臣¶
空山下馬謁荒墳寢廟豐碑禮數尊敢信不移鐘鼎日¶
<pb:KR2k0044_WYG_276-39a>¶
便忘歸賜屬鏤恩松楸永閟孤臣骨天地長依九廟魂¶
門户誰憐房杜少守祠聞説有雲孫¶
　　登明州郡城樓　　　　　　　(明/)沈明臣¶
縹緲髙樓倚日曛萬山寒色大江分横天中斷疑為雨¶
截海東來半是雲老尉亭侵龍女廟官奴城對鮑郎墳¶
登臨細數前朝事謂有黄晟領冠軍¶
　　錢塘　　　　　　　　　　　(明/)栁雲霄¶
天隨望落低低鳥海欲潮生細細風裘戀客邊春夜冷¶
<pb:KR2k0044_WYG_276-39b>¶
夢依天末翠㣲空雲深碧樹渾經濕日落清江半染紅¶
愁倚西樓芳草合吳山越水暮烟中¶
　　曹娥江寄京口諸友人　　　　(明/)陳　鶴¶
曹娥江上浪如花數幅蒲帆過浦斜烟際亂山明落日¶
樹中古廟帶殘霞乾坤故舊勞魂夢客路星霜換嵗華¶
鳴雁滿天無信息相思一夜遍天涯¶
　　西湖即事　　　　　　　　　(明/)張凱元¶
十里長堤栁色新六橋凝碧水粼粼桃花似妬青樓女¶
<pb:KR2k0044_WYG_276-40a>¶
楊栁如思白舍人鶯語風前猶自澀山容雨後尚含顰¶
武陵舊日通來往不向漁郎數問津¶
錢塘蘓小茜羅衣短棹穿花過釣磯望帝聲中怨離别¶
夢兒亭下惜芳菲㣲風吹藻鱗鱗浪落日銜山樹樹暉¶
最是碧雲隨處合美人乘興夜忘歸¶
　　西湖　　　　　　　　　　　(明/)何　璧¶
垂楊漠漠荇田田何處春風十四絃放鶴僧歸天竺雨¶
聽鶯人過六橋烟詩尋蘿薜誰邊寺酒載桃花第幾船¶
<pb:KR2k0044_WYG_276-40b>¶
遊子天涯魂易斷非關春樹有啼鵑¶
　　若耶溪獨往　　　　　　　　(明/)沈一貫¶
編竹為船任所之髙低白石上灘遲水波不待春生後¶
山色偏多雪霽時到處谿邊憐謝客誰家村裏問西施¶
小橋野店人爭席縹緲松烟入午炊¶
　　道場山贈栖雲禪者　　　　　(明/)徐　渭¶
古塔臨空寶閣欹雲峰上去路逶迤山田穫稻行人出¶
湖水行舟落葉移風静鳥翔施飯石日斜魚聚放生池¶
<pb:KR2k0044_WYG_276-41a>¶
逺公心地元無住却共飛雲此住持¶
　　蘭亭次韻　　　　　　　　　(明/)徐　渭¶
長堤髙栁帶平沙無處春來不酒家野外光風偏拂馬¶
市門殘帖解開花新觴曲引諸溪水舊樹巖垂幾樹茶¶
回道永和如昨日不堪悵望晩天霞¶
　　岳公祠　　　　　　　　　　(明/)徐　渭¶
墓門朱㦸碧湖中湖上桃花相映紅四海龍蛇寒食後¶
六陵風雨大江東英雄㡬夜乾坤博忠孝誰家爼豆同¶
<pb:KR2k0044_WYG_276-41b>¶
腸斷兩宫終朔雪年年麥飯隔春風¶
　　登天目宿寳珠上人房　　　　(明/)徐　渭¶
天目髙髙八百尋夜來一榻抱千岑長蘿片月何妨挂¶
削石寒潭幾處深芋子故燒殘葉火蓮花卑視大江心¶
明朝欲借横空錫飛度西山再一臨¶
　　登北髙峰宿絶頂僧舍即事　　(明/)程嘉燧¶
雙峰徑轉石林蒼攜客捫蘿宿上方澗飲斷虹明積翠¶
湖飛片雨亂斜陽東來島嶼吞江郭西去山雲指故鄉¶
<pb:KR2k0044_WYG_276-42a>¶
夜久禪心同寂厯松風諸嶺一何長¶
　　烟雨樓　　　　　　　　　　(明/)韓子祁¶
層樓百尺㸃空濛東指蓬壺一葦通春雨自添湖上碧¶
晩霞輕抹浪頭紅萬家烟火浮天外午夜星辰落鏡中¶
醉坐漁磯還獨酌却將鴛渚作鰲宫¶
　　自北鴈蕩踰南鴈蕩觀龍湫瀑布作¶
　　　　　　　　　　　　　　　(明/)朱國祚¶
靈域岧嶤隠不知中藏七十二峰竒披衣正在烟深處¶
<pb:KR2k0044_WYG_276-42b>¶
到面初無雨歇時謝客未曽經蠟屐貫休已後少題詩¶
洞天只恨流傳晩莫覩蟲書鳥篆碑¶
　　西湖春日戲贈潘景升　　　　(明/)栁應芳¶
武陵門外正春華十里空湖帶淺沙夾㟁樓䑓千佛地¶
隔城簫鼓萬人家青絲遊騎乘朝日紅粉囘舟映晩霞¶
莫訝劉郎歸未得六橋芳樹半桃花¶
　　宿虎跑寺　　　　　　　　　(明/)吳鼎芳¶
濕烟鬱結亂山横鼓斷鐘殘火自明野寺冰霜經晩嵗¶
<pb:KR2k0044_WYG_276-43a>¶
石林風雨坐殘更十年一夢浮雲冷四海孤身落葉輕¶
願得皈依清淨海蓮花香裏證無生¶
　　陳侍御西湖莊　　　　　　　(明/)陶　奭¶
名場羡爾一身收墨詔新銜拜醉侯艇子舊裝蓮葉様¶
吴兒殊有串珠喉輕輿軟徑花間馭晩翠濃烟水上樓¶
我有清狂公記取十旬三度淨慈遊¶
　　夜渡若耶溪　　　　　　　　(明/)錢布言¶
樵風舟上鼓頻撾十幅輕帆渡若邪照破離愁惟夜月¶
<pb:KR2k0044_WYG_276-43b>¶
啼殘歸夢是寒鴉霧蒸冬塢山城暗烟鎻西陵驛樹斜¶
只隔錢塘衣帶水依然旅食傍天涯¶
　　會稽懐古　　　　　　　　　(明/)徐　&KR0958;¶
獨上髙城問廢興萬家鱗次暮烟凝斷碑碧蘚曹娥廟¶
古木蒼山夏禹陵剡雪霏㣲迴客棹樵風來徃送漁燈¶
越王霸業長消歇極目荒臺感慨増¶
　　送沈廣文擢徳清令　　　　　(明/)徐　&KR0958;¶
新懸墨綬謝青氊仙令栽花向霅川處處勸耕黄稻雨¶
<pb:KR2k0044_WYG_276-44a>¶
村村收繭緑桑烟官清但飲雙溪水吏散閒尋半月泉¶
莫戀彈琴寛賦税司農方急水衡錢¶
　　遊西湖　　　　　　　　　　(明/)張復亨¶
山翠湖光畫染扉珠宫縹緲晩鐘㣲僧尋三竺沿堤過¶
鶴認孤山背水歸橋影亂分公子棹荷花輕著美人衣¶
繁華不醉飄零客愁聽啼鵑又夕暉¶
　　雨經富陽　　　　　　　　　(明/)曽異撰¶
小縣飛樓俯驛亭竹間樹杪恣揚舲溪山病亦開篷看¶
<pb:KR2k0044_WYG_276-44b>¶
風雨眠猶剪燭聽永野潮來江上白浮嵐畫入井西青¶
石尤前路無妨阻好住嚴灘問客星¶
　　錢塘東望　　　　　　　　　(明/)陳子龍¶
青溪東下大江迴立馬層崖極望哀曉日四明霞氣重¶
春潮三折浪雲開禹陵風雨思王會越國山川出霸才¶
依舊謝公攜妓處紅泉碧樹待人來¶
　　于忠肅祠詩　　　　　　　　(明/)陳子龍¶
紫蓋烽煙竟不旋手持大計靖江天北門虎臥囘鑾日¶
<pb:KR2k0044_WYG_276-45a>¶
南内龍飛賜劍年山外怒濤歸碧海冢邊荒草像祁連¶
上皇猶想風雲際曹石功名倍黯然¶
　　南鎮　　　　　　　　　　　(明/)陳子龍¶
靈嶽迢遥積翠浮萬年作鎮表炎州天開雲雨參衡霍¶
嶺絶星辰上斗牛禹穴有書來帝錫秦碑無字記宸遊¶
振衣直拂扶桑影矯首仙人十二樓¶
　　苧蘿山　　　　　　　　　　(明/)陳子龍¶
浣紗溪對苧蘿山越女明粧映翠鬟一日綺羅嬌水上¶
<pb:KR2k0044_WYG_276-45b>¶
千秋花草滿人間春風宿麥荒村静夜月啼烏古殿間¶
無限江流東向去不勝哀怨到吴闗¶
　　同祁世培侍御泛鏡湖　　　　(明/)陳子龍¶
越溪千折繞山流黛色横分曉蕩舟五月隂晴天漠漠¶
一川風露草悠悠鳴榔空翠烟中市捲幔輕紅水上樓¶
十二雲鬟飛不定獨留明鏡照人愁¶
　　天台萬年寺　　　　　　　　(明/)陳子龍¶
迴合千峰嘉樹林蒼崖碧殿晝隂隂雲生薜荔虛巖動¶
<pb:KR2k0044_WYG_276-46a>¶
日隠松杉絶澗深僧贈紫衣壇卓錫經傳白馬字函金¶
更從閣道凌飛磴悵望諸天清磬音¶
　　烏傷雙林寺　　　　　　　　(明/)陳子龍¶
祗林蕭瑟晴山暉古殿隂隂燈火稀花露㢠同清梵落¶
松風欲送午鐘㣲雲浮阿育常如盖樹自梁朝尚掛衣¶
為問殘碑思孝穆更尋荒草一峯歸¶
　　秋日登越州能仁寺高閣　　　(明/)陳子龍¶
極目層霄積翠浮振衣縹緲玉臺遊湖明萬井雲中宅¶
<pb:KR2k0044_WYG_276-46b>¶
地湧諸天海上樓丹嶂風烟摇落日黄雲禾麥動清秋¶
仲宣蕭瑟耽詞賦面面憑欄起暮愁¶
國朝¶
　　戊申上已過吴興家園次太守　　吴偉業¶
　　六客堂西禊飲臺亂山高㑹嘯歌開塔懸津樹雨¶
　　中出鐘送浦帆天際來同輩酒狂眠白日前賢墨¶
　　妙洗蒼苔右軍勝集今誰繼仗有吾家季重才¶
　　贈吴湖州　　　　　　　　　　湯　斌¶
<pb:KR2k0044_WYG_276-47a>¶
　　仙郎起草最知名幾載搴帷霅上行按部雨餘香¶
　　稻晩課農花發曉雲輕南宫書畫添新譜李相亭¶
　　臺續舊盟聞道賔朋常滿座清尊真見古人情¶
　　越中詠古二首　　　　　　　　蔣平階¶
　　句踐城荒越舊都越王髙冡枕兵符誰銜寳劍酬¶
　　明主空采黄金鑄大夫樂野春畋餘馬櫪五湖秋¶
　　祭冷冰厨何來霸氣為南斗苦竹山前聽鷓鴣¶
　　若耶溪畔木蘭船猶是當初教舞年一入吴宫難¶
<pb:KR2k0044_WYG_276-47b>¶
　　再得至今浣女自相憐苧蘿深處尋紅粉蓮葉開¶
　　時想翠鈿不為君王恩顧重肯將嚬笑向誰邊¶
　　鶯脰湖　　　　　　　　　　　陳維崧¶
　　檇李重遊入畫圖清江一望更躊躇黄鸝欲語春¶
　　潮急紫燕將歸夜月孤淼淼邨墟紛雁鶩蕭蕭澤¶
　　國響菰蒲故園花落行將半獨對春風鶯脰湖¶
　　嚴灘　　　　　　　　　　　　潘問竒¶
　　漫整荷衣酹逸民灘聲猶自動星辰富春近日誰¶
<pb:KR2k0044_WYG_276-48a>¶
　　漁父天子當年有故人名到先生纔是隠賢如光¶
　　武不曽臣羊裘去後烟波濶留得桐江一釣緡¶
　　富春山中弔謝皐羽　　　　　　徐　夜¶
　　晞髪吟成未了身可憐無地著斯人生為信國流¶
　　離客死結嚴陵寂寞鄰擬向西臺猶慟哭思當南¶
　　宋合酸辛我來憑弔荒田曲朱鳥魂歸若有神¶
　　郡城秋眺　　　　　　　　　　李鄴嗣¶
　　有客江城共攬衣登臨不盡望斜暉水從脣口中¶
<pb:KR2k0044_WYG_276-48b>¶
　　門入山自峨嵋半夜飛千載純鉤餘劍草一編越¶
　　絶問漁磯邨東漸聽人聲近知向荒﨑采鮚歸¶
　　雨中憇吴山道院　　　　　　　周茂源¶
　　石壇髙館鬱崢嶸香霧㣲茫卷翠旌玉女窻涵山¶
　　雨潤仙人樓瞰海潮平瑶笙白鶴空中舉錦樹繁¶
　　花坐外明夜向朝元探寳籙雙珂儼作步虚聲¶
　　夜泊錢塘　　　　　　　　　　周茂源¶
　　津亭極望海門遥水國輕寒夜泬㵳隔㟁青山神¶
<pb:KR2k0044_WYG_276-49a>¶
　　禹廟中流白浪伍胥潮春星萬㸃連漁火宿雨兼¶
　　旬變栁條咫尺桐江圖畫裏牽舟無奈石尤驕¶
　　桐江晚眺　　　　　　　　　　周茂源¶
　　擊汰揚舲起櫂歌樓船功業愧蹉跎春江貰酒臨¶
　　江近水市張燈入夜多客渡風湍黄石㟁人家烟¶
　　雨碧山阿虎頭若在堪乗興應冩滄洲滿越樓¶
　　靈隠　　　　　　　　　　　　王鴻緒¶
　　西湖梵宇知多少靈隠珠林昔所聞夜靜朗懸三¶
<pb:KR2k0044_WYG_276-49b>¶
　　竺月天明髙落兩峰雲隔山鐘磬時時應合寺巖¶
　　泉處處分覽勝却來當日午僧厨一飯覺清芬¶
　　韜光　　　　　　　　　　　　王鴻緒¶
　　又訪韜光厯翠㣲山門分徑轉春霏峰頭泉瀑聯¶
　　珠下城上江潮匹練飛繞樹好花頻撲面穿林細¶
　　雨欲沾衣到來一借僧房住祗覺雲深何處歸¶
　　冷泉亭　　　　　　　　　　　潘　耒¶
　　寺門泉水澹淪漪水面靈峰對不移黄葉一天霜¶
<pb:KR2k0044_WYG_276-50a>¶
　　落早白松滿院月來遲濯纓清徹三生夢照影寒¶
　　驚兩鬢絲自是心情愛孤冷獨行惟有澗猿知¶
　　赤城　　　　　　　　　　　　潘　耒¶
　　不共千山疊翠看獨將秀骨戞雲寒瓊樓削出三¶
　　層峻霞彩裝成一色丹影動天風孤塔迥門迎海¶
　　日兩巖寛玉京只在人間世未洗中腸欲到難¶
　　石梁觀瀑布宿方廣寺　　　　　潘　耒¶
　　豈必湔腸訪化城巖邊古寺最幽清僧於紺髪光¶
<pb:KR2k0044_WYG_276-50b>¶
　　中坐客在銀虹頂上行不夏松杉含雨氣無眠樓¶
　　閣撼濤聲應真留我遥招手一墮紅塵便隔生¶
　　謁方正學先生祠　　　　　　　潘　耒¶
　　太平良相學優為事到艱難節始竒力以一絲誰¶
　　九鼎忍將十族博專祠潮青緱里啼鵑慘月冷龍¶
　　岡語鶴悲後裔可憐仍死國一堂爼豆最相宜¶
　　表忠觀　　　　　　　　　　　朱彛尊¶
　　城邊碧瓦樹靈旗廟口明湖濯翠㣲罷聽緩歌歸¶
<pb:KR2k0044_WYG_276-51a>¶
　　夜月獨存豐碣對閒扉錢塘白馬迴犀弩玉座青¶
　　苔上錦衣保障東南功不細祠官異代豈相違¶
　　禹廟　　　　　　　　　　　　毛竒齡¶
　　夏王四載告成功别禪苖山起閟宫玉帛千秋新¶
　　祼薦衣冠萬國舊來同金書瘞井封泥紫窆石懸¶
　　花映篆紅一自百川歸海後長留風雨在江東¶
　　重過祁中丞寓山别業　　　　　毛竒齡¶
　　中丞别業寓山莊垂栁依然覆野塘北砦舊扉巖¶
<pb:KR2k0044_WYG_276-51b>¶
　　下逺南湖髙閣雨中凉幽闌石竹翻鴉子敞殿金¶
　　花供象王止水可憐沉劍履重來擬檢碧霞方¶
　　塘棲道中　　　　　　　　　　周起渭¶
　　淡靄濃光作意鋪逺山如有看如無雲林幾疊溪¶
　　流曲夏木千章野鳥呼紫翠浮來烟島出夕陽明¶
　　處水亭孤六橋此去無多路清夢今宵已到湖¶
　　重泛西湖留别　　　　　　　　周起渭¶
　　熟梅雨足漲晴波柔艣聲來碎芰荷出浴峰巒當¶
<pb:KR2k0044_WYG_276-52a>¶
　　境好起眠楊栁受風多青山處處餘詩酒别眼昏¶
　　昏對綺羅暈碧裁紅心力減自慚無奈晩烟何¶
　　次韻臨平道中禊日逢寒食　　　龔翔麟¶
　　久矣青鞵倦逺探無端江北忽江南歸程剛到半¶
　　山半春事恰逢三月三細雨斜風作寒食流觴曲¶
　　水侈空談感時不覺吾衰甚詩力人前較未堪¶
　　紫陽山丁野鶴亭　　　　　　　王修玉¶
　　草閣平臨古澗寛流泉疎竹繞齋壇人歸化鶴長¶
<pb:KR2k0044_WYG_276-52b>¶
　　遺世客到題詩獨倚欄紫蔓着花秋色老蒼松落¶
　　子雨聲寒尋真更向峰頭去洞裏仙人碧玉冠¶
　　泊富春城下　　　　　　　　　王修玉¶
　　孤城一片水雲間黄葉丹楓滿目斑今日已無黄¶
　　子久誰人能畫富春山沙汀𣺌𣺌漁舟聚烟雨霏¶
　　霏宿鳥還自笑此行無一事虚隨估舶度江關¶
　　題天竺定上人山居　　　　　　張競光¶
　　屏迹春山枕翠㣲竹房寂厯偃荆扉六塵縹緲黄¶
<pb:KR2k0044_WYG_276-53a>¶
　　雲静三徑隂森白日稀天竺先生懷古處南宗高¶
　　士藴清機深花碧草垂垂發檻外流泉百道飛¶
　　禹廟　　　　　　　　　　　　方士穎¶
　　藏書宛委記東廵廟闢稽山近與鄰千禩豆籩傳¶
　　子姓一堂圭璧列君臣衣冠窆石文無字風雨梅¶
　　梁畫有神俗尚春遊誇勝事笙歌十里汎舟頻¶
　　海忠介公祠　　　　　　　　　方士穎¶
　　曽編治譜澤斯民勁烈風追古大臣抗䟽楓宸還¶
<pb:KR2k0044_WYG_276-53b>¶
　　折檻持綱柏府尚埋輪衣冠座凜威儀舊爼豆壇¶
　　昭典制新一曲空潭寒貯月澄光永照骨嶙峋¶
　　八詠樓舊址　　　　　　　　　方士穎¶
　　憑髙勝蹟倚城開劫火昆明閲幾回嘯詠尚餘梁¶
　　翰墨登臨無復宋樓臺華峰北峙青嵐疊瀔水西¶
　　流緑漲洄欲和遺詩寄遥慨蒼茫不盡夕陽頽¶
　　次蘭溪　　　　　　　　　　　方士穎¶
　　樓臺露郭影涵波一帶帆檣聚客艖塔卷林烟髙¶
<pb:KR2k0044_WYG_276-54a>¶
　　入岫橋吞澗水曲通河隨舟菜鬻蕪菁早滿市花¶
　　陳茉莉多深夜不愁溪路暝傍崖燈火照人過¶
　　過龍游驛雨甚舟行日不能數里　方士頴¶
　　江城始報及龍游欲挂輕帆阻石尤穀雨漲髙侵¶
　　栁葉茶玗烟濶覆蘋洲支篷慘淡昏如暮擁裌凄¶
　　清冷似秋挽入林崖紆可泊啼鵑故引客心愁¶
　　萬松書院即事　　　　　　　　方士頴¶
　　憑將宋址拓經營曲嶂周遭擁畫楹制擬膠庠崇¶
<pb:KR2k0044_WYG_276-54b>¶
　　至聖名方嶽麓萃諸生城邊雨散江湖濶嶺外烟¶
　　浮野市平共仰普天敷¶
敎澤人文式化已觀成¶
　　癸巳暮春重遊西湖喜晤武林諸同志¶
　　　　　　　　　　　　　　　　王式丹¶
　　日傍山椒溯水涯芒鞵幾兩踏煙霞大招岳墓兼¶
　　于墓小憇林家與葛家髙嶺雙尖蟠老木平湖四¶
　　角長新葭盪胷自要尋邱壑弔古懐人一倍加¶
<pb:KR2k0044_WYG_276-55a>¶
　　層巖岝㟧俯清流騁目登臨占上頭近郭烟横不¶
　　斷樹隔江山入最髙樓窻摇竹色精廬迥門聽潮¶
　　聲古刹幽坐對竒峰忽忘返欲移家具住杭州¶
　　同淮江登東湖弄珠樓　　　　　查慎行¶
　　但令興到便行船我得同遊亦偶然疎磬晩潮孤¶
　　影塔暖雲濃樹四垂天稱心圖畫憑欄外經眼亭¶
　　臺落照前却笑詩成無傑句驪龍依舊抱珠眠¶
　　雨中奉陪座主徐公韓丈子蘧放舟夾山漾欲遊¶
<pb:KR2k0044_WYG_276-55b>¶
　　　栖賢不果歸登峴山作四首　　查慎行¶
　　過盡迴谿十里長孤城回首漸㣲茫風腥曉氣魚¶
　　蝦籪水減秋痕雁鶩鄉菱蔓欲牽絲已脆荷花雖¶
　　敗葉猶香船頭忽指前遊處白塔紅亭認道塲¶
　　野色天光入望竒融成一片緑琉璃展開手卷王¶
　　䝉畫收拾才情杜牧詩畢竟清遊宜寂寞尤難好¶
　　景是迷離桃花莫被漁翁誤秋在斜風細雨時¶
　　選勝初期汗漫遊栖賢不到恨空留橋低忽礙尋¶
<pb:KR2k0044_WYG_276-56a>¶
　　山路興盡非闗冐雨舟瓦竈分泉烹紫笋印泥開¶
　　甕試清篘買田合向吴興住蠏舍漁莊一網收¶
　　亂石多成劈斧皴窪樽亭外勢嶙峋一州文物傳¶
　　孤碣前輩風流剰兩人屏擁卞山髙簇簇簟鋪霅¶
　　水細鱗鱗名園長泊鷗波畔細數陪遊第幾巡¶
　　登寳婺樓　　　　　　　　　　查慎行¶
　　斗杓倒插勢凌虚髙出城端五丈餘一鳥自投天¶
　　際没羣山浮動雨來初别開户牖通呼吸旁引風¶
<pb:KR2k0044_WYG_276-56b>¶
　　雲入卷舒八詠門荒詩境改讓他仙子占樓居¶
　　曉晴發清湖鎮舟中望江郎山　　查慎行¶
　　碓床石瀨響泠泠愛入歸人舊耳聽岸草緑痕移¶
　　蟋蟀水花紅影帶蜻蜓樵争晚市秋初霽風轉荒¶
　　灣櫂一停雲霧不遮南望眼三峰回首偪天青¶
　　山隂道中喜雨　　　　　　　　查慎行¶
　　謝家雙屐舊曽擕轉覺清遊愛㑹稽白墖紅亭山¶
　　向背赤欄烏榜岸東西波光拂鏡羣鵝浴竹氣通¶
<pb:KR2k0044_WYG_276-57a>¶
　　烟一鳥啼野老豈知身入畫滿田春雨自扶犁¶
　　三月二日偶遊硤石精舍　　　　查慎行¶
　　三月風光連上已人如蛺蝶鬭裙衫兩山鐘磬東¶
　　西寺十里烟波逺近帆拄杖我來尋履跡題詩僧¶
　　乞署頭銜篋中亦有新排集倘許經房貯一函¶
　　從東山大悲閣步上南道院　　　查慎行¶
　　山北山南一徑通又從紺宇叩琳宫千年樹老根¶
　　穿石百尺梯危勢轉空上界神仙風肅肅下方樓¶
<pb:KR2k0044_WYG_276-57b>¶
　　閣雨濛濛羽人何福能消受長在晨霏夕靄中¶
　　湖州　　　　　　　　　　　　陸世楷¶
　　輕烟細雨過苕溪浮玉諸峰望盡迷栁下閒眠春¶
　　後犢桑巔逺聽午時雞境通震澤帆檣聚山傍孤¶
　　城雉堞齊此地風流懷杜牧緑隂幾樹接前堤¶
　　山隂潘烈女詩(潘公調之女年十四許同里袁氏/子袁輕狂無行將别求婚欲渝盟)¶
　　　(而不得造作穢語以汚之烈女聞遂投井死炎/天蒸鬱屍久停不腐逺近驚以為神醵金即其)¶
　　　(地祠/焉)　　　　　　　　　　　周炳曽¶
<pb:KR2k0044_WYG_276-58a>¶
　　鴛譜中間錯幾行紅絲偏繫黑衣郎將珠投暗真¶
　　如礫以鴆為媒豈必魴清白一肌不受汙毒炎五¶
　　月忽飛霜道旁井渫心為惻碧血千年恨未忘¶
　　貧家好女淨梳頭月扇難遮一面羞休比潘妃縋¶
　　辱井爭如魯婦赴清流露筯未報蚊虻毒精衛寧¶
　　忘渤海仇血散血凝大塊裏三生因果費追求¶
　　夏日雨中游雲林　　　　　　　楊𢎞緒¶
　　一雨連山暑氣㣲撥雲開處見禪扉泉聲清客知¶
<pb:KR2k0044_WYG_276-58b>¶
　　為冷山勢驚人認作飛踏屐欲尋三竺路打包又¶
　　趂一僧歸探幽正起無窮思忽被村童笑繡衣¶
　　金蓮池用韜光答樂天韻　　　　徐陶璋¶
　　髙僧卓錫響林泉曽坐蒲團日晏眠乳穴常流新¶
　　玉液窪池猶長舊金蓮禽心靜息花間夢魚影空¶
　　摇水底天我亦暫離塵土思風吹清磬落巖前¶
　　天台雜咏　　　　　　　　　　朱倫瀚¶
　　巨靈開鑿是何年引出飛流百丈泉一片竒雲横¶
<pb:KR2k0044_WYG_276-59a>¶
　　絶壁半空靈雨下晴天雷驚電掣看奔谷雪淨霜¶
　　明訝飲川惆悵孤亭零落盡濺珠無復上階圓(古/有)¶
　　(觀瀑亭/今廢)¶
　　日午停驂佛隴西迢迢鐘磬度招提空山尚説金¶
　　銀地(二嶺/名)野水還分青赭溪(二溪/名)一縷烟㣲僧飯¶
　　後半竿幢露講筵低穿巖更入圓通洞(洞在高/明寺後)萬¶
　　壑松聲雜鳥啼¶
　¶
<pb:KR2k0044_WYG_276-59b>¶
　¶
　¶
　¶
　¶
　¶
　¶
　¶
　浙江通志卷二百七十六¶
