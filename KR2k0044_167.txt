# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.216271
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR2k0044_WYG_169-1a>¶
欽定四庫全書¶
　浙江通志卷一百六十七¶
　人物(三/)¶
　　循吏(一/)¶
　　自遷史傳循吏而後世史家多因之顧其言要於¶
　　奉法循理初非有驚竒難能之事以震世而駭俗¶
　　也東南美逾竹箭不乏政事之材然必如孟堅所¶
　　云淑人君子民有餘思者乃足稱焉詩不云乎不¶
<pb:KR2k0044_WYG_169-1b>¶
　　競不絿不剛不柔布政優優雖奕世而下猶旦暮¶
　　遇之志循吏¶
　　杭州府¶
　南北朝¶
　范述曽(梁書本傳字子元錢唐人齊明帝時出為永/嘉太守為政清平不尚威猛民俗便之所部)¶
　　(横陽縣山谷險峻為逋逃所聚前後二千石討捕/莫能息述曽下車開示恩信凡諸凶黨襁負而出)¶
　　(編戸屬籍者二百餘家自是商賈流通居民安業/在郡勵志清白不受饋遺帝聞甚嘉之徴為游擊)¶
　　(將軍郡送故舊錢二十餘萬述曽一無所受始之/郡不將家屬及還吏無荷擔者民無老少皆出拜)¶
<pb:KR2k0044_WYG_169-2a>¶
　　(辭號哭聞於數十里東昏時還鄉里髙祖踐阼詔/曰中散大夫范述曽昔在齊世忠直奉主往涖永)¶
　　(嘉治身廉約宜加禮秩以厲清/操可大中大夫賜絹二十匹)¶
　宋¶
　謝濤(范仲淹謝濤墓碑字濟之富陽人淳化三年進/士除梓州𣙜鹽院判官會盜據成都發其徒攻)¶
　　(縣濤守備既堅十旬弗破事平就遷觀察推官權/知益之華陽縣時冦亂之餘民多散亡上言者請)¶
　　(募人占田可倍其租朝廷從之於是有力者得并/其田濤曰奪民世産以資富人豈朝廷意耶乃盡)¶
　　(取其田以歸於民真宗即位召試學士院會京東/有强冦而曹南闕守遂命濤往至郡稱治冦不敢)¶
　　(犯有趙諫者出入都下務乘人之弊以告訐濤奏/之斬都市乃下詔曰凡民非干已事無得告言遂)¶
<pb:KR2k0044_WYG_169-2b>¶
　　(著為令自是天下訟息而刑清厯遷兵部員外郎/出為兩浙轉運使恥尚文法雖任在按察而誠意)¶
　　(坦然吏樂其職民安其俗還臺進禮部郎中兼侍/御史知雜事清靜端介百辟望其風采乾興初進)¶
　　(吏部郎中直昭文/館遷太子賓客)¶
　郎簡(宋史本傳字叔廉臨安人舉進士第知寧國縣/徙福清縣有石塘陂久湮塞簡募民復築溉廢)¶
　　(田百餘頃邑人為立生祠知竇州有縣吏死子幼/贅壻偽為劵冒有其資子長屢訴不得直訟於朝)¶
　　(下簡劾治簡示以舊牘曰此爾翁書耶曰然又取/偽券示之弗𩔖也始伏罪徙藤州興學養士一變)¶
　　(其俗藤自是始有舉進士者知廣州/捕斬賊馮佐臣厯右諫議大夫致仕)¶
　元奉宗(范仲淹元奉宗墓誌字知禮餘杭人景德中/甲科初命歙州知績溪縣事再命常州武進)¶
<pb:KR2k0044_WYG_169-3a>¶
　　(令皆以廉愛稱遷知通州海門縣入拜尚書屯田/員外郎告歸卒在海門日邑有大瀆亘數十里堙)¶
　　(而不治奉宗抗議藉力/導至於海人咸利焉)¶
　謝景初(於越新編自大理丞出知餘姚民所利病相/緩急設方畧北偏瀕海為築堤捍之豪强率)¶
　　(侵湖為田具奏禁止民又爭水泉乃創立規繩簿/記其髙下廣狹啓閉晷刻令各鄉遵守名曰湖經)¶
　　(有盜湖爭利者證經乃息瀕海多盜煮海乃頒示/約束令民無失利法亦罔忤而鹽課倍昔又飭厲)¶
　　(學官化誨子弟時景初知餘姚其弟師立知會稽/王介甫知鄞韓玉汝知錢塘皆有聲吳越稱四賢)¶
　　(云兩浙名賢録富陽人絳之子慶厯十年甲科及/第以大理評事知餘姚縣遷益州路提㸃刑獄以)¶
　　(屯田郎致仕博學能文尤長於詩/壻黄廷堅自謂從謝公得句法)¶
<pb:KR2k0044_WYG_169-3b>¶
　唐肅(宋史本傳字叔元錢塘人舉進士調郿縣主簿/徙泰州司理參軍有商人寓逆旅而同宿者殺)¶
　　(人亡去商夜聞人聲往視之血沾衣為捕吏所執/州趣獄具肅探知其寃持之不數日果得殺人者)¶
　　(後為龍圖閣待制登/聞檢院知審刑院)¶
　韋驤(武林紀事字子駿錢塘人皇祐五年進士以薦/擢利州路運判移福建路年饑不俟奏聞亟發)¶
　　(倉廩賑活甚衆閩盜熾驤設方畧捕獲/誅之召為主客郎中出知明州乞祠)¶
　沈遘(東都事畧字文通錢塘人舉進士通判江寜府/遷知杭州為人疏雋博達明於吏治令行禁止)¶
　　(民或貧不能𦵏給以公錢嫁子女數百人倡優養/良家子者奪歸其父母善遇僚寀皆傾心為之耳)¶
　　(目刺閭巷長短纎悉必知事來立斷召知開封府/治如在杭州拜翰林學士判流内銓丁母憂歸)¶
<pb:KR2k0044_WYG_169-4a>¶
　黄黼(宋史本傳字元章餘杭人累遷太常博士除兩/浙路轉運副使浙東瀕海之田以旱澇告常平)¶
　　(儲蓄不足黼捐漕計貸之毘陵饑民取糠粃雜草/根以充食郡縣不以聞黼取民食以進乞捐僧牒)¶
　　(緡錢賑濟所/全活甚衆)¶
　麋弇(黄氏日鈔字仲昭富陽人開慶中知建昌軍民/詞數千立剖決皆洞見其情蠲未催苗三千餘)¶
　　(石豪族有誣民為盜者獄已/具弇直之武斷之民遂戢)¶
　元¶
　楊瑀(楊維楨楊瑀墓碑字元誠杭人天厯間擢中瑞/司典簿帝愛其廉慎有深沈之思嘗謂薩木丹)¶
　　(巴勒曰楊瑀有謀事必咨之超授奉議大夫太史/院判官至正乙未江東浙西盜羣嘯乃改建德路)¶
<pb:KR2k0044_WYG_169-4b>¶
　　(總管建德在萬山中屬邑淳安又連歙境賊由歙/窺界而邏者疑長樂鄉民為盜執以歸諸獄連數)¶
　　(百家民益洶洶主帥者謀往捕瑀不可曰倘因疑/枉鼓衆亂賊得乗釁突來悔焉及我請撫之果不)¶
　　(測當任其咎遂肩輿從數隸直抵淳安邑人嘗厄/官軍抄掠散匿山谷間瑀載米二百石聲言賑濟)¶
　　(使縣令馳諭民皆歡呼持牛酒來拜瑀喜曰吾固/知民不吾負即日還瑀蒞郡視之如家民亦視如)¶
　　(父母其像而祠者凡十有四所/行省最其功進階中奉大夫)¶
　林堅(蘇天爵林堅墓碑字仲實錢塘人大德初授常/湖茶園副提舉茶戸嵗貢有常有司又復役之)¶
　　(皆以為苦堅聞於朝即蠲其役陞承直郎中政院/斷事官用刑惟務寛平或有鞫問第以情求之不)¶
　　(事搒掠進階承德郎致仕堅為人慈祥愷悌嘗奉/㫖監製茶品於閩前為使者指以尚食需索多端)¶
<pb:KR2k0044_WYG_169-5a>¶
　　(民不勝擾堅以廉自律復為戢其/撓政者民甚安之頌其美於石)¶
　孫德潤(兩浙名賢録字以誠錢塘人由江浙行省掾/史為處州松陽令先是縣籍失實力役無稽)¶
　　(民困於徭役德潤力行計畝均役之法以方田履/其頃畝以土會等其磽沃以出賦定役籍既具適)¶
　　(南北多事徵斂旁午縣/惟按籍征之民大恱)¶
　明¶
　周斌(萬厯杭州府志錢塘人洪武初知登州九年陞/州為府遂遷知府登地並海民瘠斌撫綏有方)¶
　　(民日熙阜勸學崇教使海陬僻/壤興於禮義吏民咸化服之)¶
　王思祖(兩浙名賢録仁和人洪武初為安州同知尋/進知州在州十年餘為政廉平公慎簡易近)¶
<pb:KR2k0044_WYG_169-5b>¶
　　(民國初甫離兵燹萬事草創凡學校社稷壇壝多/所創建思祖撫循綏靖民不告勞嘗手植柏數千)¶
　　(章至今民䕃其樹而思之不啻甘棠也卒於/官子孫貧不能歸因家於安遂為安州人)¶
　梁大舉(萬厯杭州府志字仲仁錢塘人洪武間以人/材授陜州判官卓有異政清白聞逺邇以母)¶
　　(老/歸)¶
　趙文(廣西通志字夢得錢塘人洪武七年知藤州廉/以自持誠以待物政尚仁恕秩滿去民有言及)¶
　　(者輒/流涕)¶
　李貞(萬厯杭州府志海寧人洪武間補弟子員宣宗/朝為揚州知府三載章累百上民被其澤考績)¶
　　(入覲以疾乞歸謝還初所賜勅諭上曰知府無與/勅者與爾以旌賢也其傳示子孫以見朕優禮之)¶
<pb:KR2k0044_WYG_169-6a>¶
　　(意既歸家/徒四壁立)¶
　湛禮(萬厯杭州府志字用和錢塘人永樂甲申進士/授内江縣知縣陞大理評事再遷知韶州府韶)¶
　　(嵗貢藤而産於渤海禮疏於朝得免貢又曲江豪/民二十餘戸皆投充軍戸以免糧差禮乃列其狀)¶
　　(以聞事得勘正嘗遣吏卒往樂昌督稅法外需求/無已令械繫以來禮下教曰暴横殃民法所必禁)¶
　　(令能不以府役故屈法貸之其賢可知由是府役/至邑皆斂戢不敢肆甲乙訟田禮斷歸乙甲復誣)¶
　　(訴藩司知其偽命禮按致其罪禮慰遣令去約五/日乃來辨析竟亦不加罪也其寛厚如此清白自)¶
　　(持始終無替及引年/歸貧乏不能自存)¶
　周文(嘉靖仁和縣志字宗武永樂二年進士選庶吉/士改擢湖廣布政司參議聴訟明決人稱無寃)¶
<pb:KR2k0044_WYG_169-6b>¶
　　(分守武昌道時黄州荒旱餓殍載道文多方籌畫/一方賴以全活無何卒於任民哭弔為服以送歸)¶
　　(櫬/)¶
　何澦(萬厯杭州府志字彦容仁和人永樂甲申進士/官刑曹郎持法嚴不撓貴勢京師為之語曰毋)¶
　　(縱誕避何鐡面受知成祖每大獄親呼澦名使決/之出知辰州裁抑豪强凡鎮守總戎殘擾市肆者)¶
　　(悉舉正其罪民/立生祠以祀)¶
　俞益(兩浙名賢録字友謙臨安人永樂甲申進士選/庶吉士預修永樂大典授靖安知縣有惠政改)¶
　　(潛山大興學校造士多為聞人秩滿當去邑民千/數詣闕乞留再任卒於官室如懸罄至無以為斂)¶
　　(吏民哀慕而助給/之始克襄事歸)¶
<pb:KR2k0044_WYG_169-7a>¶
　傅潤(萬厯杭州府志字克温仁和人永樂丁酉舉人/授滄州同知廉明服人能白誣獄有傅城隍之)¶
　　(稱以薦擢保安知州正統初中貴王振用事振姪/顯順怙勢侵奪民産莫敢誰何潤亷得其實竟置)¶
　　(之法及入計復不為餽遺振銜之以廉無可/指再逾期振嗾總兵者委潤備糧瘁疾而卒)¶
　周安(萬厯杭州府志字元靜仁和人永樂中以國子/生授刑部主事陞郎中精聴讞慎刑法務得獄)¶
　　(情以是狴無寃繫擢江西按察司副使矢/志清白厯官二十餘年家無尺寸之儲)¶
　陳敏政(兩浙名賢録字志行其先長興人後卜居仁/和宣德丁未進士初授潛江知縣為政廉平)¶
　　(不苛四民樂業賢聲蔚起再轉至南康知府宅心/公正輔善抑强復社倉修石堤建白鹿書院百廢)¶
　　(具興郡人德之子良/器官至應天府尹)¶
<pb:KR2k0044_WYG_169-7b>¶
　沈和(兩湖塵談字用禮仁和人正統乙丑進士累遷/刑部郎中居官持法不撓曹吉祥恃勢時其麾)¶
　　(下卒姦人妻為親夫所殺吉祥必欲致其夫死和/執不從竟俱下詔獄門達苦煅之終不引伏降通)¶
　　(判以去後擢撫/州知府致仕)¶
　朱鏞(兩浙名賢録字廷用仁和人景泰卒未進士授/南京兵部主事厯郎中出知廬州時合肥僧殺)¶
　　(其師舒城民婦以姦殺其夫六安民殺從弟皆誣/坐他人鏞至閱成案逮治廉得實俱改坐御史驚)¶
　　(以為神秩滿陞廣西參政適鬱林賊起督撫/統兵往征命鏞紀功師還感疾遂致仕歸)¶
　孫暲(兩浙名賢録字景章海寧人景泰壬申以賢良/方正薦授江西泰和縣丞嘗親定徭役旦夕令)¶
　　(下請託不及行人稱為霹靂手指其牒為鐵板榜/文言其公平允當不可更易也擢博白縣知縣韓)¶
<pb:KR2k0044_WYG_169-8a>¶
　　(雍征大藤峽暲從行多著勞績超授潯州知府嵗/饑米價翔湧出公廩粟減值以惠饑民屬邑有為)¶
　　(民螙者悉置諸法邊郡大/治擢山東右參政致仕)¶
　邵琮(萬厯杭州府志字叔璋仁和人天順庚辰進士/授大理評事讞鞫多所平反累陞湖廣僉事時)¶
　　(武岡諸縣初燬於兵琮至竭力撫綏築城建縣士/民倚之又運竒設策擒孝感巨冦李善境内帖然)¶
　　(陞四川按察司副使俗善告訐而琮聴斷精核庭/無留獄至於抑陳謙之横雪李明之寃尤其著者)¶
　　(未幾致/政歸)¶
　方銓(嘉靖浙江通志字景衡新城人天順壬午舉人/任安陸州學正治易以專門授諸生其有習他)¶
　　(經者訪鄰郡明經之士為具幣往卒業焉一言一/行必步趨先民凡教人悉以身先之多所成就從)¶
<pb:KR2k0044_WYG_169-8b>¶
　　(子源𢎞治間鄉貢授侯官訓導陞建寧教諭訓士/一如詮法溥以舉人厯任婺源龍溪知縣所至皆)¶
　　(有聲一時稱善政善/敎者必曰方氏云)¶
　陸偉(錢塘縣志補字仲奇成化乙酉舉人授澤州知/州時州罹洊饑人相食偉奏發内帑沿門賑救)¶
　　(區畫纎悉全活者數萬州有寜山衛軍民雜處恒/患不靖偉懾之以威彼此帖然葺州治新儒學至)¶
　　(漏澤園常平諸倉路塗橋梁靡不備舉致/仕歸州民攀留數十里不絶車至不得行)¶
　錢鉞(河南通志字大用仁和人成化中知汝寧府事/至皆自剖決吏胥無所容其奸暇則行縣教民)¶
　　(開陂堰勤種稙嵗獲其利於是逋亡歸者戸八/千有竒郡内熙然稱治在任九年陞陜西參政)¶
　沈禎(兩湖塵談字天祐仁和人以貢生授香河訓導/正德初流寇起禎上疏請城香河奏下巡撫即)¶
<pb:KR2k0044_WYG_169-9a>¶
　　(以委禎禎旦暮躬蒞版/築乃成冦至賴以安)¶
　祝萃(萬厯杭州府志字維真海寧人成化甲辰進士/授刑部主事改工部從徐侍郎貫治水吳中發)¶
　　(卒二十萬綜理有方士卒樂為之用進虞衡司員/外郎嘗上疏請上親禮儒臣以資啓沃詞甚剴切)¶
　　(不報乃疏乞歸養正德壬申起為陜西/提學副使進廣東左參政遂解官歸)¶
　沈儀(萬厯杭州府志字懋德仁和人正德已夘舉人/授清江縣知縣安靜不擾吏民歡樂之督學使)¶
　　(者徐階行部至清江見其衣冠樸野心頗易之居/數日則察其六事修舉所守卓然乃歎曰設吾以)¶
　　(皮相天下士幾失賢令矣/陞惠州府通判投劾歸)¶
　許仁(萬厯杭州府志字元夫仁和人正德庚辰以舉/人授巢縣教諭擢河南郾城令雪寃獄減重徭)¶
<pb:KR2k0044_WYG_169-9b>¶
　　(弭盜捍患勤於撫綏以性狷執不能事上官調德/化德化瘴鄉民獷悍難治仁一以簡重鎮之毁淫)¶
　　(祠改社學建公署導埂渠勞績顯著/調同安豪右以舊憾騰謗遂罷去)¶
　許應元(獻徴録字子春錢塘人嘉靖壬辰進士當選/庶吉士執政者欲一見應元不往曰吾始仕)¶
　　(也而傴僂鼎貴之門冒謁干進哉坐是竟不得館/職出知泰安州有豪右觸死法賂權貴人以請應)¶
　　(元不為撓竟斃之廉白自持苞苴斷絶擢工部員/外郎遷䕫州府知府夔當楚蜀孔道號難治應元)¶
　　(馴以廉靖時斥其桀黠者法之郡以蘇息治為一/道最擢四州按察副使調廣西已又攝兵府江巨)¶
　　(獞莫氏兄弟三人以雄勇名兩粤間往嵗嘗大嘯/聚破城殺吏討之漏刃去前兵備以擒獲報而罷)¶
　　(兵及是復出益猖獗應元設方畧購土人浹旬/而三兇授首江道底寧轉雲南布政徙廣西)¶
<pb:KR2k0044_WYG_169-10a>¶
　髙應冕(馬三才髙應冕傳字文中仁和人嘉靖甲午/舉人選湖廣綏寧令務寛䘏懲豪右設預備)¶
　　(倉建虎谿書院府陽兵變應冕謁監司請單騎往/諭皆叩首棄兵改刺光州延見父老察民疾苦除)¶
　　(舖戸雜派捐𣙜稅之無藝者盜魁鄭某大族也計/擒而錮諸獄其黨鳥獸散始視事時老掾吏抱疑)¶
　　(牘嘗之立為剖決於是/訟堂閴然以養母乞歸)¶
　姚良弼(兩浙名賢録字夢賢錢塘人嘉靖乙未進士/授南刑部主事出知惠州先是嶺海間多盜)¶
　　(良弼請募民兵團保伍每隘列栅建樓懸鼔其上/令曰遇盜發某處輒登樓擊鼓餘隘聞各鳴鼓應)¶
　　(之然後陳兵守隘盜至即擒者賞縱者與盜同罪/於是盜悉解散民得安枕旋擢雲南按察副使歸)¶
　許貫之(萬厯杭州府志字道卿錢塘人嘉靖乙未進/士授吉水令時按浙使者吉水人也意有所)¶
<pb:KR2k0044_WYG_169-10b>¶
　　(屬即欲酬以浙事以微言諷之貫之曰如此則𩔖/貿易有市心矣拒不可愛民若子權貴干請一切)¶
　　(謝絶治行為江右冠徴入為兵科給事中將去官/出已資葺廨宇繕完器具以待後尹曰吾不忍重)¶
　　(勞民也其瘠/已厚民若此)¶
　翁相(獻徵録字輔卿錢塘人舉進士授虞衡司主事/改刑部郎中出守廣平郡故多盜白晝刦獄殺)¶
　　(畧吏民相擒一二盜魁餘悉下敎原之盜遂平時/嵗祲河北諸郡饑甚相不及檄聞輒開倉放賑全)¶
　　(活者數萬人治行/冠河北以病免歸)¶
　徐炳(萬厯杭州府志字仲孚海寧人嘉靖癸丑進士/授南刑部主事進郎中厯陞河南副使備兵大)¶
　　(名減供餉汰冗費裁省民兵濫額以休養魏人魏/人咸德之屬邊戍缺伍部使者出清查勾諸郡邑)¶
<pb:KR2k0044_WYG_169-11a>¶
　　(令甚峻炳曰勾軍補尺籍無益戎備秪破民家又/發閭左䕶之行兼亦破里乃入言部使者不便狀)¶
　　(一道賴以全活轉山/西布政司參政卒)¶
　謝敎(於潛縣志字文載嘉靖戊午舉人授懐逺知縣/遷忠州知州時宣慰土司馬得和擅據疆土教)¶
　　(以大義責之遂還土地三十里厯撫州同知補任/吉安同知興利除弊所在有循吏名遷淮府長史)¶
　　(受遺輔幼厯著勞勩進階/中順大夫以年老致仕)¶
　查志隆(石星查志隆傳號紹庭海寧人嘉靖己未進/士授寧國司理刑清訟簡聲望蔚然丁艱服)¶
　　(闋補南駕部主事厯員外郎中出守皖城調保定/旋晉天津兵備地多巨盜治事月餘雖夜行亦安)¶
　　(堵又葺城隍復團兵功/最著轉總儲山東卒)¶
<pb:KR2k0044_WYG_169-11b>¶
　髙汝梅(仁和縣志字子和嘉靖辛酉舉人令繁昌地/濱江嵗苦潦汝梅創築髙塍植樹障隄又濬)¶
　　(陂池備山田蓄洩民永賴焉㑹丈田役興乃酌頒/弓式令民履畝自報而單騎覆覈之臺監檄逺近)¶
　　(為式課最遷福寧州守時悍卒以尅餉/將變汝梅躬慰諭皆帖服以親老告歸)¶
　林梓(杭州府志字汝林仁和人嘉靖壬戌進士授中/書舍人改刑部員外讞決多平反海忠介得罪)¶
　　(械繫梓持論得緩議厯郎中擢延平知府常俸外/絲粟不染永安山漲衝没民田八十里糧無出當)¶
　　(事議加派取盈梓力陳不可凡七移牒往返撫按/不能奪賦額得減訟訊不留行嘗曰四民皆有恒)¶
　　(業一日稽留則一日失業矣陞雲南金騰副使謝/病歸結廬葛嶺題曰從吾别墅足跡不入城市年)¶
　　(八十七而終延平人追思/不置崇禎十年祀名宦)¶
<pb:KR2k0044_WYG_169-12a>¶
　錢立(兩浙名賢録字守禮仁和人嘉靖乙丑進士授/刑部主事調兵部復改工部汰冗剔螙以廉幹)¶
　　(聞厯員外郎中出知太平府時蕪湖盜剽闗稅守/令執賈人誣伏立閱牘歎曰是非盜有司乃真盜)¶
　　(矣悉解縱之授捕者方畧不浹旬盜盡獲擢廣西/副使備兵永寧適土夷爭田治兵相攻諸武吏請)¶
　　(𠞰立不聴檄諭以禍福皆羅拜受命因法其一/二首難者餘置不問所全活無算尋致仕歸)¶
　查志文(兩浙名賢録字鳴周海寧人隆慶丁夘舉人/選廬州府通判絶苞苴却稅羨嘗割俸代輸)¶
　　(贖鍰時河工告急當事檄治懷逺睢寧等處志文/輒負畚鍤以身先之㑹雪甚役者墮指志文請便)¶
　　(宜當事者利亟成不許乃私自散遣約以解凍而/集工咸如期至感恩奮勵不督而成遷無為州守)¶
　　(敘河功加廬州府同知仍管州事州治濱江患水/志文不及上請即發粟以賑全活數萬又值大祲)¶
<pb:KR2k0044_WYG_169-12b>¶
　　(郡守督稅急牒三四下復遣吏督促志文乃解印/綬更皁帽請以身坐吏還報郡守乃止尋為忌者)¶
　　(所中遂/解歸)¶
　金俸(福建通志杭州人萬厯初以鄉薦任汀州府司/理執法平反民稱不寃署建寧篆時當丈量多)¶
　　(溢額俸定為四則上下均/匀填還原額民甚賴之)¶
　髙江(王在晉髙江傳字襟之應冕子萬厯乙酉舉人/選諸暨諭擢尹江西新城新俗澆漓巨猾善持)¶
　　(短長江以法繩其魁采風謡察疾苦條上十四事/臺司著為令杜一切請謁賂遺及贖鍰奇羨嘗覽)¶
　　(訊牒有文某撾殺王女事一夕夢女跽訴詞惟駟/斐二字江乃悟殺人者馬四非文也庭質果欵服)¶
　　(有婦誣人殺其夫坐辟久江閱爰書曰實婦殺之/也脇骨已折安能行五里許而歸婦具服有理刑)¶
<pb:KR2k0044_WYG_169-13a>¶
　　(欲中傷之即日移疾歸改教東光攝吳橋令篆大/璫盧受延之賞雪出貂裘衣之拂袖起會疾卒縣)¶
　　(令宋某入視含殮見一裘一葛竹牀縑/帷篋中止俸數金歎曰真清白吏也)¶
　查允元(江西通志字虞臯海寧人萬厯癸未進士厯/禮部郎中出為江西提學僉事再任江西參)¶
　　(政持守廉介蒞事六載始終不移遜國忠臣練子/寧八世孫練綺自福建長樂回原籍允元訪得之)¶
　　(給衣巾復給學租百石令奉祀/金川書院年未五十以疾乞休)¶
　錢養廉(杭州府志字國維仁和人萬厯己丑進士授/工部都水司主事管河夏鎮時汶泗諸水以)¶
　　(夏鎮為壑而昭陽諸湖在其下流養廉乃先從堤/旁開二支河以殺水勢又議於昭陽湖側鑿石通)¶
　　(道至徐邳以下出口則内水無壅閼而漕渠可百/年無事會以父喪去官後人卒用其議服闋召補)¶
<pb:KR2k0044_WYG_169-13b>¶
　　(吏部考功署郎中事日本犯界尚書石星主和議/總督孫鑛不從星乃誣鑛通書幣下廷議養廉屬)¶
　　(草剖析極明和議止鑛亦無罪尚書孫丕揚以/清望用養廉非閣臣意丕揚去養廉亦奪官歸)¶
　楊廷槐(獻徵録字祖植錢塘人萬厯乙未進士任浮/梁令邑景德鎮嵗辦貢磁外供應諸司廷槐)¶
　　(一無所賦曰吾去日必不攜一磁以傷吾民也擢/刑部郎㑹楚獄妖書相繼起廷槐於中調護甚力)¶
　　(晉憲副備兵閩海忌者假大計中之左遷鹺判稍/移南比部厯禮部出備兵徐淮議開駱馬湖以通)¶
　　(漕運徙徐州城以避河患改州為府以便控制併/淮徐道以一統體清沛縣妖黨以安反側尋調天)¶
　　(津津故魏璫鄉里先是監司有匍伏庭下者槐曰/吾自用吾法與平交一刺璫大不懌令璫私人李)¶
　　(明道出監漕勢張甚槐擒治其下隸遂以凍糧不/前罪槐削籍後璫敗復官再備兵徐淮築歸仁堤)¶
<pb:KR2k0044_WYG_169-14a>¶
　　(停課稅行捐賑葺浮橋立軍營復河道善政不一/而忌者復中之竟拂衣歸尋調江西參政再除湖)¶
　　(廣按察使/俱不起)¶
　翁汝遇　翁汝進(杭州府志汝遇字子先仁和人萬/厯戊戌進士授東筦令𣙜蕪湖闗)¶
　　(最後守朝歌俱有惠政所在尸祝弟汝進字獻甫/萬厯乙未進士授興化令疏河四百餘丈東入海)¶
　　(建四門石闗以為水防厯官/至山東參議以忤逆璫罷歸)¶
　鄭圭(廣西通志仁和人天啓三年知平樂縣蒞任七/載撫字催科有方捐鹽羨以助糧餉積公餘以)¶
　　(造浮橋庭無訐訟野無追呼陞/去士民作逢年亭以寄思焉)¶
　郭正中(朱一是郭正中傳號黎眉海寧人天啟舉人/選授山西代州知州未赴留京修厯在厯局)¶
<pb:KR2k0044_WYG_169-14b>¶
　　(指斥時政皆人所不敢言出蒞代兼司理事治獄/多平反期年決罰者僅二十六事尋與監司不合)¶
　　(自劾歸後以薦起邊才為兖東兵備副使單騎就/道嚴清軍之法倣義倉之制撫流民練鄉勇勞來)¶
　　(安集盜不敢犯史可法保舉監/淮東諸路軍忤四鎮拂衣歸)¶
　陸運昌(陳子龍陸運昌傳字夢鶴錢塘人崇禎甲戌/進士授永豐令豐地墝埆又新被兵逋賦以)¶
　　(十萬計運昌將之任上書言永豐積逋十萬今臣/之官當疾徵之耶抑縱之耶縱之則無以佐軍興)¶
　　(按籍而誅慢令臣罪無赦疾徴之則民不堪命挺/而走險非誅臣無以謝黔首罪亦無赦臣旦夕死)¶
　　(等耳何忍困此一方民惟陛下幸哀憐之書奏帝/下大農議遂蠲復焉視豐未二載以治行最遷吉)¶
　　(水令吉田賦多乖紊邑民周正淑請於朝願履畝/丈之事下所司運昌召正淑糾畫形便審度利害)¶
<pb:KR2k0044_WYG_169-15a>¶
　　(并集文學弟子嗇夫司里雜議其所由廢興之狀/往覆辨難以十數民辭窮又爭言不大便運昌曰)¶
　　(凡前言當丈與今言不當丈者皆非知治體者也/於是核民實無田有賦其賦浮於田者皆上其數)¶
　　(取河壖棄地非民業者代其賦不及田者寧失輕/以加惠之具方畧上奏制曰可民咸樂業建饒䖍)¶
　　(廣冦大起攻宜春去吉僅百里運昌捐俸/築城樓櫓畢具賊亦不至以母憂去官)¶
　張懋謙(江西通志字顧存錢塘人崇禎間知九江府/時張獻忠陷蘄黄蹂躪梅廣分掠九江界懋)¶
　　(謙多方防禦民得安堵無何饑饉洊臻疫癘交作/懋謙發粟賑救施藥療病築堤修閘事皆可紀)¶
　錢朝彦(杭州府志字殷求錢塘人崇禎丁丑進士知/句容縣蒞任數月有飾金珠偽為藥餌以獻)¶
　　(者立置之法嵗饑民晝掠於市朝彦亷得其首/惡斃杖下民乃戢被誣調簡旌德遂投劾歸)¶
<pb:KR2k0044_WYG_169-15b>¶
國朝¶
　何元瑞(鄉賢留祀册富陽人順治二年由貢生任安/慶府通判職司漕務時民運軍運之議未定)¶
　　(百姓苦於輸輓元瑞以民運一定貽累非淺於撫/軍前痛切言之遂著軍運為定制民得安業委署)¶
　　(桐城縣重士愛民輕徭/減賦後以親老告歸)¶
　駱鍾麟(鄉賢留祀册臨安人順治丙戌舉人丁亥㑹/副任盩厔令時值淫雨渭河大決鍾麟禱於)¶
　　(神水不落願以身殉翌日河身他徙邑人立/碑志異歸修邑乗建輿梁嵗饑鬻産捐賑)¶
　吳道煌(鄉賢留祀册錢塘人順天籍順治己丑進士/初任武康令補閬中皆有惠政以循卓擢禮)¶
　　(部郎出為蘇州知府錢塘縣志道煌守蘇州時新/立駐防旋奉撤回以舟楫資裝不能具咸觀望不)¶
<pb:KR2k0044_WYG_169-16a>¶
　　(即去道煌具屝屨集餱糧且曰太守為諸軍祖道/勿逗留獲愆千艘一夕發巨家被誣以家釀進發)¶
　　(之皆金珠也道煌力却之仍為雪其誣有以通洋/搆大獄意在多株連道煌驗其所駕舶曰誣也海)¶
　　(舶必用巨木長數尋貫首尾名龍骨非此不能行/逺此獨無直民間小舟耳竟從末減去任後吳人)¶
　　(祠祀/虎邱)¶
　顧鼎銓(鄉賢留祀册仁和人順治甲午舉人知山西/蒲城縣值兵燹之後百計招徠民皆復業嵗)¶
　　(旱鑿石為渠以資灌溉又廉得巨猾素為閭里之/害置之法民曰較疏山引水之利更什伯也子祖)¶
　　(榮官内/閣學士)¶
　邵嘉(鄉賢留祀册富陽人父啟元稟異姿過目成誦/行文雄博自成一家言嘉中順治乙未進士厯)¶
<pb:KR2k0044_WYG_169-16b>¶
　　(督捕主事典試滇南督江南學政時每學入泮額/止四名嘉每得佳卷不忍棄置即捐俸代為援例)¶
　　(所厯學宫頽廢輒為修葺總憲魏象/樞疏薦晉鴻臚寺少卿以終養歸)¶
　柴望(錢塘縣志字秩于仁和人順治丁亥進士由縣/令厯廣東布政使萊州府志望守萊州遇水潦)¶
　　(捐俸賑粥隣郡百姓襁負就食全活甚衆膠州牧/與總鎮不協鎮兵譁望親往安撫始定創築城東)¶
　　(濠隄士民德之名/其隄為柴公隄)¶
　周甸(公舉事實字届孚新城人順治丁酉舉人兩任/學諭陞湖廣宜都知縣勤勸課革徭役慎聴斷)¶
　　(絶差擾民咸便之會亢旱䖍誠步泣/禱甘霖隨沛後病卒官署合邑感)¶
　俞宣琅(公舉事實字雍來海寧人順治己亥進士由/學諭轉大竹令邑經獻賊殘破居民鮮少宣)¶
<pb:KR2k0044_WYG_169-17a>¶
　　(琅下車即稽户口墾田畝招徠拊循靡不至先是/邑令公膳籍編戸按月供億宣琅一切罷之疲民)¶
　　(稍蘇歸籍者亦漸衆會以病卒貧不/能返櫬邑民醵金送之柩始得歸)¶
　王典(河南名宦册字備五仁和人康熙二十年由恩/貢任湖南永興知縣經吳逆兵燹後招流亡開)¶
　　(荒蕪民以安集有虎為暴禱城隍神虎自斃於市/以滇黔餽餉功調杞縣政尚寛仁不事鈎距孺子)¶
　　(彭某誤傷人典察其情出之建社倉興義學/公暇與諸生課藝多所成就卒於官祀名宦)¶
　何矞雲(錢塘縣志字令名號曽園錢塘人康熙丙辰/進士授中書改桂東令初至訃民口止六百)¶
　　(有竒城傾戸毁乃募流散給牛種具田器緩繇賦/流亡漸復邑無書籍因發篋出所攜經史諸書召)¶
　　(諸生曉文義者授之闢學舎聚徒講習請留貯學/租佐膏火邑中戸聞弦誦聲楚南多雜派桂東代)¶
<pb:KR2k0044_WYG_169-17b>¶
　　(鄰郡監司買米五百石轉運千里道險而費多民/甚苦之矞雲毅然不應具文白督撫上開湖南州)¶
　　(縣六十有三因矞雲請得豁免者四十有/二治桂東十二年行取以主事用請假歸)¶
　蔣德昌(公舉事實字聿修海寧人康熙壬戌進士授/中書改屯田主事兼督兩窰值新建太和殿)¶
　　(綜理精宻厯營繕都水員外郎擢刑部山西司郎/中讞獄克允出為湖廣提學僉事矢公矢慎試牘)¶
　　(不旁假恒夜分不寐年七十卒同官醵/賻以歸諸生炷香泣送者數百里不絶)¶
　陳履升(鄉賢留祀册錢塘人任浮梁巡檢景德鎮産/磁器每一器必欵識年代於下器損而字不)¶
　　(滅遂至棄擲履升通詳勒石禁止窰户集金走賂/求勿禁履升曰六書聖賢之寶可使狼籍糞壤中)¶
　　(耶厲色却之錢塘縣志履升在浮梁時有為盜囊/槖者令畏勢不敢問履升用計擒之置於法時閩)¶
<pb:KR2k0044_WYG_169-18a>¶
　　(寇方平悍弁虐民履升列欵上之其人隂謀中/履升既而悔曰陳君正人也敢不服且謝過焉)¶
　張曽裕(公舉事實字昆詒號容軒海寧人康熙戊辰/進士授臨朐令濬木刀溝以通水利分四鄉)¶
　　(限以勸徴輸邑西南山僻常有盜為立保甲法時/單騎巡緝至寒月尤厲年餘盜絶丁艱服闋補新)¶
　　(樂縣縣故有社書取辦公事每嵗一更例以鄉之/富而愚者當之常破析家産曽裕知其弊乃擇每)¶
　　(里知書算者面詢以充不願者聴退民踴躍稱便/聴訟時無論巨細必温辭絮語欵曲推究務得其)¶
　　(情故雖加箠責不怨有劉某惑於後妻訟子不孝/子懼而逃曽裕召其父諭以天性果悔泣子出服)¶
　　(罪父為哀懇乞免又俗相沿畜異姓為子有孀婦/曲庇其義子反控應繼之姪庭訊時以大義明白)¶
　　(開曉婦亦泣謝而去擢吏部文選主事未數月改/御史卒於官曽裕性坦易無厓畧讀書勵行至老)¶
<pb:KR2k0044_WYG_169-18b>¶
　　(不衰尤好汲引後進遇一材一藝常/稱之不容口卒之日聞者多為泣下)¶
　陳嵩(公舉事實字巨髙海寧人康熙癸未進士授刑/曹郎執法不阿有奸人怗豪家勢謀奪人婚力)¶
　　(為判完原配盜誣良民廉得其情釋之邏卒斃人/蘆溝橋或隂左右焉嵩不聴卒抵於罪遷儀部郎)¶
　　(值髙麗入貢使例有私覿峻拒之一無所受歸田/後杜門守正當事不通一刺混迹村甿見者莫知)¶
　　(為貴/官也)¶
　楊宫建(公舉事實字千門海寜人由貢生任山東城/武知縣邑為單邑上流堤河久塞不治兩邑)¶
　　(俱病宫建力請於大吏期與單邑同時修築瘠土/遂成沃壤丁艱服闋補河南寶豐復疏鑿長渠備)¶
　　(水澇豐人戴之曰楊公渠子存理癸未進士/性孝友官刑部郎有能聲厯兵科給事中)¶
<pb:KR2k0044_WYG_169-19a>¶
　楊中楠(公舉事實字公三海寧人康熙甲子舉人選/授河南鹿邑知縣下車廉明子諒遭年饑民)¶
　　(有鬻妻子者惻然曰為令不能謀保聚奚撫字為/乃捐俸代之贖邑地勢窪下民居常患水中楠開)¶
　　(渠濬河躬督畚鍤由是闔境/無淫澇之患尋以病卒於任)¶
　汪泰來(公舉事實字陛交錢塘諸生好學工詩文康/熙乙酉)¶
(聖駕南巡泰來迎鑾於尹山橋進詩册/欽擢第一)¶
(召入内廷與纂修中辛夘順天鄉試壬辰海多盜且奸/特賜進士出身授廣東潮州府同知潮瀕)¶
　　(販往往運米出洋泰來嚴行禁緝民始安堵管東/西兩界鹽場發帑不假手胥吏赴場督收餘鹽不)¶
　　(令利歸私販場課溢額革魚船規例禁踏勘供應/以羨補前官之缺捐俸助屬吏之喪戊戌夏山水)¶
<pb:KR2k0044_WYG_169-19b>¶
　　(陡發衝決北門外堤田廬漂溺泰來創議捐築躬/先畚鍤不數月隄成潮民建祠立碑名曰汪公隄)¶
　　(丁内艱歸服闋赴補卒於京邸/有後山文集半舫詩梓行問世)¶
　邵錫光(公舉事實字克大仁和人逺平子康熙丙戌/進士任江西新建知縣下車即革陋規減耗)¶
　　(羨又善決疑獄上官輒以旁邑事屬代讞清江縣/何氏夫死族人誣為氏毒其夫獄已具錫光奉檄)¶
　　(覆檢傷在腎光曰此隂症也寃遂白貴溪楊胥妻/為無賴子所私賄捕誣以盜錫光發其奸遂服丁)¶
　　(内艱服闋補江南潁上縣調繁溧陽武生宋武潛/謀不軌錫光以計擒之餘黨解散陞雲南禄勸州)¶
　　(知州卒/於官)¶
　　嘉興府¶
<pb:KR2k0044_WYG_169-20a>¶
　宋¶
　趙汝能(𢎞治嘉興府志字公舉崇德人系出濮邸登/紹興進士知泰之海陵嵗歉民飢嘯聚為亂)¶
　　(人情洶洶汝能曰是非巡尉可辦即部勒弓手土/兵設方畧直前當之擒捕百餘人其黨潰散罪渠)¶
　　(魁餘悉末減連倅舒蘄諸司多以滯訟委之剖析/簡明號稱平允知鬱林州首興學校士風丕變調)¶
　　(守全州厯浙西沿海/議幕官至朝議大夫)¶
　　(謹按徐一䕫崇德趙氏世譜序汝能贅居崇德占/籍故崇德志之而常濬孫海鹽縣進士題名記汝)¶
　　(能在三十九人之數海/鹽圖經據之作海鹽人)¶
　徐綱(𢎞治嘉興府志字晞顔桐鄉人乾道八年進士/出宰江隂嵗旱隣境流移踵至綱先條畫利害)¶
<pb:KR2k0044_WYG_169-20b>¶
　　(申請臺郡發廩分場便糴盡革吏奸全活甚衆入/除提轄文思院著史論百篇及邊防兵政十六事)¶
　　(以上之不報/力丐祠歸里)¶
　陳之綱(正德崇德縣志字仲宏登淳熙進士第令泰/之海陵政先惠愛聴訟明敏民頌廉平縣有)¶
　　(捍海堰綿亘數十里天聖間范文正公任西溪鹽/監日所築至是堤址頽闕潮汐衝突浸害農畝之)¶
　　(綱請於郡修治勿憚寒暑躬董/其役視昔堅壯改知仁和縣卒)¶
　蔡開(正德崇德縣志字子明登淳熙辛丑第厯除監/六部門添倅平江旋知邵武郡山多田少嵗入)¶
　　(不足支嵗出例輸官租一石則帶糴四斗官寖求/贏民益困開至俾民自用槩糴價視時低昻白於)¶
　　(朝為定式盡杜増收之害未幾除武昌漕司尋改/漕江西屬郡旱歉捐漕計以濟所活不可勝計卒)¶
<pb:KR2k0044_WYG_169-21a>¶
　　(於/官)¶
　莫若沖(嘉興府圖記字子謙石門人知安吉吳江有/聲除司農簿出知岳州時兵荒盜起若沖督)¶
　　(捕賑發境内帖然知全州漕司檄解軍糧州處湘/源壤髙易涸客舟聞裝糧絶不至若沖發官帑造)¶
　　(舟搬運率先諸郡明年靖江暴/水民賴以濟除大理丞丐祠歸)¶
　莫若晦(正徳崇徳縣志字子明舉進士除守宜春始/至承積蠧每事撙節盡蠲四邑宿逋數萬緡)¶
　　(以寛民力期年郡計稍舒乃新黌舍築城堞修浮/橋百廢具舉役不告勞厯除工部郎中請外知徽)¶
　　(州改知嚴/州致仕)¶
　沈木(萬厯嘉興府志石門人第進士宰石城汀冦猖/獗邑豪熊子開等為冦鄉導巡尉司妄指同姓)¶
<pb:KR2k0044_WYG_169-21b>¶
　　(者捕之木察其非是破械使捕子開等邑境遂安/守真定民有以田多賦少告訐其仇者木謂東西)¶
　　(無經界冒佔者衆不可勝詰亟懲遣之有建議籍/民所據官田為屯可以富國經制司委州根據株)¶
　　(連六七百家木曰此事行則變/生矣亟以前牘上之事遂寢)¶
　陳炳(嘉興府圖記字宜之石門人令上虞有西溪湖/瀦水利及三鄉中廢為田參政張綱嘗浚之刻)¶
　　(石為記嵗久豪右復據夏大旱民持綱所刻石請/復湖豪右撓沮之炳奮曰令寧以罪謫去必不忍)¶
　　(畏避强禦委棄三鄉民命也卒浚復之百姓歌曰/前復湖張參政後復湖陳縣令與我衣食全我命)¶
　　(後除提轄/文思院卒)¶
　元¶
<pb:KR2k0044_WYG_169-22a>¶
　沈兼善(昌化縣志字達卿崇德人至正八年任昌化/縣主簿蒞事明敏參政董摶霄敗蘄黄冦於)¶
　　(昱嶺闗兼善多協贊焉及/冦平撫綏有道民深德之)¶
　明¶
　丁豫(海鹽文獻志字叔寛洪武初以儒術聞幣聘入/京召見問天下治否對曰盜賊已息但恐復生)¶
　　(願以安民為本稱㫖授江西按察司僉/事詳刑慎法澤被於民民頌之不衰)¶
　沈貴(河南通志字廷臣崇徳人宣德中知汝州編民/户等級以均差役循行田里教民樹藝作陂堰)¶
　　(溉田民享其利以疾卒/於官士民立祠祀之)¶
　吕聲(正德崇德縣志字廷和景泰甲戌進士知進賢/縣至即咨民𨼆規利弊興學校成禮俗任滿民)¶
<pb:KR2k0044_WYG_169-22b>¶
　　(相率請於朝得復仕厯十有三載冰蘖之操終始/一致以治行陞太僕寺丞上馬政五事見採納成)¶
　　(化丁酉/引疾歸)¶
　姜諒(萬厯嘉興府志字用貞秀水人天順甲申進士/厯遷南刑部郎中知漳州府龍溪漳浦田皆傍)¶
　　(海多㵼鹵乃築長堤凡一百八十六所又濬塘渠/置社倉作義塚立鄉約患郡中田賦為里胥乾沒)¶
　　(飛射詭寄者多乃悉為斷理復其舊籍按户計丁/分為三等遇徭役酌量輕重授之民役視舊額減)¶
　　(半以親老/乞終養歸)¶
　梅江(兩浙名賢録宣城梅聖俞之裔宋南渡後始居/嘉興江登成化己丑進士授廬江令興利剔蠧)¶
　　(政聲藉甚士民畏愛之擢南御史時儲位未定大/臣莫敢言江首疏力請上嘉納賜織金豸服奉命)¶
<pb:KR2k0044_WYG_169-23a>¶
　　(清戎兩廣寛恤部伍招撫流移遷四川/僉事決疑獄數十事蜀人以梅鏡稱之)¶
　陸逺(萬厯嘉興府志字德毅秀水人成化乙未進士/知海州清修鯁介聽㫁明允一日行部有旋風)¶
　　(三匝馬首逺疑有寃令吏卒邏察之見一人死樹/下折擔尺許貫其喉乃土人殺買牛者移尸於此)¶
　　(密擒之一訊而服於是訟衰/盜息擢廣東按察司僉事)¶
　陸愈(兩浙名賢録字抑之平湖人成化乙未進士知/江都縣窮鄉下里靡不巡厯殆徧月召有年德)¶
　　(者鄉一人詢民利弊而興除之嵗凶民多鬻子女/於江南愈捐俸出罰鍰贖以完聚者幾百人每新)¶
　　(穀未登輒發舊廩散之約秋成償而不取其息又/築邵伯堤敎民鑿溝洫時瀦洩以溉田旱澇不復)¶
　　(為患召拜監察御史出按西蜀下車鋤豪强斥貪/墨發奸弊風稜甚峻出成案之不能生者亡慮百)¶
<pb:KR2k0044_WYG_169-23b>¶
　　(十數滿一載將代以/盛暑行炎鄉得疾卒)¶
　劉暐(海鹽縣圖經字公竒成化甲辰進士選御史督/兩淮鹽政兼治河道時兩浙山東水旱疏請賑)¶
　　(以鹽筴餘銀全活者甚衆髙郵湖風濤不測時時/壞漕艘暐乃築堤四十里别為裏河通漕名康濟)¶
　　(河舟免覆溺擢廣東按/察副使正德初請老)¶
　項經(檇李往哲初編字誠之嘉善人成化丁未進士/授南福建道御史出為太平知府經一意撫循)¶
　　(流亡來歸者萬計移治臨江與袁筠諸郡接壤土/冦剽逸出沒其間前有司率玩愒慮他變弗敢動)¶
　　(經至立捕諸豪賊百八十人置之法一郡大治逾/年臨江飢有司方請賑經曰民飢甚矣必請而賑)¶
　　(是懸口以待斃也賑而弗請罪在太守於是發府/庫金建和糴之法民賴以濟時監司督賦方急經)¶
<pb:KR2k0044_WYG_169-24a>¶
　　(不奉命監司怒甚繼而嵗大稔民入賦/恐後為諸郡最後以江西右參政致仕)¶
　吳昻(海鹽縣圖經字德翼起家進士令宜城廉介自/持改新建新建人困寧濠索租匿丁家山以拒)¶
　　(濠言民反宜速兵昂勿為動入山諭民民立散嵗/大飢官無儲粟昂立抽補法賑贍全活萬人厯官)¶
　　(福建參政古田礦盜起發兵躡捕/渠魁散其黨進右布政未幾致仕)¶
　陸鋹(兩浙名賢録字克潛平湖人成化間由貢士授/程鄉知縣程鄉在山海間多劇盜鋹初至議者)¶
　　(皆以殄盜為急鋹謂與民未有恩信何遽勞民乃/新學舍以禮義勵諸生問民疾苦晝夜不息期年)¶
　　(之後始團練義勇間出𠞰冦斬捕常至千百盜賊/畏威慕化相約無犯程人搆訟多以賂取勝鋹門)¶
　　(無私謁健訟者不得行訟遂息以母喪歸民號泣/攀轅者數千人出境而後返行至常山以哀毁致)¶
<pb:KR2k0044_WYG_169-24b>¶
　　(疾卒平湖鄉賢實畧鋹性至孝父珪患癰吮之而/愈母畏雷輒趨侍達旦不寐任程鄉為政廉肅程)¶
　　(鄉人立/祠祀焉)¶
　卞諶(正德嘉善縣志字信卿以進士授廣信府推官/決獄精當雖老吏不逮嘗經鉛山嶺道有卧屍)¶
　　(忽夜夢一人謂傭者為主所殺密/訪其人得之遂伏辜郡稱神明)¶
　孫璽(嘉靖浙江通志字朝信平湖人正德戊辰進士/知興化有惠政轉揚州府同知嵗飢悉力賑救)¶
　　(全活以萬計終山西按察司僉事獻徵録璽在揚捕/州時值宸濠反攻安慶璽奉檄守儀真扼江之衝)¶
　　(儀賓之為諜者與其黨十餘人武宗南巡璽署淮/安守調發百出而人不知疲薊州銀冶盜嘯聚千)¶
　　(餘乗利據險為患璽攝兵備選吏馳山寨榜示禍/福各自縛詣璽罪其首餘遣復業及徙雲南分巡)¶
<pb:KR2k0044_WYG_169-25a>¶
　　(洱海道麗江土官川蜀爭金沙江相讐殺璽㑹勘/其事土官以金賂同勘者久伺璽卒莫敢賂由此)¶
　　(解讐奉約束如故大同經兩亂後卒伍驕悍璽以/僉事巡大同盡心撫馭人賴安堵㑹山西巡按以)¶
　　(考察中/之遂罷)¶
　錢琦(嘉靖浙江通志字公良海鹽人正德戊辰進士/授盱眙縣流賊入境琦竭力戰守邑賴以全厯)¶
　　(陞臨江知府德政懋著調思南府尋請老歸檇李/詩繫傳琦厯禮刑二曹永嘉爭大禮出疏示𤦺請)¶
　　(署名𤦺不從自思南告歸築樓曰東白吟咏/自適著臨江集公良詩選雩史測語行世)¶
　鍾梁(海鹽縣圖經字彦材正德中登第為刑曹郎嘗/諫止南巡杖闕下幾死世宗嗣位録其忠加俸)¶
　　(一級奉勅慮囚江南平反死者百三十餘人擢知/濟南郡平萊蕪冦邵志多擒斬功改知南昌裁正)¶
<pb:KR2k0044_WYG_169-25b>¶
　　(湖地賦役權貴斂戢丁艱/歸年僅四十即疏請致仕)¶
　張徽(萬厯嘉興府志字德卿秀水人正德辛巳進士/嘉靖初授大理評事會議大禮忤㫖廷杖尋復)¶
　　(官進寺副奉命慮囚雲貴釋殊死以下百三十人/進寺正擢守南雄墾荒田籍流民開商市清軍屯)¶
　　(多著/惠政)¶
　錢术(海鹽縣圖經字汝沖嘉靖癸未進士授威縣令/威賦厚薄不等版籍絲棼术仿朱文公漳州圖)¶
　　(帳為則壤畫界雖勢有力者請寄不聴威有門丁/産三徭吏上下其手與奸市术復就中裒益令適)¶
　　(平時河北三郡賦役咸苦不均父老聞威法良便/爭請往均术受臺檄遍厯旁邑盡均之惟内黄南)¶
　　(和弊尤甚獨留經理三月至今二邑民建祠祀之如/威民也滿七年丁艱歸即家擢工部主事未赴卒)¶
<pb:KR2k0044_WYG_169-26a>¶
　馮汝弼(獻徵録字惟良平湖人嘉靖壬辰進士為工/科給事中奉命視光禄及盔甲厰劾巨璫數)¶
　　(人置於法中貴人憚之左遷常熟令築堤建閘丈/田均賦事有便於民率先諸邑嚴辦擢知太倉州)¶
　　(至則減供億除民所疾苦有劇盜聚江海間前守/不能詰汝弼設方畧擒之復襲擊其黨轉揚州府)¶
　　(同知遂歸值倭冦發海上往言於督府請城/平湖躬畚鍤以先作者及冦至賴城守得全)¶
　沈鎜(萬厯秀水縣志字大新嘉靖乙未進士授興化/府推官廉平不苛攝莆田邑篆海堤決時為田)¶
　　(患鎜令堅築石堤以絶風濤之險陞南虞部主事/𣙜稅蕪湖令商自籍其稅而上計時即以其籍往)¶
　　(不更他籍胥吏不能為奸後陞江西按察/副使備兵饒州計擒劇盜數十人卒於官)¶
　周崑(豫章書字孟登崇德人嘉靖進士授玉山知縣/調進賢威惠並行邑有盜魁蹤跡詭祕崑偽為)¶
<pb:KR2k0044_WYG_169-26b>¶
　　(出遊抵鄉捕得數其/罪杖殺之人稱神明)¶
　沈垣(獻徵録字子完平湖人嘉靖乙未進士除大理/評事厯寺正出知惠州府事至立斷務得民情)¶
　　(有李鑑者和平劇盜也糾羣偷負險出剽刦垣設/方畧調兵餉遣人入巢諭禍福鑑自縛伏罪支附)¶
　　(皆解散值嵗祲發廩賑贍為平糶法通有無全活/數萬人會郡有利病條上詣督府議途遇瘴卒於)¶
　　(番禺/館舍)¶
　卜大同(獻徵録字吉夫秀水人嘉靖戊戌進士授刑/部主事厯湖廣按察司僉事督下江防按行)¶
　　(猺俗去民所疾苦飭封守立里保令行期年羣盜/屏息會海冦挾倭作難而閩為禍首時論推大同)¶
　　(才擢福建巡海副使諸所興革咸與民宜賊知有/備終其任三年弗敢犯所著有征苗圖記備倭圖)¶
<pb:KR2k0044_WYG_169-27a>¶
　　(記/)¶
　吳淞(萬厯秀水縣志字秀東嘉靖丙午舉人選知閩/州戢苗獠使同編户輸稅會山水驟漲民溺死)¶
　　(無算淞亟懸賞格拯一人者與十緡又躬令人置/筏以須未渡者貳守九江時湖口闗值水衝商舶)¶
　　(多壞淞曰寧算錐刀而傷民命乎請於觀風使者/議革之商大稱便巳遷福建鹽運司同知引年歸)¶
　屠仲律(萬厯秀水縣志字宗豫嘉靖庚戌進士令弋/陽遷廬州守時軍興浩費更以景府之國郡)¶
　　(邑騷然仲律一意節省費減他郡十之五嵗大祲/民多逋稅為出贖鍰代償又出積榖數十萬平糶)¶
　　(所全活甚衆以/勞瘁殁於官)¶
　劉炌(兩浙名賢録字元白海鹽人术之子术贅於錢/從其姓炌始復為劉嘉靖庚戌進士除知金谿)¶
<pb:KR2k0044_WYG_169-27b>¶
　　(縣考最稱治行第一擢南工部主事厯陞撫州府/知府值鄰冦初退炌撫循瘡痍簡兵保穀又築崇)¶
　　(仁樂安宜黄三城修千金堤民享其利進按察副/使備兵福州山冦縁間鈔暴炌以計芟薙畧盡擢)¶
　　(廣東右參政大盜曾一本出沒雷連間炌與俞大按/猷戚繼光等贊畫進止暨軍實炌功為多陞貴州)¶
　　(察使嘉禾徵獻録貴初寄治土司無屬縣炌議省/會之地不可孤置府治宜革程番府所轄貴陽移)¶
　　(治會城為貴陽府而以其地設附郭新貴縣從之/後降湖廣右參政徙廣西羅施道參議粤地介在)¶
　　(溪谷蠻漢雜處省城兵力孱弱不足彈壓乃大閱/簡士馬嚴整部伍妖人金雲峯挾米賊術作符書)¶
　　(招納亡命簧鼓楚蜀黔諸大酋炌立誅之值/張居正歸𦵏炌獨不往御史奏罷卒於家)¶
　范之箴(獻徵録字從敬秀水人嘉靖乙未進士任行/人陞工部郎中出知永州府時猺賊内訌官)¶
<pb:KR2k0044_WYG_169-28a>¶
　　(軍屢潰之箴以計悉擒之兵備潘某欲張大其事/以為已功遂多株連無辜者上其名且就戮之箴)¶
　　(謁潘紿之曰土冦陸梁罪固無貸但人心方洶洶/不開釋一二恐為頑梗者藉口曷付之箴核實始)¶
　　(置法潘許之事既下遂盡釋之潘大怒以為賣已/疏劾之箴上察知其狀罷潘調之箴漢陽府遷雲)¶
　　(南副使湖廣參政皆著勞/績進雲南按察使致仕)¶
　陸相儒(兩浙名賢録字大行嘉興人嘉靖乙未進士/授工部主事出知延平府首行條鞭法為八)¶
　　(閩倡閩人稱便又剏義倉行鄉約興學右文郡大/治擢貴州副使土冦拒命數載時議撫議𠞰無定)¶
　　(畫相儒獨許其自新卒歸順以憂去服闋復補閩/中會島夷入犯遣材官逆於海斬獲有功以疾卒)¶
　　(於/官)¶
<pb:KR2k0044_WYG_169-28b>¶
　張應治(萬厯秀水縣志字體徵嘉靖壬戌進士擢南/户科給事中彈劾不避權倖如請正宮闈劾)¶
　　(遣巨璫邢保疏革南司禮監神帛皆人所難言者/出為九江守首復軍餉議條鞭緝盜賊會江右大)¶
　　(祲流民相攜入境應治以便宜發廪賑之/全活甚衆萬厯初舉卓異陞臨清副使)¶
　馮敏功(獻徴録字元卿汝弼子嘉靖壬戌進士授禮/部主事厯員外郎中出為江西參議會浙兵)¶
　　(挾餉鼓噪敏功召其長怵以利害皆叩頭謝趣授/餉以次屬於舟使一倅導之勒兵隨其後衆咸戢)¶
　　(轉副使備兵徐邳是嵗河溢睢寧新安間大小十/餘決敏功晝夜并作凡所獨治南自曲頭集抵青)¶
　　(田八十里北自陸灣至吕梁四十里所與監司曹/郎雜治直河南岸堤九千丈茶城而上接曹單隄)¶
　　(百六十里一切指畫皆可經久遷山東左參政抗/議泇口膠河俱不可開忤柄臣意自引歸言者交)¶
<pb:KR2k0044_WYG_169-29a>¶
　　(薦起督漕於淮按視淮南邵伯等三河疏内河以/通漕艘力任艱鉅致疾篤趣召同官囑曰内河誠)¶
　　(便利然太逼湖隄易潰宜别為䕶隄不即/數百里魚鼈矣遂瞑神宗朝贈太僕卿)¶
　王朴(萬厯秀水縣志字德純以貢授徐聞令邑故有/珠池課中官恣溪壑為民患朴請罷之又有檳)¶
　　(榔稅佐縣官厨傳往往入為槖中裝朴首革之著/為令釋寃獄賑飢民立社學敎民鑿渠溉田民肖)¶
　　(像祠/焉)¶
　葉朝陽(兩浙名賢録字文榮秀水人嘉靖乙丑進士/恂恂若書生及當事執法雖豪貴不能奪初)¶
　　(知信陽州首均田賦豪民不得相冒為奸晉工部/虞衡司郎中司鑄錢中貴人索例弗與出治鐵冶)¶
　　(嵗有羨金數千絲毫無染尋陞常德府知府有劇/盜張金者嘯聚洞庭殺掠官府乃以計殱其渠魁)¶
<pb:KR2k0044_WYG_169-29b>¶
　　(餘黨悉散尋陞鄖襄兵/備轉廣東參政致仕)¶
　倪壯猷(嘉禾徴獻録字華芳平湖人隆慶庚午舉人/知江浦縣江至邑可六十里往往漂沒為患)¶
　　(壯猷議開新河五十里涉者便之尋陞南刑部主/事出為貴州僉事紅苗反上𠞰撫機宜尋擒苗首)¶
　　(石阿四等遷雲南兵備副使黔國莊田私徵為民/害壯猷請下郡縣代徴著為令沐藩亦不敢撓後)¶
　　(歸年八/十四卒)¶
　洪烝(兩浙名賢録字維進平湖人隆慶辛未進士授/陳州知州停解京俵馬三百餘匹以折色代又)¶
　　(議處河北嵗派驛費省民數千金報最擢駕部副/郎攝治部事曹無閣案尋晉吏部選郎卒於官)¶
　許應逵(嘉興府志字伯漸嘉興人隆慶進士知東平/州廉聲大著調工部司𣙜清江厰建議於老)¶
<pb:KR2k0044_WYG_169-30a>¶
　　(堤外開越河總河難之應逵言越河成則水性順/得報可身行河上布算周密四閱月而河成延袤)¶
　　(四十里費僅十二萬金而河堤鞏固又於𤓰州創/屯船堝使艘自江入者曲折免風濤范家口裂三)¶
　　(百餘丈衆錯愕莫為計逵曰塞之便功亦成未幾/改蘇松水利發留都帑金十萬治水首開吳淞凡)¶
　　(七十里次諸州縣支河又次田間小河及諸圍岸/津梁一嵗而成費減所發之半以病歸起補昌平)¶
　　(卒/)¶
　朱大雅(嘉禾徵獻録字元渚桐鄉人萬厯已酉舉人/知祁門縣有監生某為人誣訟前令以其家)¶
　　(饒出之恐汚已名獄久未決大雅至立釋之數日/生來謁曰某有佳墨數圭欲以奉公大雅受之諸)¶
　　(子取墨磨視則赤金也以白大雅大雅召生責之/曰我所以出子者以我素廉謹不畏人議故也今)¶
<pb:KR2k0044_WYG_169-30b>¶
　　(反以此相汚耶立還之生謝罪持去入為大理評/事以清直稱子萬錡字潔湘崇禎舉人孫彝字聲)¶
　　(始成辛/丑進士)¶
　夏九鼎(西江志嘉善人萬厯進士任安福縣撫民如/子待士大夫以禮莫敢干以私時稱為夏鐵)¶
　　耳¶
　譚昌言(嘉興府志字聖俞嘉興人萬厯辛丑進士令/常熟改知婺源縣故有金竺坦徑久廢行者)¶
　　(遶經英蓉嶺險同蜀棧昌言闢新嶺號譚公嶺厯/陞南車駕郎中時急令福藩之國詔需馬快船五)¶
　　(百艘期以閱日即發昌言如期立辦濰縣令與遼/將李性忠有隙兵民阻鬬致鬨昌言身入遼營諭)¶
　　(以禍福即傳箭而定卒贈太僕寺/卿賜祭𦵏子貞黙貞良俱進士)¶
<pb:KR2k0044_WYG_169-31a>¶
　包鴻逵(嘉禾徵獻録號儀甫嘉興人萬厯庚戌進士/任湘潭知縣值嵗飢出粟賑濟全活甚衆更)¶
　　(為建倉積穀以備患湘潭夙困於馬政及解運之/役鴻逵極力振刷洞悉幽𨼆役遂寢行取兵科給)¶
　　(事中未赴/卒於官)¶
　胡士相(西江志字端甫平湖人萬厯進士知弋陽縣/縣故多盜士相嚴保甲法盜風頓息厯官江)¶
　　(西參政分守湖西道奸民請開礦部檄至士相覆/寢其事衆建魏忠賢祠獨持不可請蠲袁州積逋)¶
　　(建義倉修城堞興學/校奉㫖賜金增秩)¶
　沈萃禎(平湖縣志字裒中萬厯癸丑進士授工部主/事𣙜荆州闗稅盡革諸小稅名目以羨金築)¶
　　(堤沙市以避水衝荆民稱沈公堤厯知蘇州府舉/卓異陞福建副使備兵興泉紅夷犯銅山侵中左)¶
<pb:KR2k0044_WYG_169-31b>¶
　　(萃禎即日移駐同安身冒矢石出竒兵撓之五閱/月而就欵轉本省參政以親老乞歸當守蘇時吳)¶
　　(江令曹欽程賍私狼籍因列貪跡注下考及魏忠/賢亂政欽程夤縁報復鐫萃禎三級崇禎元年起)¶
　　(補湖廣參政厯陞福建按察使備兵福州時海盜/叵測巡撫鄒維璉新任未習閩事投誠者意頗觀)¶
　　(望聞萃禎至皆曰沈公來吾屬無虞矣/遂委心歸順尋陞湖廣右布政歸卒)¶
　劉泓(嘉禾徵獻録字止澄海鹽人萬厯己未進士除/營繕司主事奄豎崔文昇督兩淮鹽漕驕横特)¶
　　(甚莫敢牴牾泓疏暴其害得㫖撤回淮人德之陞/兵部郎中出為淮徐兵備副使徐當河決之餘盜)¶
　　(賊蜂起蕭碭間各聚衆數萬泓擒其渠帥散其脅/服總河侍郎朱光祚深器之令開濬馬陵山駱馬)¶
　　(河口等處皆有/成績後致仕歸)¶
<pb:KR2k0044_WYG_169-32a>¶
　吳麟瑞(續獻徵録字在賢海鹽人萬厯己未進士授/常州府推官轉南儀曹主事進郎中擢常鎮)¶
　　(兵糧道時武備積弛麟瑞力為振刷兵甲一新丹/陽練湖淤四十餘年麟瑞以漕輓所闗且滋灌溉)¶
　　(遂躬自程督履畝計工民不告勞官不費帑績用/以成移江西參政分守湖西道時流冦蹂躪三楚)¶
　　(而湖西之袁州隣楚新燹於冦麟瑞至即移駐袁/州嚴戰守之備以故終任無患遷按察使尤以澄)¶
　　(清為己任貪吏雖才必黜民有獄訟必親鞫不輕/委之守令轉右布政請告歸及甲申之難感憤成)¶
　　(疾/卒)¶
　陸懷玊(平湖縣志字石含萬厯己未進士授工部主/事晉郎中董三殿工竣例擢京秩因不謁魏)¶
　　(璫出知鎮江府廉靜嚴明郡大治陞湖廣武昌道/轉鹽法參政商民戴德建祠祀之觀察山左出殊)¶
<pb:KR2k0044_WYG_169-32b>¶
　　(死數十人尋擢閩省右轄謝病歸周贍親戚不干/郡邑事子祚蕃成進士厯貴州參政循績著聞能)¶
　　(濟美/云)¶
　袁黄(嘉興府志字了凡嘉善人萬厯進士授寶坻/令縣賦煩重具疏乞減上從其請陞主事卒)¶
　鄭心材(海鹽縣圖經字敬中以王父曉廕為督府都/事厯應天治中南都劉天緒之獄本以白蓮)¶
　　(敎聚衆無兵仗左驗訛言謀反訊者欲借為功心/材止案坐渠首取天緒所募籍悉焚之全活甚衆)¶
　　(署上元篆定浦口渡值掣騐江鹽卻諸商例餽/及歸修家規立宗法置義田後人奉為家誡焉)¶
　曹履泰(嘉禾徵獻録字大來海鹽人天啟乙丑進士/知同安縣時海冦紅夷交訌羣盜盤踞同安)¶
　　(無兵履泰編漁民為伍團結村落互相應援賊不/敢犯督撫熊文燦受李魁竒鄭芝龍降芝龍部下)¶
<pb:KR2k0044_WYG_169-33a>¶
　　(卒横行輒以法繩之未幾魁竒挾鍾斌叛去履泰/乃隂搆斌使叛魁竒而復說芝龍招斌遂與芝龍)¶
　　(合圍魁竒斬之行取授吏科給事中疏糾吏部李/希揆躐等典銓希揆嗾大璫王永祚使誣履泰下)¶
　　(獄論戍嶺南應天巡撫祁彪佳疏訟其/寃補行人司副不赴子元方崇禎進士)¶
　馬家植(嘉禾徴獻録字培元平湖人崇禎甲戌進士/知武進縣申布條敎積弊肅清以治行第一)¶
　　(行取吏科給事中屢有建白甲申奉勅督/餉江西福建以與馬士英不合謝事歸)¶
　髙承埏(舊嘉興府志字寓公嘉興人崇禎庚辰進士/授遷安令鋤豪强招流散設法濟急餉省費)¶
　　(萬計改江南涇縣數月政成民有清髙之謠遷工/部主事上書白父道素之寃即乞養母歸涇人奉)¶
　　(祀水西王文成書院承埏藏書數萬卷博學强/記雖簿書鞅掌不廢涉覽所著有稽古堂集)¶
<pb:KR2k0044_WYG_169-33b>¶
國朝¶
　陸濬睿(平湖縣志字以愚號未菴順治丙戌舉人授/宣化府推官宣府古上谷地軍民雜處頗稱)¶
　　(難治前官皆用法繩之睿獨以寛察重囚鞏加世/段大康性全等之寃出之獄所拔士皆一時雋去)¶
　　(塞外士習/為之振起)¶
　陸世楷(公舉事實字英一又字孝山平湖人順治五/年以選貢生除平陽府通判甫至姜瓖搆亂)¶
　　(平陽被圍世楷登陴固守百日旋誘降其魁釋其/黨師後大飢人相食世楷為粥給飢者全活甚衆)¶
　　(遷同知登州府海冦揚帆猝至立設守具率舟師/禦之冦逸去時叛帥海時行剽掠州縣獨戒勿犯)¶
　　(境登有嫠婦夜為人所殺隣里訐其媳世楷時攝/縣事察其寃禱於城隍神卒得殺人者遷知南雄)¶
<pb:KR2k0044_WYG_169-34a>¶
　　(府時平南靖南兩藩並駐廣州有入始興山自稱/平藩侍衛發民鑿礦世楷曰王雖尊不得擅役吾)¶
　　(民今不使太守知詐也縛送廣州平藩不敢問又/黠僧暱於藩倚勢為虐世楷計縛之斃諸杖築天)¶
　　(峯書院課諸生講學以外艱去郡老稚遮道不得/行立祠府治東士民春秋社祭服闋補思州未幾)¶
　　(以病/引歸)¶
　魏學渠(鄉賢留祀册號青城嘉善人順治戊子舉人/授成都府推官時蜀中初定戸口尚少民疲)¶
　　(於差役學渠招撫綏輯事事得宜舉博學宏辭陞/刑部主事厯官江西分守湖西道加意撫綏務從)¶
　　(寛簡其俗生女多溺死者嚴為之禁生全者甚衆/嘉興府志學渠在蜀定嘉眉卭雅四州賦額公私)¶
　　(稱/便)¶
<pb:KR2k0044_WYG_169-34b>¶
　鄭龍光(廣東名宦冊字韜生平湖人順治己丑進士/任南雄府知府時藩帥初克城龍光以廉介)¶
　　(見憚剔奸除蠧扶弱存孤民倚賴之嘗履畝省荒/過五斗嶺前有虎負嵎衆莫敢進龍光曰昔劉昆)¶
　　(為治虎北渡河今太守以勸農入山虎曷為而來/哉叱馭驅之虎隨遁去以一童二僕自隨客投謁)¶
　　(無所拒至其家見其清素無敢以/私請者厯任六年擢西寧副使)¶
　郁之章(福建名宦册字衷恒嘉善人順治己丑進士/十年以分巡道駐上杭時海冦入漳聲言來)¶
　　(攻人情驚恐之章靜持之密約城守張國棟整飭/營伍趣通邑士民集演武㕔手自草檄以忠義激)¶
　　(發士民咸願効死賊知有備而/退人謂章寸管賢於萬鏃也)¶
　查培繼(鄉賢留祀册字王望海鹽人順治壬辰進士/除廣東東莞知縣有政聲厯兵户刑三科給)¶
<pb:KR2k0044_WYG_169-35a>¶
　　(事中疏章數上如清闗弊行官兌禁鷹户等疏皆/闗國計出為江西按察副使分巡饒九南道時冦)¶
　　(亂初靖培繼力事拊循尤以興學校敦教化為首/務建義塾禁淫祀慎蘆課扞水患拯飢民捐俸修)¶
　　(白鹿洞書院時時與諸生/講學興賢育才造就實多)¶
　沈棻(嘉興府志字子佩平湖人順治壬辰進士授西/平知縣初下車值嵗大歉民多流亡棻設法招)¶
　　(徠給牛種諭以嵗豐取償免其&KR1178;其貧民完稅無/金錢者許以布粟代又嵗募河夫多逋逃棻按貧)¶
　　(户之逋稅者充役民喜得食且以工價完逋爭先/赴工工易竣甲辰飛蝗徧野獨不入西平境三年)¶
　　(邑大治以勞瘁卒/官士民建祠祀之)¶
　曾王孫(鄉賢留祀册字道抉嘉興人順治戊戌進士/為漢中司理改令都昌入為戸部主事轉員)¶
<pb:KR2k0044_WYG_169-35b>¶
　　(外進刑部郎中官至四川提學道敡厯中外所至/有聲其在秦則均賦役興水利平棧道理寃獄在)¶
　　(豫章則安集流亡興崇學校及官提/學道杜絶苞苴釐正文體蜀人稱之)¶
　鍾朗(鄉賢留祀册字玉行石門人父景音慷慨好施/力行善事朗中順治己亥進士選翰林改工部)¶
　　(主事出視江南蘆政蘆故奸猾弊藪强弱輸賦不/等積逋至二十萬時方遣使者督令清丈朗偕使)¶
　　(者按籍履畝確查得豪富侵佔胥吏飛灑等弊陳/請豁免貧戸積欠數萬兩厯刑部郎中陜西提學)¶
　　(道嚴絶苞苴振興文教/陞布政司參議致仕)¶
　沈鱄(福建名宦册字木門嘉善人順治辛丑進士康/熙八年知建安縣事兵燹後土田荒蕪蠧胥巧)¶
　　(為影射民苦之鱄廉得實窮治不少貸先是藩厮/以錢貸窮民勒息數私禁榜掠有鬻妻孥以償者)¶
<pb:KR2k0044_WYG_169-36a>¶
　　(官莫能制鱄曰愛一官而脅於輿隸/使民無告吾恥焉捕置之法民大悅)¶
　沈廷勱(鄉賢留祀册字克齋秀水人由貢生授新寧/縣令時兵燹之後戸不滿百廷勱輕刑薄賦)¶
　　(招徠撫字民相率來歸再令欒城值三逆之變出/師南征廷勱轉輸供給無有匱乏尋改商州知州)¶
　　(以疾/歸)¶
　俞雲來(嘉興府志字漢乗海鹽人康熙庚戌進士授/安仁令時當兵燹隨大兵招降賊朱天錫等)¶
　　(數十人全活閩廣諸郡飢民甚/衆調任湖口擢兵馬司正指揮)¶
　朱振(鄉賢留祀册字千仞嘉興人康熙己未進士知/舒城縣均賦役嚴保甲舒有七門堰者壅塞已)¶
　　(久下流苦旱振力排衆/議卒興其利民咸德之)¶
<pb:KR2k0044_WYG_169-36b>¶
　虞兆清(鄉賢留祀册字鑒斯嘉興人康熙己未進士/知綦江縣綦當兵火之後邑里蕭條兆清招)¶
　　(徠勸墾戸口日増建學宫設義學延師以/教士官至湖廣道御史弟兆湰有詩名)¶
　孫衍(鄉賢留祀册字宰工嘉善人康熙甲子舉人選/長山知縣在任五年減羨耗賑貧乏以病乞休)¶
　　(邑人攀轅卧轍/者相望於道)¶
　陳霆萬(鄉賢留祀册字子敦嘉善人康熙甲戌進士/授臨胊縣息盜安民四境肅然邑正供四萬)¶
　　(餘兩向有胥蠧私收包納之弊甚至飽壑逺遁累/民重完霆萬至一變其法散歸業户使各自輸糧)¶
　　(其弊/遂革)¶
　張王典(鄉賢留祀册字堯若嘉善人康熙丁丑進士/授山西平順縣下車之始減耗費絶苞苴省)¶
<pb:KR2k0044_WYG_169-37a>¶
　　(差徭善良安堵奸邪屏迹值嵗當編審秉公釐剔/從前𨼆漏之弊重役之苦一時頓清報最陞吏部)¶
　　(主事旋擢吏科給事中宦京七載賃屋數間僅可/容膝公餘則焚香玩易以圖補過及卒行李蕭然)¶
　　(惟圖書/數束)¶
　徐升貞(湖南名宦册字君階海鹽人由拔貢補岳州/通判蔬食布衣官居如貧室盡革陋規嵗旱)¶
　　(步禱淚痕被面兩釋/寃獄人號活命菩提)¶
　許湄(嘉興府志字臨洲康熙庚辰進士知湖廣石門/縣苗蠻雜處湄開誠撫諭諸土司咸格心向化)¶
　　(巡撫趙申喬保奏内召卒於途居官十/五年家無寸椽尺土殁後人益信其廉)¶
　陸張烈(公舉事實字昂千海鹽人康熙庚辰進士山/西浮山令抵任即謝餽遺除浮耗嵗旱倡輸)¶
<pb:KR2k0044_WYG_169-37b>¶
　　(賑粟民無失所者力振文教童子試漸增至數百/人詳請改小學為中學治訟口決如流獄無留繫)¶
　　(行取授吏部文選司/主事官至兩廣運使)¶
　王顯一(公舉事實字立峯海鹽人康熙丙戌進士選/鞏昌府成縣知縣始至郡禁加派除陋規慎)¶
　　(詞訟興文學在任五月調赴西寧委解羊餉銀至/古木額爾格軍前如期交納及歸復委至鎮海堡)¶
　　(地方收放草束顯一躬自料檢不假手胥役鎮民/德之上官嘉其才遂留軍前効力委解鹽菜銀至)¶
　　(古木額爾格軍營又令收放各郡解到倉糧料荳/顯一辦理精明効力三載刻無寧晷庚子春奉派)¶
　　(運糧至木魯烏蘇地方兼程而進先期至軍主兵/者深嘉之即令其沿途放糧回西寧行至第十八)¶
(特廕臺積勞成疾而卒雍正元年凱旋撫臣核實奏績/    一子入監)¶
<pb:KR2k0044_WYG_169-38a>¶
　蔣鶴鳴(公舉事實秀水人為舒城知縣舒自明以來/水道淤塞田多旱患鶴鳴下車即講求濬治)¶
　　(捐俸勸輸士民樂助是嵗適遭荒歉即令貧民受/值執役不三月開久湮之河七十餘里民不告勞)¶
　　(工亦/速竣)¶
　¶
　¶
　¶
　¶
　¶
<pb:KR2k0044_WYG_169-38b>¶
　¶
　¶
　¶
　¶
　¶
　¶
　¶
　浙江通志卷一百六十七¶
