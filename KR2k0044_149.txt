# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.591005
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR2k0044_WYG_149-1a>¶
欽定四庫全書¶
　浙江通志卷一百四十七¶
　名宦(二/)¶
　　總轄¶
　元¶
　巴延(元史本傳䝉古巴林部人至元初事世祖十一/年大舉伐宋以巴延領河南等路行中書省所)¶
　　(屬並聴節制十二年十一月巴延分軍為二道期/會於臨安諸軍水陸並進至臨安北十五里分遣)¶
　　(董文炳吕文煥范文虎巡視城堡安諭軍民禁軍/士毋入城遣文煥持黄榜諭臨安中外軍民俾安)¶
<pb:KR2k0044_WYG_149-1b>¶
　　(堵如故建大將旗鼓率左右翼萬户巡臨安城觀/潮於浙江暮還湖州市命索多撫諭軍民部分諸)¶
　　(將共守其城䕶其宫置三衙諸司兵於各翼以候/調遣其生募等軍願歸者聴分遣蕭都王世英等)¶
　　(招諭衢信諸州遣别將徇地浙東西承制以臨安/為兩浙大都督府復命張恵阿嘍罕董文炳吕文)¶
　　(煥等入城籍其軍民錢穀之數閱實倉庫收百官/誥命符印圖籍悉罷宋官府仍禁人不得侵壊宋)¶
　　(氏山陵巴延深畧善斷將二十萬衆伐宋若將一/人諸帥邤之若神明畢事還朝歸装惟衣被而己)¶
　　(未嘗言功追封/淮安王諡忠武)¶
　䝉固岱(元史本傳䝉古達勒達氏至元十一年従巴/延南征招降湖州守將二人行省第其功承)¶
　　(制授行兩浙大都督府事二十一年拜江浙行省/平章政事托果斯約蘇𫝊㫖中書省令悉代江浙)¶
<pb:KR2k0044_WYG_149-2a>¶
　　(省臣中書復奏帝曰朕安得此言傳者妄也如䝉/固岱之通曉政事亦可代耶俄以言者召赴闕封)¶
　　(其家貲遣使按驗無狀拜銀青榮禄大夫行省左/丞相還鎮江浙時浙西大飢乃弛河泊禁發倉庫)¶
　　(官貨抵其直貿粟以賑之浙東盜起蠲田租以紓/民力奏以販鬻私鹽者皆海島民今征日本可募)¶
　　(為水工従之役既罷請以戰艦付海漕又言省治/在杭州其兩淮江東財賦軍實既南輸至杭復自)¶
　　(杭北輸京城往返勞頓不便請移省治於揚/州帝従其言命為江西丞相兼樞密院事)¶
　董文炳(元史本傳字彦明俊長子真定藁城人至元/十年拜參知政事是嵗伐宋諸軍分三道而)¶
　　(進文炳居左由江並海趨臨安次鹽官鹽官臨安/劇縣俟救至招之再返不下將佐請屠之文炳曰)¶
　　(縣去臨安不百里聲勢相及臨安約降已有成言/吾輕殺一人則害大計况屠一縣耶遣人入城諭)¶
<pb:KR2k0044_WYG_149-2b>¶
　　(意縣降遂會巴延於臨安城北入城罷宋官府散/其諸軍封庫蔵收禮樂器及諸圖籍巴延入覲留)¶
　　(事一委文炳禁戢豪猾撫慰士女拜中書左丞時/吉王昰據台州勅文炳進兵所過禁士馬無敢履)¶
　　(踐田麥曰在倉者吾既食之在野者汝人踐之新/邑之民何以續命是以南人感之不忍以兵相向)¶
　　(次台州諸將先俘州民文炳下令敢有不縦所俘/者以軍法論得免者數萬口至温州令母取子女)¶
　　(毋掠民有後贈平/章政事諡忠獻)¶
　姜衛(元史本傳國王蘇肯徹爾子也至元十一年世/祖命總兵従伐宋渡江東下會丞相巴延分三)¶
　　(道並進相盛部署將校申明約束吏民安堵如故/拜江南諸道行臺御史大夫陳便民一十五事其)¶
　　(畧曰併行省削冗官鈐鎮戍拘官船業流官録故/官贜饋道淮浙鹽運司直𨽻行省行大司農營)¶
<pb:KR2k0044_WYG_149-3a>¶
　　(司併入宣慰司理訟勿分南北公田召佃仍減其/租革宋公吏勿容作弊帝皆納焉浙東盜起浙西)¶
　　(宣慰使錫里巴縦兵肆掠俘及平民乃遣御史商/琥據錢塘津渡閱治之得釋者以數千計錫里巴)¶
　　(遁還都奏執治其罪二十年拜江淮/行省左丞相封馮翊郡公諡文穆)¶
　輝圖(元史本傳諤嚕訥台氏至元十二年權樞密院/事徇秀州撫治臨安迤東新附軍民同元帥色)¶
　　(埒黙特穆爾張𢎞範徇温州所至州郡迎降授鎮/國上將軍浙東宣慰使討台慶叛者戰於黄奢嶺)¶
　　(又戰於温州白墖屯寨十/六年授行省參知政事)¶
　髙興(元史本傳字功起蔡州人至元十二年巴延伐/宋承制授興千户由間道奪獨松闗進至武康)¶
　　(巴延北還留興以兵取郡縣之未下者衢婺二州/已降復叛興討之七戰至破溪進戰蘭溪復取婺)¶
<pb:KR2k0044_WYG_149-3b>¶
　　(州進戰衢城下連戰赤山陳家山圍江山縣獻魏/福興等七人於行省遷鎮國上將軍管軍萬户鎮)¶
　　(婺州充衢婺招討使東陽玊山羣盜張念九強和/尚等殺宣慰使陳祐於新昌興捕斬之遷浙東道)¶
　　(宣慰使奉省檄討處州及温台海洋羣盜平之改/浙西道宣慰使拜江淮行中書省參知政事平婺)¶
　　(州盜施再十改浙東道宣慰使拜行尚書省參知/政事捕斬栁分司於婺州討處州盜詹老鷂溫州)¶
　　(盜林雄興潛由青田𢷬其巢穴戰葉山擒老鷂及/林雄等二百餘人大徳三年改江浙行省平章政)¶
　　(事/)¶
　張𢎞範(元名臣事畧字仲疇中統三年授行軍總管/至元十三年浙東叛𢎞範討之師次台州拔)¶
　　(之衆請屠城𢎞範不許誅其首禍者而/已台民至今感之後封淮陽王諡獻武)¶
<pb:KR2k0044_WYG_149-4a>¶
　張恵(元史本傳字廷傑成都新繁人至元中巴延伐/宋恵主饋餉宋降入城籍江南民為工匠凡三)¶
　　(十萬户恵選有藝業者僅十餘萬户餘悉奏/還為民二十八年以平章政事行省杭州)¶
　孟祺(元史本傳字徳卿宿州符離人至元十二年巴/延伐宋授祺行省咨議諸將利剽掠争趨臨安)¶
　　(巴延問計祺對曰宋人之計惟有竄閩爾若以兵/迫之彼必速逃一旦盜起臨安三百年之積焚蕩)¶
　　(無遺矣莫若以計安之令彼不懼正如取果稍待/時日耳巴延乃遣人至臨安以安慰之宋乃不復)¶
　　(議遷江南平陞授嘉興路總管首以興學為/務創立規制擢浙東海右道提刑按察使)¶
　劉宣(元史本傳字伯宣其先潞人後徙太原宣撫張/徳輝薦為中書省掾至元十六年従丞相巴延)¶
　　(平江南賛畫居多同知浙西宣慰司事在官五/年威恵並著由集賢學士除行臺御史中丞)¶
<pb:KR2k0044_WYG_149-4b>¶
　呼都克特穆爾(元史本傳字漢卿至元十一年従丞相/巴延渡江既取宋遣視宋故宫室護帑)¶
　　(蔵諭下明越等州延祐三年大臣以浙東倭奴商/舶貿易致亂奏遣漢卿宣慰閩浙撫戢兵民海陸)¶
　　(為之/静謐)¶
　諤勒哲圖(元史本傳欽察人至元十一年従丞相巴延/南征江南平因賜名巴圖爾拜江浙行省左)¶
　　(丞兼管軍萬戸初浙西私鹽吏莫能禁諤勒哲圖躬/詣松江上海收鹽徒五千隸軍籍授中書左丞行)¶
　　(浙西道宣慰使成宗即位授江/浙行省平章政事追封林國公)¶
　髙源(元史本傳字仲淵晉州人僉江南浙西道提刑/按察司事劾達嚕噶齊馬恕奪民田及他不法)¶
　　(事恕懼走賂權臣阿哈瑪特以他事誣源既繫獄忽/釋之先是源所居鄰里多阿哈瑪特姻戚素知源事)¶
<pb:KR2k0044_WYG_149-5a>¶
　　(母至孝至是聞源坐非辜悉詣阿哈瑪特曰源孝子/也非但我知之天必知之況媒孽之罪非實若妄)¶
　　(殺源悖天不祥阿哈瑪特感悟得不/死尋除河間等路都轉運副使)¶
　陸垕(元史臧夢解傳垕字仁重江陰人至元間丞相/巴延以師南下奏授為同知徽州路總管府事)¶
　　(以廉能擢置憲臺累遷浙西廉訪使所至以黜贓/吏洗寃獄為己任嘗上章奏免儒役及舉行浙西)¶
　　(助役法卒/諡莊簡)¶
　陳思濟(元史本傳字濟民拓城人以才器見稱至元/中同知紹興路總管府事承檄讞獄桐廬有)¶
　　(囚羸瘠將死縦遣還家候期來決囚拜請曰聞公/名久矣若不早決恐終不可保為閱其案而釋之)¶
　　(轉同知兩浙都運司事胥吏侵漁民困於賦役悉/蠲除之加少中大夫同知浙東道宣慰司事時浙)¶
<pb:KR2k0044_WYG_149-5b>¶
　　(西大水民飢浙東倉廩殷實即轉輸以賑之全活/者衆檄上中書奏允之浙東復旱禱於名山雨大)¶
　　(㴻民賴以甦累遷中議大/夫封穎川郡侯諡文肅)¶
　張礎(元史本傳字可用其先渤海人徙通州平章廉/希憲薦於世祖潛邸従伐宋凡徴發軍旅文檄)¶
　　(悉出其手為江南浙西道提刑按察副使佩金符/宣慰使失里貪暴掠良民為奴礎劾黜之遂安縣)¶
　　(民負險為亂命礎與同知浙西道宣慰使劉宣領/兵捕之宣即欲進兵礎曰江南新附守吏或失撫)¶
　　(字宜遣人招諭以全衆命遂遣人諭之逆黨果自/縛請罪礎釋之遷嶺南廣西道提刑按察使封清)¶
　　(河郡公/諡文敏)¶
　管如徳(元史本傳黄州黄陂縣人至元十二年遷浙/西宣慰使上時政五條一曰立額簿征二曰)¶
<pb:KR2k0044_WYG_149-6a>¶
　　(息兵懐遠三曰立法用人四曰省役恤民五曰設/官制祿丞相安塔哈命馳驛奏出征事世祖問曰)¶
　　(江南之民得無有二心乎對曰往嵗早澇相仍今/累嵗豐稔民沐聖恩多矣敢有貳志二十四年遷)¶
　　(江西行省/參知政事)¶
　陳祐(元史本傳一名天祐字慶甫寧晉人至元十四/年浙東道宣慰使時江南初附軍士俘溫台民)¶
　　(男女數千口祐悉奪還之未㡬行省榷民商酒税/祐請曰兵火之餘傷殘之民宜従寛恤遣祐檢覆)¶
　　(慶元台州民田及還至新昌值玉山鄉盜倉卒不/及備遂遇害贈江浙等處行中書省左丞追封河)¶
　　(南郡公諡忠定父老請留塟會稽不得乃立祠祀/之子䕫芍陂屯田萬戸初在揚州聞祐遇盜死泣)¶
　　(請於行省願復父讐擒/其賊魁戮於紹興市)¶
<pb:KR2k0044_WYG_149-6b>¶
　托卜嘉(元史多托爾台𫝊多托爾台子至元十五年/為浙西按察使性淳靖喜怒不形知民疾苦)¶
　　(而能以善道之旱常致禱即雨嵗飢請於朝發/廩以賑睦同僚興學校士民刻石紀其政績)¶
　鄭温(元史本傳真定靈夀人至元十八年江淮行省/參知政事杭民飢出米二十萬石糶之陞江浙)¶
　　(左/丞)¶
　史弼(元史本傳字君佐一名塔爾琿蠡州博野人至/元十年従巴延南征進定遠大將軍十九年任)¶
　　(浙西宣慰使二十一年春霖雨米價湧貴弼即發/米十萬石平價糶之而後聞於省省不能奪益出)¶
　　(十萬石民得不飢改淮東宣慰使授尚書省左丞/行浙東宣慰使平處州盜元貞元年同知樞密院)¶
　　(事陞平章政/事封鄂國公)¶
<pb:KR2k0044_WYG_149-7a>¶
　雷膺(元史本傳字彦正渾源人太宗時詔郡國設科/選試膺與選世祖至元二十三年授江南浙西)¶
　　(道提刑按察使時蘇湖多雨傷稼百姓艱食膺請/於朝發廩米二十萬石賑之江淮行省以發米太)¶
　　(多議存三之一膺曰布宣皇澤恵養困窮行省臣/職耳豈可效有司出納之吝耶行省不能奪悉給)¶
　　(之拜集賢殿學士贈江南江/北等處行中書省參知政事)¶
　魯嚕斯哈美(元史實保傳實保輝和爾人子魯嚕斯哈美至/元二十三年授浙東宣慰使浙東盜起討)¶
　　(平之移/鎮廣西)¶
　伊蘇岱爾(黄溍伊蘇岱爾神道碑烏蘭哈達族氏至/元二十四年拜江浙等處行中書省平章)¶
　　(政事江浙省治錢塘所統列郡民物殷盛最為巨/鎮伊蘇岱爾威望素著莅事伊始風采一新權貴)¶
<pb:KR2k0044_WYG_149-7b>¶
　　(無或敢撓其政豪/強震懾田里晏然)¶
　貝降(元史本傳北庭人美髭髯儀表甚偉至元十一/年従阿珠渡江先登陷陣勇冠一軍宋平以功)¶
　　(授江浙省理問官遷慶元路治中嵗大飢狀累上/不報拜降曰民飢如是而不振之豈為民父母意)¶
　　(耶即躬詣行省力請得發粟四萬石民賴全活元/貞間兩浙鹽運使同知范某陰賊為姦數侵暴細)¶
　　(民民有珍貨腴田奪為已有不與則羅織之蘭谿/州民葉一王十四有美田宅范欲奪之不可因誣)¶
　　(以事繫獄十年不決事聞於省省下理問所推鞫/之適貝降至官寃遂得直置范於刑大徳元年遷)¶
　　(浙東廉訪副使令行禁止豪強懾伏同寅有貪穢/者拜降抗章劾之於臺遂免其官後轉工部侍郎)¶
　　(陞尚書贈江浙/左丞諡貞恵)¶
<pb:KR2k0044_WYG_149-8a>¶
　和尚(元史本傳諤尼巴雅爾台族氏至元中江南務/浙西道提刑按察使浙西民衆事繁在職唯)¶
　　(鎮静人服其知大體追封沇國公諡莊肅子遷努/世祖念其功臣子即以父官授之時江浙行中書)¶
　　(省行御史臺皆治杭遷努上言行省専控江浙在/杭為宜行臺總鎮江南不宜偏在杭且兩大府並)¶
　　(立勢逼則事窒情通則威褻盍移行臺於要便之/所遂移行臺於江東大徳二年授建康路總管)¶
　徐琰(萬厯杭州府志字子方東平人至元三十一年/拜浙西肅政廉訪使嘗作戒石銘曰天有明鑑)¶
　　(國有公法爾畏爾謹以中刑罰即宋太學舊址/改建西湖書院琰有文學重望東南人士重之)¶
　陳元凱(趙孟頫陳元凱碑記字時舉臨晉人至元三/年以才徳薦元貞十一年授浙東海右道肅)¶
　　(政廉訪使適兩浙大飢紹興尤甚死者相枕藉/元凱賑之百方活十餘萬口積官嘉議大夫)¶
<pb:KR2k0044_WYG_149-8b>¶
　盧克治(黄溍盧克治墓誌字仲敬開州人至元十三/年従軍取淮甸有勞授漢陽府判官遷浙江)¶
　　(行中書省左右司都事尋遷兩浙都轉運鹽副使/東南財計莫重於鹽筴先是恒以嵗賦減耗為憂)¶
　　(克治規措有法自常算外得羡鹽八萬九百/引以最聞除漢陽府致仕累階亞中大夫)¶
　史奐卿(栁貫史奐卿墓誌奐卿世居真定以功授廣/東宣慰副使改浙東在浙破山賊栁分司衆)¶
　　(七千括蒼踣婁蒙才楊鎮龍衆五萬東陽摧俞髙/等五千紹興殪詹老鷂林雄劉甲一衆數萬温處)¶
　　(間功最一時成宗即位拜江浙等處行中書右丞/至則除火餘官屋之傭若干緡禁官市惡鹽鐫減)¶
　　(江東戸課遷江西左/丞召入拜大司農)¶
　董士選(元史董文炳傳士選字舜卿文炳次子為統/軍總管従文炳入宋宫收其文書圖籍秋毫)¶
<pb:KR2k0044_WYG_149-9a>¶
　　(無所取以中書左丞與平章政事徹爾往鎮浙西/聴辟舉僚屬至部察病民事悉以帝意除之民大)¶
　　(悦浙多湖泊廣蓄泄以藝水旱率為豪民占以種/藝水無所居積故數有水旱士選與徹爾力開復)¶
　　(之成宗即位累遷/江浙行省右丞)¶
　徹爾(元史本傳揚珠濟達氏大徳元年拜江浙行省/平章政事江浙税糧甲天下平江嘉興湖州三)¶
　　(郡當江浙什六七而其地極下水鍾為震澤震澤/之注由呉淞江入海嵗久江淤塞豪民利之封土)¶
　　(為田由是浸淫泛溢敗諸郡禾稼朝廷命行省疏/導之發卒數萬人徹爾董其役凡閱四月畢工召)¶
　　(入為中書/平章政事)¶
　托克托(元史穆呼哩傳托克托穆呼哩四世孫成宗即位/拜上都留守三年拜江浙行中書省平章政事)¶
<pb:KR2k0044_WYG_149-9b>¶
　　(始至飭左右毋預公家事且戒其掾屬曰僕従有/私囑者慎勿聴若軍民諸事有闗於利害者則言)¶
　　(之當言不言爾之責也言而不聴我之咎也聞者/悚慄時朱清張瑄以海運致位參知政事多行不)¶
　　(法以黄金五十兩珠三囊賂托克托求蔽其罪托克托/繫之有司遣使者以聞帝曰托克托我家老臣之子)¶
　　(孫其志固宜與衆人殊賜内府黄金五十兩寵賚豪/之有豪民白晝殺人托克托立命有司據法誅之)¶
　　(猾屏息民/賴以安)¶
　哈喇哈遜(元名臣事畧斡爾喀氏大徳二年拜浙江/行省左丞相凡七日綱舉七十餘事民風)¶
　　(吏習翕然為變入為中書左丞相杭之耆庶伏地/攀泣馬不得前武宗即位加太保録軍國重事)¶
　田滋(元史本傳字榮甫開封人大徳二年遷浙西廉/訪使有縣尹張彧者被誣以贓獄成滋審之但)¶
<pb:KR2k0044_WYG_149-10a>¶
　　(俯首泣而不語滋以為疑明日齋沐詣城隍司禱/曰張彧坐事有寃狀願神相滋明其誣守廟道士)¶
　　(進曰曩有王成等五人同持誓状到祠焚禱火未/盡而去燼中得其遺稿今蔵於壁間豈其人耶視)¶
　　(之果然明日詣憲司詰成等不服出所得火中誓/状示之皆驚愕伏辜彧得釋十年改濟南路總管)¶
　張珪(元史本傳字公端𢎞範子大徳三年遷浙西肅/政廉訪使劾罷郡長吏以下三十餘人府史胥)¶
　　(徒數百徴贓巨萬計珪得監司奸利事將發之事/干行省有内不自安者欲以危法中珪賂遺近臣)¶
　　(妄言珪有厭勝事且沮鹽法帝遣官雜治之得行/省大小吏及鹽官欺㒺狀皆伏罪召拜樞密院事)¶
　趙宏偉(元史本傳字子英甘陵人後徙潁州大徳五/年僉浙西道肅政廉訪使事至大二年為浙)¶
　　(東廉訪副使至浙東聞郡人許謙得朱熹道學之/𫝊延致為師於是人知向慕未㡬擢江南行臺治)¶
<pb:KR2k0044_WYG_149-10b>¶
　　(書侍御史封天水郡侯諡貞獻舊浙江通志浙西/旱蠲民租九萬餘石吏復徴於民宏偉核實卒蠲)¶
　　(之全活/甚衆)¶
　呉元珪(元史本傳字君璋廣平人大徳六年拜江浙/行省參知政事初朱清張瑄以財雄江南徧)¶
　　(以金幣連結當路而江浙省臣為尤甚唯元珪一/無所汙皇慶元年拜江浙行省左丞江淮漕臣言)¶
　　(江南殷富葢由多匿腴田若再行檢覆之法當益/田畝累萬計元珪曰江南之平㡬四十年戸有定)¶
　　(籍田有定畝一有動搖其害不細執其論固争月/餘不能止移疾去延祐元年拜甘肅行省左丞追)¶
　　(封趙國公/諡忠簡)¶
　張思明(元史本傳字士瞻其先獲嘉人後徙居輝州/大徳十年除江浙行中書省左右司郎中浙)¶
<pb:KR2k0044_WYG_149-11a>¶
　　(大飢首贊發廩賑之遷兩浙鹽運使嵗課充贏僚/屬請上増數思明曰贏縮不常萬一以増為額是)¶
　　(我希一已之榮遺百世之害天厯元年為江浙行/中書省左丞會陜西大飢中書撥江浙鹽運司嵗)¶
　　(課十萬錠賑之吏白周嵗所入已輸京師當回咨/中書思明曰陜西飢民猶鮒在涸轍往復踰月是)¶
　　(索之枯魚之肆也其以下年未輸者如數與之有/罪吾當坐朝廷韙之以中書左丞相召思明平生)¶
　　(不治産不蓄財收書三萬七千餘/卷尤明於律贈清河郡公諡貞敏)¶
　髙昉(蘇天爵髙昉神道碑字顯卿大名人至大二年/為江浙行省參知政事有㫖範京城新寺供佛)¶
　　(銅器以行省督視之期迫銅不能具或欲銷省庫/錢以充用昉曰厯代泉貨孰敢擅毁有頃詔發庫)¶
　　(錢與楮幣兼行衆方服昉之識海舶嵗運米數百/萬石以食京師官為給道里費朝廷命昉領之分)¶
<pb:KR2k0044_WYG_149-11b>¶
　　(毫悉給於民昉以海漕官吏出入風濤請優其序/遷以勸來者著於令進拜江浙行省平章政事江)¶
　　(左繁富中外徴求百至昉熟知利/病務簡静不擾以是民用寧一)¶
　鄧文原(元史本傳字善之一字匪石綿州人至元二/十七年為杭州路儒學正至大三年授江浙)¶
　　(儒學提舉召為國子司業科舉制行文原校文江/浙慮士守舊習大書朱熹貢舉私議揭於門僉江)¶
　　(南浙西道肅政廉訪司事呉興民夜歸巡邏者執/之遁去有迫及之者刺其脅仆地明旦家人得之)¶
　　(以歸比死其兄問殺汝者何如人曰白帽青衣長/身者也其兄愬於官有司問直初更者曰張福兒)¶
　　(執之械繫三年文原録之曰福兒身不滿六尺未/見其長也刄傷右脅而福兒素用左手傷宜在左)¶
　　(何右傷也鞫之果得真殺人者而釋福兒桐廬人/戴汝惟家被盜有司得盜獄成送郡夜有焚戴氏)¶
<pb:KR2k0044_WYG_149-12a>¶
　　(廬者不知汝惟所之文原曰此必有故也乃得其/妻葉氏與其弟謀殺汝惟状而於水涯樹下得屍)¶
　　(與漬血斧俱在焉人以為神移江東/道贈江浙行省參知政事諡文肅)¶
　髙睿(元史髙智耀傳睿河西人除嘉興路總管境内/有宿盜白晝掠民財捕者莫敢近睿下令不旬)¶
　　(日生擒之一郡以寧擢江東道提刑按察使除同/僉行樞密院事遷浙西道肅政廉訪使鹽官州民)¶
　　(有連結黨與持郡邑短長目曰十七吏莫敢問睿/悉按以法闔境快之拜南臺御史中丞封寧國公)¶
　　(諡貞/簡)¶
　戴文璧(萬厯杭州府志字君章沂州琅琊人少負經/濟以廉隅自砥除為兩浙轉運判官嘗分職)¶
　　(巡鹽官塲法飭弊釐/國課足而羣戸安堵)¶
<pb:KR2k0044_WYG_149-12b>¶
　曺伯啟(元史本傳字士開濟寜碭山人至元中厯仕/為蘭谿主簿尉獲盜三十械徇諸市伯啟以)¶
　　(無左驗未之信俄得真盜尉以是黜累遷台州路/治中御史潘昻霄亷訪使王俁交薦擢西臺侍御)¶
　　(史延祐五年遷司農丞奉㫖至江浙議鹽法罷檢/校官置六倉於浙東西設運鹽官輸運有期出納)¶
　　(有次船戸倉吏盜賣漏失者有罰歸報著為/令英宗立除浙西廉訪使泰定初引年歸)¶
　敬儼(元史本傳字威卿其先河東人後徙易水皇慶/元年除浙東道廉詩使有錢塘退卒詐服僧衣)¶
　　(稱太后㫖建婺州雙溪石橋因大興工役以病民/儼命有司發其奸贓杖遣之仍請奏罷其役郡大)¶
　　(火儼令發廩以賑取憲司廢堂材木及諸路學廩/之羡者建孔子廟拜江西等處行中書省參知政)¶
　　(事/)¶
<pb:KR2k0044_WYG_149-13a>¶
　喀喇托克托(元史本傳仁宗即位拜江浙行省左丞相/下車進父老問民利病咸謂杭城故有便)¶
　　(河通於江滸堙廢已久若疏鑿以通舟楫物價必便/平僚佐或難之托克托曰吾陛辭之日密㫖許以)¶
　　(宜行事民以為便行之可也俄有㫖禁勿興土功土/托克托曰敬天莫先勤民民蒙其利則災沴自弭)¶
　　(功何尤不一月而成至正/初追封和寜王諡忠獻)¶
　王克敬(元史本傳字叔能大寜人累陞江浙行省左/右司都事延祐四年往四明監餧人互市先)¶
　　(是往監者必悉兵自衞克敬悉去之撫以恩意有/呉人従軍征日本陷於倭者至是従至中國訴於)¶
　　(克敬願還鄉或恐為禍階克敬曰豈有軍士懐恩/徳來歸而不之納耶拜監察御史尋遷左司都事)¶
　　(時英宗勵精圖治更前政不便者克敬言兩浙煎/鹽户牢盆之役其重者尤害民當免其他役従之)¶
<pb:KR2k0044_WYG_149-13b>¶
　　(泰定初出為紹興路總管上言乞減鹽五千引運/司弗従因歎曰使我為運使當令越民少蘇矣行)¶
　　(省檄克敬抽分舶貨拗蕃者例籍其貨商人以風/水為解有司不聴克敬曰某貨出某國地有遠近)¶
　　(貨有輕重冒險出萬死舍近而趨遠棄重而取輕/豈人情耶具以上聞商人徳之轉兩浙鹽運司使)¶
　　(首減紹興民食鹽五千引温州逮犯私鹽者以一/婦人至怒曰豈有逮婦人千百里外與吏卒雜處)¶
　　(汙教甚矣自是毋得逮婦人著為令元統初為江/浙行省參知政事大旱諸民田減租惟長寧寺田)¶
　　(不減遂移牘中書以謂不可忽天變而毒疲民嶺/海猺賊竊發朝廷調戍兵之在行省者往討之故)¶
　　(事漢人不得與軍政克敬抗言行省任方面之寄/豈可拘法坐視乃調兵往捕之視事五月請老)¶
　李守中(蘇天爵李守中墓誌字正卿延祐六年除兩/浙轉運鹽司副使守中言法久則弊理宜變)¶
<pb:KR2k0044_WYG_149-14a>¶
　　(通今兩浙竈民凋弊日甚當驗其恒産差為上下/竈民既為國輸課不當復役里正代償民租在官)¶
　　(五年熟知其弊工本親給與民官屬不敢稍有所/掊克故事集而課亦溢比終更増鹽五萬餘引以)¶
　　(嘉議大夫工/部尚書歸)¶
　趙知章(萬厯杭州府志字伯常睢陽人兩浙轉運司/同知以陸運困民請因嵗飢浚河民得錢以)¶
　　(為食官得河以浮運稽姦貪兼戸之弊察私/醝濫及之寃儒學提舉陳旅為撰徳政碑)¶
　瞿霆發(萬厯杭州府志字聲父上海人以功授兩浙/都轉運副使海潮壊鹽塲死者萬計霆發傾)¶
　　(力救之流亡復還鹽事以集仁宗時拜運使浙東/飢亭民死徙霆發稽戸數第其物力而均之課更)¶
　　(以最/聞)¶
<pb:KR2k0044_WYG_149-14b>¶
　王都中(元史本傳字元俞福寜州人世祖時除浙東/道宣慰副使金華有毆殺人者吏受賕以為)¶
　　(病死都中摘屬吏覆按得其情餘姚有豪民張甲/居海濵為不法吏無敢涉其境都中捕繫之痛繩)¶
　　(以法武宗除兩浙都轉運鹽使請於行省徧厯三/十四塲驗其物力髙下以損益之役既平而課亦)¶
　　(足公私便之擢浙東道宣慰司都元帥天厯初被/省檄整㸃七路軍馬境内晏然轉江浙行省參知)¶
　　(政事諡/清獻)¶
　曺鑑(元史本傳字克明宛平人至治二年授江浙行/省左右司員外郎明年奉㫖括釋氏白雲宗田)¶
　　(稽檢有方不數月事集纎毫無擾天厯元年調江/浙財賦府副總管屬淮浙大水民以菑告鑑損其)¶
　　(賦什六七勢家因而詭免者鑑覈實諭令/首輸陞禮部尚書追封譙郡侯諡文穆)¶
<pb:KR2k0044_WYG_149-15a>¶
　髙納麟(元史髙睿傳納麟智曜孫睿之子也天厯元/年除杭州路總管鋤奸去蟊吏畏民悦為江)¶
　　(浙行省右丞除浙西廉訪使行宣政院使上天竺/耆舊僧彌戒徑山耆舊僧恵洲恣縦犯法納麟皆)¶
　　(坐以重罪請行宣政院設崇教所擬行省理問官/秩四品以治僧獄訟従之尋為江浙行省平章政)¶
　　(事十二年江淮盜起帝命為南臺御史大夫兼太/尉設僚屬總制江浙江西湖廣三省軍馬十六年)¶
　　(詔以江南行臺移置紹興以/納麟為御史大夫仍太尉)¶
　韓鏞(元史本傳字伯髙濟南人延祐進士天厯元年/除僉浙西廉訪司事擊姦暴黜貪墨特舉烏程)¶
　　(縣尹干文傳治行為諸縣最所至郡縣為之/肅然轉江浙財賦副總管拜中書參知政事)¶
　徹爾特穆爾(元史本傳阿嚕威氏至順元年遷江浙/行省平章政事以厚嚴為政部内肅然)¶
<pb:KR2k0044_WYG_149-15b>¶
　　(尋召拜御/史中丞)¶
　布延特穆爾(元史本傳字珍卿唐古鄂摩克氏天厯間/拜江浙行省平章政事持身廉介人不)¶
　　(敢干以私性至孝嘗乘花/馬時稱為花馬兒平章云)¶
　王惟賢(蘇天爵王惟賢神道碑字國寳中山人至順/三年為兩浙鹽運使經畫有方課先諸漕以)¶
　　(集仍補前政所負鹽十萬引時天子賜予蕃渥白/金不足分命鹽漕代償惟賢設法取之而商不擾)¶
　　(元統初徴拜/户部尚書)¶
　䇿丹(元史本傳蒙古人順帝初為浙西肅政廉訪使/有以駙馬為江浙行省丞相者其宦豎恃公主)¶
　　(勢坐杭州逹嚕噶齊位令有司強買民間物不従/輒毆之有司來白策丹即逮之械以令衆自是丞)¶
<pb:KR2k0044_WYG_149-16a>¶
　　(相府無敢為民害者尋召為同僉樞密/院事在位剛介終始一節有古遺直風)¶
　王獻元(嘉靖浙江通志元統元年為浙東道宣慰副/使勤慎寛厚崇尚儒雅嘗被命審囚閱實讞)¶
　　(詳平反全活者衆居官/清白不求赫赫之名)¶
　富珠哩翀(蘇天爵富珠哩文靖神道碑字子翬元統二/年拜江浙行省參知政事江浙地大事劇)¶
　　(而省臣煩苛事多壅積民以為病翀曰職居大藩/而欲吹毛求疵居下者無所措手足矣事至即決)¶
　　(封南陽郡/公諡文靖)¶
　沙木斯(元史本傳字得之其先大食國人至元三年除/僉浙西肅政廉訪司事即按問都轉運鹽使海)¶
　　(道都萬户行宣政院等官贓罪浙右郡縣無敢為/貪墨者復以浙右諸僧寺私蔽猾民有所謂道人)¶
<pb:KR2k0044_WYG_149-16b>¶
　　(道民行童者𩔖皆瀆常倫𨼆徭役使民力日耗第/勘嘉興一路為數已二千七百乃建議請勒歸本)¶
　　(族俾供王賦庶以少寛民力朝廷是之即著為令/改僉浙東肅政廉訪司事以病免歸贍思厯官臺)¶
　　(憲所至以理寃澤物為已任平反大辟之獄先後/甚衆然未嘗故出人罪以市恩召為祕書少監不)¶
　　(赴追封恒山/郡侯諡文孝)¶
　伊嚕布哈(元史本傳字彦明蒙古痕都斯坦氏元統進/士授台州路錄事司達嚕噶齊縣未有學)¶
　　(乃首建孔子廟既又延儒士為之師以教後進厯/吏部員外郎奉命至江浙糴粟二十四萬石至則)¶
　　(第戸産之髙下以為糴之多寡不擾而事集既而/軍餉不給人奉命出糴於江浙召父老諭曰天子)¶
　　(宵衣旰食惟恐民不得其所夫討賊必先糧餉以/我不汝擾故命我復來葢討賊即所以安民耳衆)¶
<pb:KR2k0044_WYG_149-17a>¶
　　(咸應曰公言是也不踰月糧事以畢陞吏部侍郎/銓選於江浙時稱其公允拜江南行御史臺中丞)¶
　　(由海道趨紹興為政寛猛不頗除浙西肅政廉訪/使會張士誠據浙西走至慶元俄改山南道廉訪)¶
　　(使浮海北往遇倭賊船遂遇害贈遼/陽等處行中書省平章政事諡忠肅)¶
　庫庫(元史本傳字子山喀喇氏幼隸國學其正心修/身之要得諸許衡順帝至正時拜江浙行省平)¶
　　(章政事雅愛儒士甚於飢渴士大夫翕/然宗之以翰林學士承㫖召還諡文忠)¶
　余闕(宋濂余左丞傳字廷心唐古氏父實喇蔵布官/合肥遂為合肥人元統進士僉浙東道亷訪司)¶
　　(事發奸摘伏聰察若神州縣聞闕至貪墨吏多解/印綬去婺定賦無藝役小大各違度闕遴官履畝)¶
　　(實之徭賦平衢士無養以没入田分隸學官郡長/揚珠濟達肆毒殘衢民民重足立闕鞫治之獄上)¶
<pb:KR2k0044_WYG_149-17b>¶
　　(御史臺臺臣與之有連反以事劾闕闕歸至正壬/辰鴻和爾布哈統戎淮南起闕權淮西宣慰副使)¶
　　(分治安慶厯陞淮南行省左丞城陷/殉節贈江浙行省平章政事諡忠愍)¶
　伯勒齊爾布哈(元史本傳字大用揚珠濟達氏至順中/為江浙行省參知政事江浙嵗漕米由)¶
　　(海道達京師伯勒齊爾布哈董其事至正二年拜江/浙行省左丞相行至淮東聞杭城大火疾馳赴鎮)¶
　　(即下令錄被災者二萬三千餘戸戸給鈔一錠人/給月米二斗幼穉給其半又請日減酒課為錢千)¶
　　(二百五十緡織坊減原額之半軍器漆器權停一/年泛税皆停事聞朝廷従之又大作省治民居附)¶
　　(其旁者増直買其基募民就役則厚其傭直又請/嵗減江浙福建鹽課十三萬引或遇淫雨亢旱出)¶
　　(禱神祠無不應在鎮二年雖兒童女婦莫不/感其恩拜中書右丞相追封冀王諡忠宣)¶
<pb:KR2k0044_WYG_149-18a>¶
　多爾濟(元史本傳穆呼哩六世孫托克托子也至正四/年遷江浙行省左丞相時杭城薦經災燬伯)¶
　　(勒齊爾布哈先為相庶務寛抒多爾濟咸仍其舊汀/州寇竊發調遣將士招捕之威信所及數月即平)¶
　　(杭之耆老請建生祠如前丞相故事多爾濟辭曰/昔者我父平章官浙省我實生於此宜爾父老有)¶
　　(愛於我我於爾杭人得無情乎然今天下承平我/叨居相位唯知謹守法度不辱先人足矣何用虚)¶
　　(名為召拜/御史大夫)¶
　托歡徹爾(成化杭州府志字彦明賽音迪延齊氏至正二/年為兩浙鹽運同知嘗言鹽者於國為大)¶
　　(利於民為大病急之則民怨緩之則政弛乃先具/條教嚴立期約而加以寛恤民感奮盡力奉令無)¶
　　(敢後每諭之曰吾𣙜鹽充數足矣若求羡餘以希/秩賞吾弗忍也越半年不事鞭笞而鹽皆足持已)¶
<pb:KR2k0044_WYG_149-18b>¶
　　(廉潔但坐㕔事退即闔門獨處不可干以/私居鹽司之職而其設施若漢循吏焉)¶
　蘇天爵(元史本傳字伯修真定人至正七年拜江浙/行省參知政事江浙財賦居天下十七事務)¶
　　(最煩劇天爵條分目别細鉅不遺復為兩浙都轉/運使時鹽法弊甚天爵拯治有方所辦課為鈔八)¶
　　(十萬錠及期而足十二年淮寇延及江東詔仍江/浙行省參知政事總兵於饒信所克復者一路六)¶
　　(縣其方畧之密節制之嚴雖/老帥宿將不能過之卒於軍)¶
　吕思誠(元史本傳字仲實平定州人泰定進士僉廣/西廉訪使事移浙西達實特穆爾時為南臺)¶
　　(御史大夫與江浙省臣有隙嗾思誠劾之思誠曰/吾為天子耳目不為臺臣鷹犬也不聴已而聞行)¶
　　(省平章左吉貪墨浙民多怨之思誠/奏疏其罪流之海南官至中書左丞)¶
<pb:KR2k0044_WYG_149-19a>¶
　董摶霄(元史本傳字孟起磁州人由國子監生厯浙/東宣慰副使理寃獄革弊政至正十一年従)¶
　　(江浙平章教化征安豐賊渡江至湖州徳清縣而/徽饒賊已陷杭州搏霄曰賊縦慾不備宜急攻之)¶
　　(遂進兵杭城賊迎敵至鹽橋摶霄麾壯士突前斬/級而諸軍夾擊之凡七戰追殺至清河坊賊奔接)¶
　　(待寺塞其門而焚之賊皆死遂復杭州已而餘杭/武康徳清次第以平賊復自昱嶺闗寇於潜行省)¶
　　(假摶霄為參知政事提兵討之即進兵至呌口及/虎檻遇賊大破之追殺至於潜復其縣又復昌化)¶
　　(縣及昱嶺闗賊又犯千秋闗兵大至摶霄按軍不/動遣人執白旗登山望賊約曰賊以我為怯必少)¶
　　(懈伺其有間則麾所執旗又伏兵城外皆授以火/礟復約曰見旗動礟即發已而旗動礟發兵乃盡)¶
　　(出斬首數千級遂復千秋闗賊復攻獨松百丈幽/嶺三闗摶霄又分為三軍一出獨松一出百丈一)¶
<pb:KR2k0044_WYG_149-19b>¶
　　(出幽嶺然後會兵搗賊巢遂乗勢復安吉十七年/陞淮南行樞密院副使後與毛貴戰死贈河南行)¶
　　(省平章政事追封/魏國公諡忠定)¶
　樊執敬(元史本傳字時中鄆城人至正十年授江浙/行省參知政事賊犯餘杭執敬調兵出戰掾)¶
　　(史蘇友龍言於執敬曰賊且至城内空虚無備奈/何執敬曰吾淬礪戈矛當殱此以報國倘或不克)¶
　　(有死而已何畏哉俄報賊已至執敬遽上馬帥衆/而出中塗與賊遇乃射死賊四人賊又逐之射死)¶
　　(三人已而賊來方盛填咽街巷且縦火衆皆潰去/賊知其無援呼執敬降執敬怒叱之曰逆賊守闗)¶
　　(吏不謹汝得至此恨不碎汝萬段何降耶乃奮力/斫賊因中槍而墮従僕田也先馳救之亦中槍死)¶
　　(贈翰林學士承/㫖追封魯國公)¶
<pb:KR2k0044_WYG_149-20a>¶
　伊嚕特穆爾(元史本傳巴琳沁圖魯卜台氏至正十/二年江南諸郡盜賊充斥拜平章政事)¶
　　(行省江浙至鎮引僚屬集父老詢守備之方招募/民兵數千人號令明肅統師次建徳獲首賊何福)¶
　　(斬於市遂復淳安等縣俘獲萬餘人復業者/三萬餘家是年七月次徽州以疾卒於軍中)¶
　李廷佐(成化杭州府志字唐卿陜西人至正七年為/兩浙都轉運使嚴明有才幹悉心鹽筴之事)¶
　　(凡亭民所不便者罷之欲者行之吏胥黷貨有蠧/鹽法者悉屏斥之性無嗜好暇則與幕下講誦經)¶
　　(史以為樂聲譽赫/然陞戸部尚書)¶
　桑節(元史本傳字吉甫河西人至正八年為江南行/臺御史大夫獨持風裁御史行部必勅厲而遣)¶
　　(之湖東僉事三寳珠儒者也性廉介所至搏貪猾/無所貸御史有以私請者拒不納則誣以事劾之)¶
<pb:KR2k0044_WYG_149-20b>¶
　　(章至星吉怒曰若人之廉孰不知之乃敢為是言/耶即奏罪御史而白其誣執政者惡之移湖廣行)¶
　　(省平章政事改江西行/省平章政事討賊死之)¶
　貢師泰(元史本傳字㤗甫宣城人泰定四年釋褐授/従仕郎江浙行省辟為掾除紹興路總管府)¶
　　(推官山陰白洋港有大船飄近岸史甲取鹵海濵/見其無主取其篙櫓船中有二死人有徐乙者稱)¶
　　(為史等所劫史傭作富民髙丙家史既誣服髙亦/就逮師泰密詢之則里中沈丁載物抵抗而回漁)¶
　　(者張網海中因盜網中魚為漁者所殺也寃遂白/游徼徐裕巡鹽遇諸暨商奪其錢撲殺之投尸於)¶
　　(水告縣曰獲私鹽犯人畏罪赴水死驗視有傷師/泰覆案得裕殺人状餘姚孫國賔獲姚甲偽鈔受)¶
　　(賕釋之執髙乙魯丙誣以同造髙嘗為姚行用魯/與孫有隙師泰疑髙等覆造不合以孫詰之辭屈)¶
<pb:KR2k0044_WYG_149-21a>¶
　　(情見釋魯加髙本罪姚死孫就法其詳讞之明為/諸郡第一至正十四年除吏部侍郎奉命和糴於)¶
　　(浙右得糧百萬石以給京師為平江路總管明年/授兩浙都轉運鹽使剔其積蠧通其利源大課以)¶
　　(集國用資之復除江/浙行省參知政事)¶
　寳格(成化杭州府志輝和爾人至正九年除杭州路總/管有善政杭學卑陋大作禮殿講舍一新之十)¶
　　(二年蘄黄寇逼境陞江浙行省/參政引兵禦寇弗勝投西湖死)¶
　舒穆嚕宜孫(元史本傳字申之其先遼之達魯特人性/警敏於書務博覽而長於詩歌至正十一)¶
　　(年方國珍起海上江浙行省檄宜孫守温州閩寇/犯處州宜孫以兵平之以功陞浙東宣慰副使分)¶
　　(府於台州頃之處之屬縣山寇並起宜孫復奉檄/往討至則築處州城為禦敵計十七年陞行樞密)¶
<pb:KR2k0044_WYG_149-21b>¶
　　(院判官總制處州處為郡山谷聨絡盜賊憑據險/阻輒竊發不易平治宜孫或𢷬以兵或誘以計未)¶
　　(㡬皆殄殱無遺𩔖拜江浙行省參知政事明年明/兵入處州宜孫曰處州吾所守死為處州鬼耳還)¶
　　(至慶元縣為亂兵所害事聞贈集賢大學/士榮祿大夫上柱國追封越國公諡忠愍)¶
　慶通(元史本傳字明徳喀喇氏至正十年遷平章行仗/省江浙托克托統大兵南征一切軍資衣甲器)¶
　　(穀粟薪藁之屬咸取具於江浙慶童規措有方陸/運川輸者千里相屬出鎮海寧州州距杭百里地)¶
　　(瀕海磽瘠民甚貧居二年盜息而民/阜在江浙七年涉厯險艱勞績最著)¶
　達魯特兼善(𢎞治紹興府志奈曼人至正中為南臺御/史大夫治紹興張士誠既稱呉王諷行臺)¶
　　(請實授於朝兼善不從士誠怒使奪其印兼善封/印置諸庫曰頭可斷印不可得又迫之登舟曰我)¶
<pb:KR2k0044_WYG_149-22a>¶
　　(可死不可辱也沐浴更衣賦詩/三章與妻子訣乃仰藥而死)¶
　周誠徳(節義林續編浙江樞密院判官守平陽被/執送方明善不屈死之妻陳亦自縊於家)¶
　李希靖(嘉靖浙江通志字唐英其先益都人善用長/槍人以李鐵槍呼之以世勲為千戸至正十)¶
　　(一年授萬戸明年寇陷江浙希靖單騎直入與賊/戰於菜市斬首無算餘黨奔至昱嶺希靖追及之)¶
　　(適疽發於髀伏寇掩其後力疾決/戰援兵不至遂死之贈明威將軍)¶
　巴延布哈徳濟(元史本傳字蒼崖輝和爾氏倜儻好/學曉音律初用父廕同知信州路事)¶
　　(又移建徳路會徽寇犯遂安將義兵平之又擒淳/安賊方清之以功陞本路總管至正十六年授衢)¶
　　(州路達嚕噶齊明年行樞密院判官鄂爾和引兵/經衢州軍無紀律所過輒大剽掠巴延布哈徳濟)¶
<pb:KR2k0044_WYG_149-22b>¶
　　(曰阿魯灰以官軍而為民患此國賊也可縦之乎/乃帥兵逐之出境郡賴以寧陞浙東都元帥守禦)¶
　　(衢州擢江東道廉訪副使十八年陳友諒冦信/州自衢引兵援焉力守孤城而死賜諡曰桓敏)¶
　　(謹按舊浙江通志元代名宦總部共七十九人重/加考訂梁曾趙漣夏思忠鄒世聞當入杭州杜溥)¶
　　(劉貞當入嘉興史樞髙謙當入湖州王元恭甯玉/當入寧波宋文瓉穆爾古蘇當入紹興趙鳳儀王)¶
　　(居敬白景亮趙琬當入台州朱霽當入衢州舒穆嚕/繼祖當入處州至胡祗道智受益閻復周伯琦達)¶
　　(實特穆爾俱無政績可考朱清已見漕運志而趙採/孟頫為浙人台哈布哈亦係浙籍改入人物志别)¶
　　(史乘文集合舊志所/載共得八十有二人)¶
　明¶
<pb:KR2k0044_WYG_149-23a>¶
　李文忠(獻徴錄字思本旴𣅿人太祖之甥賜姓朱明/師下浙以舍人領軍破苗軍於於潛昌化會)¶
　　(大兵取嚴州因守之張士誠遣其徒率苗軍水陸/奄至文忠與戰大敗其衆帥師攻諸暨克之擢浙)¶
　　(江等處行中書省左丞謝再興據諸暨以叛誘士/誠寇東陽文忠自嚴鋭師破之陞右丞士誠將李)¶
　　(伯昇二十萬寇新城文忠即合將士未至新城十/里許有地曰龍潭立營其上新城守將遣人由間)¶
　　(道詣軍曰衆寡莫敵姑且避之文忠曰八千之謝/元破八萬之苻堅庸非衆乎遂下令曰彼衆而驕)¶
　　(我少而鋭以鋭當驕可一戰而擒横槊據鞍引數/十餘騎衝其中堅所向披靡敵遂大潰召還京師)¶
　　(總水陸之師下江浙克桐廬富陽至餘杭謝再興/子五人嬰城固守文忠合圍攻之一日而拔杭守)¶
　　(將潘允明遣員外方彞詣軍前請降文忠入宿城/上令曰敢有擅入民居者斬内外帖然加行省平)¶
<pb:KR2k0044_WYG_149-23b>¶
　　(章政事復姓為李論功封/曺國公贈岐陽王諡武靖)¶
　胡大海(王鴻緒胡大海傳字通甫虹人太祖授右翼/統軍元帥與鄧愈朱文忠自昱嶺闗攻建徳)¶
　　(敗元援師於淳安克建徳再敗楊完者降溪洞兵/三萬人進樞密院判官引兵克蘭溪従取婺州遷)¶
　　(僉樞密院事引兵下諸暨以為諸全州移兵攻紹/興再破張士誠兵太祖以寜越重地召大海於紹)¶
　　(興使守之士誠將吕珍圍諸全大海救之珍解兵/去尋攻處州守將戰敗棄城走遂定處州七邑先)¶
　　(是軍糧少初得郡縣將士皆徴糧於民名曰寨糧/民甚病之大海以為言始命罷去以大海為江南)¶
　　(行省參知政事鎮金華初嚴州既下苗將蒋英劉/震李福皆自桐廬來歸大海留置麾下至是三人)¶
　　(作亂晨入分省署英攜鐵槌袖中陽請大海觀弩/於八詠樓下英出槌中大海腦仆地遂殺之其後)¶
<pb:KR2k0044_WYG_149-24a>¶
　　(李文忠攻杭州杭人執英以降太祖命誅英刺其/血以祭大海大海善用兵每自誦曰吾武人不知)¶
　　(書惟知三事而已不殺人不掠婦女不焚毁廬舍/以是軍行遠近争附之大海好士所至輒訪求豪)¶
　　(雋劉基宋濂葉琛章溢之見聘也大海實/薦之後皆為名臣追封越國公諡武壯)¶
　耿再成(吾學編五河人太祖取金華再成為前鋒屯/縉雲取處州改守處州先是士卒無論大小)¶
　　(徴私粟民間號寨糧再成白胡大海盡罷之苗帥/李佑之叛再成方與客飲聞變上馬收戰卒不滿)¶
　　(二十人迎賊罵曰國何負汝乃反揮劍連斷數槊/兵不繼賊刺再成墮馬大罵不絶口死贈髙陽郡)¶
　　(公加贈/泗國公)¶
　常遇春(獻徵錄字伯仁懐遠人明師下浙東以同僉/行樞密院事守婺城攻衢州下之累拜行中)¶
<pb:KR2k0044_WYG_149-24b>¶
　　(書省參知政事大兵攻浙西為副將軍師次太湖/張士誠將尹義等逆戰遇春擒之直趨湖州之毘)¶
　　(山與敵兵水陸鏖戰敵兵大潰遂抵城下士信悉/發境中兵為援屯於舊館遇春統竒兵於大全港)¶
　　(結營東遷士信出親兵拒鬭遇春一鼓勝之士信/復遣其將徐義統赤龍船親軍來援遇春復擊敗)¶
　　(於烏鎮舊館義降湖州亦下遂進圍平江克之/封鄂國公拜平章軍國重事贈開平王諡忠武)¶
　鄧愈(獻徴錄虹縣人太祖下浙西愈取嚴州攻淳安/縣破金子珍降其頭目三千餘人進同僉行樞)¶
　　(密院事領兵畧浙江臨安大敗張士誠於閑林寨/破其元帥於烏龍嶺後封衞國公贈寧河王諡武)¶
　　(順/)¶
　湯和(名山蔵字鼎臣濠人拜征南將軍招方國珍定/浙東封中山侯進爵信國公髙帝中年倭寇浙)¶
<pb:KR2k0044_WYG_149-25a>¶
　　(東海上郡和年已六十上謂和卿尚強健為朕一/行和至台用方鳴謙議設指揮衞千戸所於浙東)¶
　　(諸郡揀丁壯三萬五千城之和自巡衞城功盡發/散州縣錢及籍犯者家物工匠往往過所望不踰)¶
　　(年衞城成稽軍次定考格立賞令四民一軍守/之呉越海上父老指烽戍厯厯稱湯信國焉)¶
　梅思祖(史槩夏邑人太祖授大都督府副使従大軍/伐張士誠克昪山水寨平湖州有功遷浙江)¶
　　(行省右丞/封汝南侯)¶
　耿炳文(史槩濠人従太祖領軍取廣徳進攻長興克/之長興據太湖口陸通廣徳連環宣歙為江)¶
　　(浙門戸太祖改為長安州立永興翼元帥府以炳/文為總兵都元帥守之士誠將潘元明嚴再興帥)¶
　　(師來争炳文奮擊大敗去士誠復遣李伯昇率衆/十萬水陸進攻城中兵七千炳文嬰城固守隨方)¶
<pb:KR2k0044_WYG_149-25b>¶
　　(禦之晝夜不解甲者月餘太祖援兵集伯昇遁太/祖改永興翼元帥府為永興衞親軍指揮使司以)¶
　　(炳文為指揮使已而士誠大發兵遣其弟士信復/來争炳文又大敗之守長興凡十年以寡禦衆大)¶
　　(小數十戰戰無不勝士誠迄不得逞太祖伐士/誠炳文率所部克湖州洪武三年封長興侯)¶
　朱亮祖(吾學編六合人以指揮使會胡深討陳友定/攻桐廬餘杭至杭州降潘元明陞浙江行省)¶
　　(參知政事守杭帥馬步舟師討方國珍徇下仙居/諸縣進兵温州國珍子明善拒戰擊敗之方氏父)¶
　　(子降送建康為征南副將/軍洪武三年封永嘉侯)¶
　呉幹臣(獻徴錄定遠人太祖伐張士誠以指揮使従/大將軍徐達率馬步舟師由港口取湖州幹)¶
　　(臣勒竒兵出舊館扼之戰大㨗事平遂留戍焉時/方國珍據明州未下以為征南副將軍従御史大)¶
<pb:KR2k0044_WYG_149-26a>¶
　　(夫湯和往平之洪武元年海寇葉陳二姓聚/劫蘭秀山幹臣調兵立勦之三年封靖海侯)¶
　費聚(吾學編濠人太祖下長興為永興翼副元帥守/長興平呉陞永興衞指揮使討方國珍下温台)¶
　　(慶元由海道進取福州/洪武三年封平凉侯)¶
　胡徳濟(王鴻緒胡大海傳字世美不詳其何許人大/海率以歸太祖従攻婺州為誘兵大破元師)¶
　　(於梅花門外擒其將季彌章太祖以徳濟為樞密/院同僉守信州會大海為蔣英所害而處州降將)¶
　　(李祐之亦殺耿再成以叛張士誠聞浙東亂遣其/將吕珍寇諸全徳濟自信州往救之乗懈得入城)¶
　　(與知州欒鳳院判謝再興分門守夜過半出敵不/意選甲士斫珍營珍士馬大驚擾相蹂躙死者無)¶
　　(算珍遂遁去擢浙江行省參知政事移守新城士/誠將李伯昇率步騎大入寇徳濟閉城門戒將士)¶
<pb:KR2k0044_WYG_149-26b>¶
　　(勿輕鬬乞師於李文忠文忠馳抵敵營敵皆披靡/城中兵乗之斬甲首數萬燔燒營落數十伯昇遁)¶
　　(擢浙江行省右丞未/㡬改左丞移鎮杭州)¶
　夏毅(嘉靖浙江通志字仲毅従太祖伐婺州取之以/毅為金華衞指揮領兵戍焉金華栝蒼苗兵反)¶
　　(殺守將胡大海耿再成等衢州或謀應之毅設方/畧討賊遂定其亂毅静中而寛外修武備慎賞罰)¶
　　(興學勸士政令一新在鎮數十年/訓練撫綏恩威兼濟兵民賴之)¶
　劉成(史槩靈壁人以統兵總管従耿炳文定長興為/永興翼左副元帥數佐炳文敗士誠兵李伯昇)¶
　　(以十萬衆來攻城中兵僅七千冦結九寨為樓車/下瞰城中運土石填濠成引數十騎出西門擊敗)¶
　　(之擒其將宋元帥轉至東門敵悉兵/圍之遂戰死贈懐遠將軍立廟長興)¶
<pb:KR2k0044_WYG_149-27a>¶
　費子賢(嘉靖浙江通志不知何許人太祖命諸將規/取湖州子賢率兵取武康克之尋破安吉命)¶
　　(子賢築城守焉張士誠出兵來攻為子賢所敗士/誠復遣兵八萬攻安吉子賢所部僅三千人竟潰)¶
　　(其兵湖州遂平以功陞指揮同知時有張/徳者與子賢同守安吉其功亦足尚云)¶
　孫虎(史槩夀州人太祖遣従諸軍下於潛昌化安輯/嚴州諸暨以功授千戸克新城取桐廬皆與有)¶
　　(勞陞海寜衞指揮副使嘉興盜起虎領兵/捕斬之従征沙漠戰死追封樂安郡伯)¶
　徐司馬(嘉靖浙江通志字従政揚州人太祖養子授/金華衞指揮同知陞杭州都指揮使為政以)¶
　　(恵愛為先所至撫綏士卒拯恤貧困甚得人心尤/敬士大夫公暇退居一室蕭然如韋布家無餘貲)¶
　　(人皆/賢之)¶
<pb:KR2k0044_WYG_149-27b>¶
　王愷(史槩字用和當塗人太祖召為掾胡大海戍蘭/谿命與定議取婺克衢擢左司郎中總制衢州)¶
　　(軍民事調度兵食有方常遇春屯兵金華郡將侵/民愷械而撻諸市遇春來譲對曰民者國之本將)¶
　　(軍天子股肱肯令傷其本乎撻一部將而民安計/將軍所樂聞也境内飢疫出粟賑之全活無算勸)¶
　　(興學校士皆悦服太祖分省於婺控浙東大海治/軍旅民事悉以委愷時力役無藝令民自實田數)¶
　　(糧多者為里正寡者為副通驗其糧均賦之有一/斗者役一日賤與貴皆無茍免金華猾胥潘立道)¶
　　(操一邑田賦之柄緣為奸利廉其罪狀寘於法苗/軍亂害大海擁愷出愷責以大義被殺追封當塗)¶
　　(男/)¶
　李質(嘉靖浙江通志字文彬徳慶人太祖命為浙江/行省參知政事質以承流宣化為己任振紀網)¶
<pb:KR2k0044_WYG_149-28a>¶
　　(正風俗勸農桑興學校舉遺賢/䘏民𨼆在任三年恵流兩浙)¶
　耿忠(嘉靖浙江通志鳳陽人洪武二年以羽林衞指/揮使奉命往兩浙聴訟訪察官吏問民疾苦時)¶
　　(紹興三衢金華秋旱農事不登有/司阻民告災忠以疏聞民皆徳之)¶
　王銘(史槩字子敬和州人以管軍百戸従常遇春與/呉軍戰湖州之弁山再戰舊館已又戰烏鎮凡)¶
　　(大小戰數十功多擢長淮衞指揮僉事移溫州銘/上疏曰臣所領鎮岸大海而控島夷城池樓櫓仍)¶
　　(陋襲簡非獨不足壯國威猝有風潮之變捍禦無/所勢須改為於是繕城浚濠悉倍於舊又加築外)¶
　　(垣起海神山屬郭公山首尾二千餘丈宏/敞壯麗屹然東浙巨鎮厯右軍都督僉事)¶
　劉丞直(獻徴錄字宗弼贛縣人洪武已酉召拜浙江/按察司僉事時方國珍初降丞直按部懲其)¶
<pb:KR2k0044_WYG_149-28b>¶
　　(尤梗法者一道肅清/按浙三年以疾歸)¶
　王濂(獻徴錄字習古定遠人洪武初浙江提刑按察/司僉事巡行郡縣見貪墨蠧民者必擊去之餘)¶
　　(則務存大體觀風宣化而已帝下詔/求直言濂厯述災傷病民竟為罷徵)¶
　安然(李因篤安然傳字資善祥符人洪武五年授浙/江布政使崇禮教黜奸頑十一年海潮齧江岸)¶
　　(為患然親率丁夫伐石砌築/堤成民得安居陞御史大夫)¶
　單安仁(獻徴錄字徳夫濠人太祖時為提刑按察司/副使巡行浙東時悍帥横斂民名曰寨糧安)¶
　　(仁一寘於法金華民有訟其邑丞受白金者安仁/曰頗聞丞賢爾奈何誣之即圖白金短長圎方來)¶
　　(上復命諸左証圖之人人殊安仁曰是非誣耶衆/環目相顧無一語遂以其罪抵訟者告訐之風為)¶
<pb:KR2k0044_WYG_149-29a>¶
　　(衰陞按察使仕/至兵部尚書)¶
　王鈍(嘉靖浙江通志字士魯太康人元進士洪武中/為浙江布政持身亷介蒞政勤敏吏胥慴服嘗)¶
　　(伐石以捍江濤民免墊溺嵗旱禱/雨即應憂民不遑寢食民咸徳之)¶
　熊鼎(史槩字伯穎臨川人太祖初平浙西授徳清縣/丞除中書考功博士上詔浙西民輸糧京師鼎)¶
　　(曰國家都金陵以浙西為根本而遽困之農作方/興僕僕道路茍一年失耕害不淺矣上悦即罷之)¶
　　(立浙江按察司以為僉事分部台温二郡温有邪/師曰大明教造飾殿堂甚侈民之無業者咸歸焉)¶
　　(奏毁之散其衆為農平陽州吏目杜乙贓罪事發/下鞫同知以下皆服罪獨知州梅謚廷辨不已民)¶
　　(數百遮門外争知州無辜鼎進民詢之歎曰法以/誅罪吾敢身畏譴而誅無罪人乎釋謚以情聞上)¶
<pb:KR2k0044_WYG_149-29b>¶
　　(可其奏寧海强民陳德仲以憾支解黎異異妻屢/訴無為白之者一日覽其牒忽有青蛙立案上曰)¶
　　(蛙非黎異乎果異則止勿動吾復爾寃蛙如言明/日逮陳訊得實誅之凡事未便者皆為奏改兩郡)¶
　　(民灑然如更生始兩郡旱既至輒雨民/曰此熊使君雨也陞山東按察副使)¶
　甘霖(江南通志字沛之髙淳人洪武中以薦召入問/其名曰甘霖因曰浙江大旱汝往霖之授左參)¶
　　(政既至夢神告曰某地有泉可濟民渴旦往儼若/夢境掘之果得大泉同僚屬祈禱大雨隨至仕至)¶
　　(江西/布政)¶
　龍鐔(西江志字徳剛萬載人選入南宫髙帝召對嘉/其能特授浙江按察使嵗洊飢俸贖俱蠲濟各)¶
　　(郡以不避權貴為忌者所中遷/長州知縣後靖難師起不屈死)¶
<pb:KR2k0044_WYG_149-30a>¶
　趙羾(泳化𩔖編字雲翰祥符人洪武舉人浙江右參/政剸繁治劇事無凝滯捕海寇有功地方賴之)¶
　　(仕至刑/部尚書)¶
　唐勝宗(史槩濠人従太祖積功進都督同知封延安/侯洪武十四年浙東山寇葉丁香等作亂命)¶
　　(總兵討之擒賊首/并其黨三千餘人)¶
　張文(嘉靖浙江通志六安人従徐達征浙西克湖州/舊館諸處厯陞浙江都指揮僉事在任克修軍)¶
　　(政一方賴/以安堵)¶
　武徳(王鴻緒武徳傳安豐人授千戸隸李文忠麾下/従文忠取於潜昌化克嚴州進萬戸苗軍元帥)¶
　　(楊完者軍烏龍嶺徳請曰此可襲而取也即襲完/者覆其營従文忠取蘭溪克諸暨又攻紹興先登)¶
<pb:KR2k0044_WYG_149-30b>¶
　　(陷陣蒋英叛金華賀仁徳叛處州従文忠定金華/又従攻處州遇仁徳於劉山戰敗之還師守嚴改)¶
　　(管軍百戸擊破呉兵於諸暨文忠遣擊江山盜撫/定之進管軍千戸移守衢予世襲最後従靖海侯)¶
　　(呉幹臣巡海上幹臣以徳可/任令守平陽在任八年致仕)¶
　孫成(成化杭州府志徐州人少驍勇以功累官至浙/江都指揮使浙江海濵每有島夷患成修器械)¶
　　(嚴守備謹烽堠海波靖息/而持守廉介莫敢干以私)¶
　王玘(嘉靖浙江通志字孟石安肅人洪武末為浙江案/察司僉事振肅風紀務詢民瘼屬司畏憚民䝉)¶
　　(其/恵)¶
　易英(嘉靖浙江通志字以和灃州人洪武末為浙江/布政司參議政尚寛平明大體奨勵儒生務期)¶
<pb:KR2k0044_WYG_149-31a>¶
　　(成效公務之/暇手不釋卷)¶
　樊鎮(明一統志字君輔考城人洪武進士厯官浙/江左參政賦性剛直廉幹勤敏大得時譽)¶
　王良(史槩字天性祥符人建文初為刑部左侍郎坐/問燕軍較罪末減出為浙江按察使謁岳鄂王)¶
　　(墓誓曰茍愧步武非人也成祖即位以前事頗徳/之乃召良使者至良執下獄詰旦縳出期斬以徇)¶
　　(衆劫之去良坐堂上集諸司印九悉縢置於篋攜/歸入門謂妻曰我分應死顧思所以處汝未決爾)¶
　　(妻曰君男子乃為婦人謀乎饋良食食已抱其子/自投於池而死良殯殮畢積薪閉戸命妾抱幼子)¶
　　(往某僉事家以宗祀為托遂舉火以印投之與家/人同赴火死正徳戊寅接察司梁材即司門内東)¶
　　(南水鑑亭為祠/祀之榜曰忠節)¶
<pb:KR2k0044_WYG_149-31b>¶
　夏原吉(吾學編字維喆湘陰人鄉薦游太學授户部/主事建文即位陞户部右侍郎進尚書永樂)¶
　　(元年呉浙大水原吉行視言浙西諸郡蘇松最居/下流常湖嘉三郡土田髙多下少環以太湖綿五)¶
　　(百里納杭湖宣歙諸山水注澱山諸湖入三泖頃/浦港湮塞滙流漲溢傷害苗稼拯治之法宜浚呉)¶
　　(松諸浦港泄其壅淤以入於海并相度地勢各置/石閘以時啟閉每嵗水涸時修圩岸以禦暴流上)¶
　　(従之役夫凡十餘萬原吉布衣徒步日夜經畫盛/暑揮葢去曰衆赤體暴日中吾何忍嵗飢奏發粟)¶
　　(三十萬石賑濟二年還朝復出治/水水洩農田大利進少保謚忠靖)¶
　虞謙(分省人物考字伯益金壇人洪武中由國子生/厯任杭州知府建文中請限僧道田人無過五)¶
　　(畝餘以給貧民從之永樂初巡撫浙江察廉糾/貪上言數十事多見施行仁宗即位擢大理卿)¶
<pb:KR2k0044_WYG_149-32a>¶
　劉子輔(嘉靖浙江通志廬陵人自太學生擢監察御/史永樂初巡按浙江三年不見聲色善者愛)¶
　　(之横者畏之時按察使周新獨持風裁不茍/許與乃數數稱子輔為賢陞廣東按察使)¶
　辛彦博(嘉靖浙江通志洪武末為浙江按察使永樂/中遷布政使有善政不尚苛暴得吏民之心)¶
　李素(分省人物考平谷人永樂中任浙江按察司副/使發奸摘伏下無遁情用刑平而恕於民不擾)¶
　　(仁宗召為右/副都御史)¶
　周新(名山蔵字志新南海人永樂中任浙江按察使/初至界見羣蚋飛馬首尾之榛中得一暴屍身)¶
　　(餘一鑰一小錍識新曰布賈也收取之既至使人/大市市中布一一騐其端與識同者皆留之鞫得)¶
　　(盜召屍家人與布而置盜法新坐堂有旋風吹葉/至異之左右言此木城中所無一寺去城差遠獨)¶
<pb:KR2k0044_WYG_149-32b>¶
　　(有之新曰其寺僧殺人乎往樹下發得一婦人屍/有商人自逺夜歸將抵舍潜置金叢祠石罅中旦)¶
　　(取無有也商白新新曰有同行者乎曰無有語人/乎曰不僅語小人妻新立命械其妻考之得其盜)¶
　　(則其私也新行部㣲服視屬縣觸縣官收繫獄遂/盡知其縣中疾苦明日縣人聞按察使來共訝不)¶
　　(得新出獄曰我是縣官大驚當是時周廉使名聞/天下錦衣指揮紀綱使千戸緝訪浙中作威受賕)¶
　　(會新入京遇諸涿即捕繫千戸涿獄千戸逸出訴/綱綱即誣奏新上怒逮之至抗聲陛前曰按察使)¶
　　(擒治奸惡陛下所命也臣奉詔書死死不憾矣上/怒命戮之臨刑大呼曰生作直臣死作直鬼是夕)¶
　　(太史奏文星墜上不悦問左右周新何許人對曰/南海上曰嶺外乃有此人一日上見緋衣而立者)¶
　　(問為誰對曰臣周新也上帝謂臣剛直使主浙江/城隍為陛下治奸貪吏言已不見新姿幹髙偉好)¶
<pb:KR2k0044_WYG_149-33a>¶
　　(學能文所至貧民寃繫聞之皆喜奸/徒猾吏則戰魄落膽稱生閻羅云)¶
　趙本(舊浙江通志字居仁溧水人永樂中海溢塘圮/以右通政督浙西蘇松等九府水政躬行海上)¶
　　(指授布置併工修築/堅厚完固至今賴之)¶
　羅亨信(廣東通志字用賔東莞人永樂進士授工科/給事中視浙水災奏蠲嘉興海鹽崇徳税糧)¶
　　(五十餘萬石仕/至左副都御史)¶
　周敏(成化杭州府志字好學沔陽人永樂中任浙江/按察司副使性明敏遇事立斷鞫訊獄訟洞察)¶
　　(情偽狴/無滯獄)¶
　葉恕(江西通志字如心樂平人永樂進士拜御史適/浙江溫州銀礦大發廷議須以法官臨之遴選)¶
<pb:KR2k0044_WYG_149-33b>¶
　　(恕往比至規畫有條尤冰檗著聲繼按/浙江振吏治肅紀綱所至郡境晏然)¶
　嚴烜(閩書字熙叔懐安人永樂進士浙江按察司僉/事處州徐子舉亂其黨連坐者五十餘人烜訊)¶
　　(無辜悉散遣奉詔考察庶僚中有毁/之者遂乞教職便養得金華府教授)¶
　熊槩(湯斌熊槩傳字元節豐城人永樂進士洪熙初/以布政使巡視應天蘇松常鎮嘉湖杭八府宣)¶
　　(徳初擢大理寺卿巡視如故海鹽民史慶真以罪/戍逃歸易名平康暴横滋甚御史捕之遁去會赦)¶
　　(還益聚黨八百餘人槩捕誅之已悉捕豪惡數十/輩械至京論如法於是奸宄怙息諸衞所糧運不)¶
　　(繼軍乏食槩以便宜𤼵諸府贖罪米四萬二千餘/石贍軍乃聞於朝帝允行之都御史劾槩作威福)¶
　　(縦兵擾民帝使人廉之無所得益任槩槩亦自信/諸當興革者皆列以聞時屢遣部官至江南造紙)¶
<pb:KR2k0044_WYG_149-34a>¶
　　(市銅鐵槩言水澇民飢乞/罷之遷都察院右都御史)¶
　呉訥(泳化𩔖編字敏徳常熟人洪熙元年除監察御/史巡按浙西表陸宣公里修岳鄂王墓斷秦檜)¶
　　(碑人仰/其風)¶
　林碩(嘉靖浙江通志字懋𢎞閩縣人永樂進士以御/史巡按浙江宣徳初為浙江按察使有中官裴)¶
　　(可力督事浙江湯千戸以賄結之因勢漁獵百姓/驅迫郡縣碩至振舉憲法旌别善惡湯懼不容讒)¶
　　(碩於裴裴亦懼遂誣奏碩誹謗及阻格詔㫖上遣/追碩至親問碩言臣往巡按浙江小人多不便臣)¶
　　(今陞按察使小人設謀造詐欲去臣以/自便臣實無誹謗語即命馳驛復任)¶
　胡軫(成化杭州府志字敬同豐城人永樂進士任浙/江都轉運鹽使司運同持身廉儉一毫不妄取)¶
<pb:KR2k0044_WYG_149-34b>¶
　　(於人常俸不給至鬻園蔬足之請托不行商旅被/恵每出人争趨言願為犬馬走因肩其轎行揮不)¶
　　(去陞浙江按察司副/使提學士人宗之)¶
　黄澤(閩書字敷仲閩人永樂進士宣徳初浙江左布/政使奏罷無徴米六十萬石停止溫處二府平)¶
　　(陽麗水等七縣銀冶嵗額銀九萬兩在/任九年劾罷不職郡縣吏五十七人)¶
　戴同吉(嘉靖浙江通志長泰人永樂進士宣徳初為/浙江布政司右參議旬宣盡職上言五事一)¶
　　(曰明學校之教二曰嚴邊境之備三曰慎守令之/選四曰敦勸士之典五曰立勸懲之法言甚切至)¶
　　(帝嘉/納之)¶
　孔文英(嘉靖浙江通志字世傑安化人永樂進士宣/徳初擢浙江道御史黄巖縣有健訟者搆揑)¶
<pb:KR2k0044_WYG_149-35a>¶
　　(齊民三千人相聚譸張為非文英奉勅鞫問一訊/即得其情立遣詿誤者獨械首訟一人治之中外)¶
　　(服其/明果)¶
　許亨(獻徴錄字士通定遠人以父廕為指揮僉事累/進都指揮使鎮浙江海寇時或竊發亨擇人守)¶
　　(屯堡時訓練寇遂屏迹嵗調兵士運漕給京師分/番更代立為成規以是勞逸均而餽餉及期拜左)¶
　　(軍都督僉/事卒於官)¶
　許銘(嘉靖浙江通志南昌人永樂進士宣徳初為浙/江按察司副使持憲嚴明人不敢干以私興利)¶
　　(除害民/皆感服)¶
　嚴孟衡(西江志字衡中分宜人永樂進士浙江按察/副使莅任前一夕胥吏不戒於火案牘燬孟)¶
<pb:KR2k0044_WYG_149-35b>¶
　　(衡自引辜受罰運磚逾年有白其枉者赦復職時/法網稍密孟衡悉心平反一牘中至理寃濫數十)¶
　　(人遷四川/右布政使)¶
　陳鎰(嘉靖浙江通志字有戒呉縣人永樂進士擢御/史陞浙江按察副使用法寛平臨事簡易民信)¶
　　(愛之宣徳間陞/都御史諡僖敏)¶
　楊昺(湖廣通志字文昭崇陽人永樂進士宣徳四年/為浙江按察司僉事分按浙西賊據百丈山蘆)¶
　　(弄洞頻出金衢剽掠昺夜夢神人贈詩云影入菱/花秋月裏人如枯草夕陽邊乃識於心曰賊在吾)¶
　　(目中矣詰朝亟捕之圍山得賊首餘/皆解散金衢以安擢廣東按察使)¶
　馬謹(獻徴錄字慎言新樂人宣徳進士以御史按浙/所至克振風裁貪猾屏迹大學士楊士竒以冰)¶
<pb:KR2k0044_WYG_149-36a>¶
　　(霜鐵石比之時以為確論/官至副都御史巡撫河南)¶
　周忱(世法錄字恂如吉水人永樂進士宣徳五年巡/撫直𨽻江南正統六年兼巡撫嘉湖二府時海)¶
　　(鹽築捍海塘一郡七縣合役萬夫費萬計皆出忱/度支海不能為患浙江當造海船五十艘忱召問)¶
　　(都匠言一艘須米千石忱以成大事不惜小費第/減二十石奏於朝報可忱宇量寛𢎞才識通敏蒞)¶
　　(事精勤臨民和易性尤機警籌畫諸郡錢榖巨萬/一屈指無遺算每會計視地豐凶為緩急而張弛)¶
　　(之調劑變通民無逋負官有/餘積進工部尚書諡文襄)¶
　王翺(畿輔通志字九臯鹽山人永樂進士正統初擢/都御史巡撫浙江拊善摧奸政聲大著後位至)¶
　　(吏部尚書/諡文肅)¶
<pb:KR2k0044_WYG_149-36b>¶
　焦宏(湯斌焦宏傳字克明葉縣人永樂進士正統六/年為戸部右侍郎時倭寇數犯内地命往浙閩)¶
　　(蘇松飭兵備禦宏奏緣海衞所宜畫疆分守不得/互諉増設城堡戍卒周嵗交代勿踰時日以均勞)¶
　　(逸嘗親厯衞所廉察軍吏得其營私廢公状請分/勅御史巡視閩浙使懲戢奸頑益嚴武備皆見施)¶
　　(行時有言開浙江銀塲者命往勘之宏知其害民/乃言礦脈消長無時開塲之後恐滋奸偽卒年五)¶
　　(十/八)¶
　張驥(史槩字仲徳安化人永樂舉人正統中巡撫浙/江初慶元人葉宗留與麗水陳鑑胡以盜礦為)¶
　　(業七年遂為亂散掠浙江江西福建境上而遂昌/賊蘇牙俞伯通剽蘭谿與相應驥遣金華知府石)¶
　　(瑁擊斬牙等撫定其餘黨而鑑胡已殺宗留驥命/麗水丞丁寜率老人王世昌等齎榜入賊巢招之)¶
<pb:KR2k0044_WYG_149-37a>¶
　　(鑑胡遂偕其黨六十餘人出降/驥在浙江甚有建樹民追慕之)¶
　俞士悦(湯斌俞士悦傳字仕朝長洲人永樂進士正/統四年任浙江布政司參政初至佯若不解)¶
　　(事者羣吏易之越數日盡得其奸猾状發摘若神/吏大驚倭寇犯境修乍澉二浦城以備之遷河南)¶
　　(右布政使仕/至右都御史)¶
　楊瓉(史槩蠡縣人永樂進士擢浙江右布政使平陶/得二之亂景泰二年以湖州諸府官田賦重請)¶
　　(均之民田賦輕者而嚴禁飛詭之弊詔/與鎮守侍郎孫原貞督之田賦稱平)¶
　軒輗(湯斌軒輗傳字惟行鹿邑人永樂進士正統時/以御史清理浙江軍政劾不職官四十餘人遷)¶
　　(浙江按察使妻執井爨所著寒暑一布袍居常蔬/食不過一豆問或具雞黍聞者驚異在任與周新)¶
<pb:KR2k0044_WYG_149-37b>¶
　　(齊名聞親喪隔宿即行同寮追送不及服除擢副/都御史巡撫浙江時土寇呉金八等攻掠城邑輗)¶
　　(親督將士與戰平之福建賊羅丕廖寧八攻劫尤/溪漸抵浙境輗授方畧捕其渠魁賊遂解散天順)¶
　　(初為刑部尚書帝召見曰昔浙江廉使考滿家/具僅一竹籠是汝耶輗頓首謝仕終左都御史)¶
　李俊(畿輔通志字文英定興人以明經薦擢御史正/統十三年差董浙江銀冶會處州賊起勅俊勦)¶
　　(捕俊敗之街亭橋越三日賊首來刧鎮守太監李/徳懼欲走俊叱止之明年賊圍處州俊募敢死士)¶
　　(八百人為子臨城射殪衣紅者一人出城奮擊破/之因請降都御史張楷不受賊復驚變俊灑泣誓)¶
　　(衆衆感奮出死力大破之躬擐甲胄十有/二日事解脱胄髮盡禿仕至山西按察使)¶
　陶成(名山蔵字孔恩鬱林人由舉人累官浙江按察/司僉事九載考績民詣闕乞留陞本司副使正)¶
<pb:KR2k0044_WYG_149-38a>¶
　　(統七年倭寇東海成預布丁令板海淖中賊艤舟/躍岸盡被刺朴伏兵四合殱而焚之十三年處州)¶
　　(賊葉宗留等為變將逼金華之蘭谿成執渠魁戮/黨與數百人乃分遣招撫得降者二千餘人宗留)¶
　　(等還遁入處及温台山谷間成抵寨諭之留壘中/七日皆感悔出降獨餘黨陶得二者不受撫遁入)¶
　　(山谷久之復出攻武義武義故無城柵木而已得/二以緼束薪使人先匿入柵中而自率衆外攻柵)¶
　　(成與都指揮崔源驅兵出戰賊従中燒柵為/内應力戰不支遂遇害贈浙江布政司參議)¶
　呉昇(分省人物考字亨晦懐寧人宣徳進士擢工科/給事中正統癸亥閩浙礦徒為盜陞浙江參議)¶
　　(督兵往輯至則撲其黨廉其失機都指揮以下數/人奏置之法衆乃股栗不二載賊屏息政績著聞)¶
　黄裳(湯斌黄裳傳字元吉曲江人正統進士授監察/御史言浙江寜紹台疫宜蠲租賑恤従之巡按)¶
<pb:KR2k0044_WYG_149-38b>¶
　　(兩浙見民遭水患奏/請賑恤後殁於土木)¶
　朱英(名山蔵字時傑郴陽人正統進士授監察御史/處州賊葉宗留反其黨周明松等四出摽掠遣)¶
　　(英與中官守要地時勦冦大軍尚駐金華英至徑/趨處州榜諭脇従降者甚衆以計生致明松等數)¶
　　(人械至慶元誅於市賊平還/京陞右副都御史巡撫甘肅)¶
　陳璇(魏驥陳璇傳字在璣鳳陽人登進士第為浙江/按察使寛不縦猛不殘浙人懐徳或謂璇少擊)¶
　　(摶風璇曰法貴禁人不犯不従禁而罹於法某亦/何嘗少貸耶後赴闕軍民數千人填衢塞巷挽留)¶
　　(之馬不能前璇駐於城之宗/陽宫一宿黎明取間道而去)¶
　汪琰(西江志字廷用樂平人正統進士以御史按浙/病澇輒發粟賑貸婺富民私隣婦而殺其女獄)¶
<pb:KR2k0044_WYG_149-39a>¶
　　(無証有烏為怨聲琰廉之即烏所/止處得其屍論如法擢山東副使)¶
　耿定(明一統志和州人浙江布政司參議正統未處/州盜起定領兵勦捕率先督戰死於兵贈浙江)¶
　　(按察司/副使)¶
　王晟(明一統志字景昭鄆城人浙江按察司僉事正/統時溫處盜起晟往討之戰死贈江西布政司)¶
　　(參/議)¶
　李慶(獻徴錄字積善沔陽人國子監生正統時擢浙/江都轉運鹽司運使兩浙鹽利為他運司甲巨)¶
　　(商豪賈投劵者踵相躧於庭慶嚴簿書時出納絶/請謁有持劵請鹽者按嵗月先後給之權貴請托)¶
　　(謝絶不顧在官/二年嵗課三倍)¶
<pb:KR2k0044_WYG_149-39b>¶
　¶
　¶
　¶
　¶
　¶
　¶
　¶
　浙江通志卷一百四十七¶
