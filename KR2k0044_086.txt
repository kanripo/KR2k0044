# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:24.854050
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷八十六
<pb:KR2k0044_WYG_086-1a>¶
欽定四庫全書¶
　浙江通志卷八十六¶
　𣙜稅¶
　　周禮司關掌其治禁與其征廛蓋不徒譏察非常¶
　　而重本抑末之意亦寓焉兩浙水陸輻凑百貨交¶
　　集自宋及明𣙜利滋紛¶
國朝頒行定則嚴禁苛徵是以商願藏市旅悅出塗法¶
　　良意美厯久而可遵守矣志𣙜稅¶
<pb:KR2k0044_WYG_086-1b>¶
　設關¶
　北新關　北新鈔闗志關據杭之北去㑹城十里而¶
　　遥當三吳上游其地即仁和芳林鄉也附關有橋¶
　　曰北新故以名關關有柵柵上連木作平臺捲篷¶
　　以蔽風日於此稽放船隻署在柵之東南關前建¶
　　鼓樓一座髙三丈以警晨昏臨河為牌坊坊下置¶
　　柵環䕶左右門外置榜亭本闗一應榜文張挂於¶
　　此凡應行事宜刋立木榜永為遵守¶
<pb:KR2k0044_WYG_086-2a>¶
　　(謹按北新有關自明宣徳四年始成化四年廢七/年復設遂為定制)¶
(國朝順治二年設立北闗以/    徵船料商稅歴今無改)¶
　　　務七¶
　　杭州務稅課司(在省城内洋壩頭去大闗東南二/十里以城内商貨所聚故設此務)¶
　　江漲務稅課分司(在武林門外去大闗東南十里/通北新河水陸衝衢因設此務)¶
　　城北務稅課分司(在省城艮山門内去大闗東南/十五里通水門上河亦商賈出)¶
　　(入之地因/設此務)¶
　　城南務稅課分司(在鳯山門外去大闗東南三十/里通閩廣江西徽州浙東等處)¶
<pb:KR2k0044_WYG_086-2b>¶
　　(因設/此務)¶
　　橫塘臨平務稅課局(在仁和縣臨平鎮去大闗東/北四十五里路通省城長安)¶
　　(因設/此務)¶
　　西溪務稅課局(在錢塘縣西溪留下去大闗西南/三十里通餘杭等處因設此務)¶
　　安溪奉口務稅課局(在錢塘安溪鎮去大闗西北/三十五里通餘杭嘉湖各府)¶
　　(因設/此務)¶
　　　小關六¶
　　東新闗(在仁和縣一都七啚去大闗東南八里北/通海寜蘇松等處南通省城商船自長安)¶
<pb:KR2k0044_WYG_086-3a>¶
　　(鎮入者由此而達省城自回回墳艮山門陸家蕩/徳勝壩等區出者由此而至長安鎮設闗以稽查)¶
　　(商稅兼收船料過/此則為城北務)¶
　　板橋闗(在錢塘調露鄉去大闗西北一十里西南/通臨安餘杭等縣東接大闗省城北通嘉)¶
　　(湖蘇松等處舊為女兒闗隆慶/元年員外郎鍾道改建於此)¶
　　觀音闗(在錢塘縣調露鄉去大闗西南五里通/餘臨於昌等四縣設此稽查以防漏稅)¶
　　良馬闗(在錢塘縣靈芝三都六啚去大闗西/北三十里地名梁渚鎮下通嘉湖)¶
　　良畎闗(在靈芝三都二啚去大闗西北/二十里亦通嘉湖蘇松等處)¶
　　打鐵闗(在仁和縣太平鄉西接東新闗置立/木柵看守盤驗早晩啟閉以便農船)¶
<pb:KR2k0044_WYG_086-3b>¶
　　(六小闗内東新觀音打鐵三闗因在各務中稅俱/報過止收料銀其料不論船之大小按稅起科板)¶
　　(橋良畎良馬三闗稅料兼收每闗印給單簿差役/徵收每五日各役將收過銀兩赴内櫃完納呈繳)¶
　　(由單/牌簿)¶
　南新闗　南闗𣙜事書在候潮門城隍之間其地仁¶
　　和似蘭隅也門坊堂室俱有次第面河為軒數楹¶
　　疊砌階級以便抽分(司啟閉者/有慶豐橋)舊浙江通志南𣙜¶
　　分司在巡鹽察院之右改市舶司為之本宋徳夀¶
　　宫後圃基址明永樂中命内臣掌海舶互市景泰¶
<pb:KR2k0044_WYG_086-4a>¶
　　四年乃建為署嘉靖三十六年南闗因倭寇拆毁¶
　　員外郎李方至具題命擇地重建因改今處¶
　　(謹按明制杭之抽分屬城南稅課司特三十而取/一成化七年千户汪禮奏乞於杭州府設闗抽分)¶
　　(商木應用以免軍民之擾乃從其言於浙之杭州/建抽分厰凡商販竹木十取其一嘉靖間拆毁後)¶
(國朝建官㕔平屋輯面河軒亭照常抽分城外舊厰而/    順治二年設立杭闗其抽分驗放在)¶
　　(駐節則仍於/城中𣙜署焉)¶
　　　小闗十¶
　　漁臨闗(在蕭山縣昭明二十一都十一啚地名單/家堰去分司東南八十餘里有杉梢平溪)¶
<pb:KR2k0044_WYG_086-4b>¶
　　(花雜等木秋問本闗親詣抽驗/餘月有竒零竹木由此抽分)¶
　　安溪闗(在錢塘縣孝女北管二啚去分司之北八/十里四季皆有猫青椽料籬篌鐵搭柄捻)¶
　　(杆稻簽木苦等竹并竒零/木植裝為方簰由此抽分)¶
　　觀音闗(在錢塘縣調露鄉一啚去分司之北約二/十五里四季皆有猫青椽料籬篌傘柄等)¶
　　(竹由此/抽分)¶
　　良畎闗(在錢塘縣靈芝三都二啚去分司北四十/里四季皆有猫青籬篌料椽薑稻簽等竹)¶
　　(由此/抽分)¶
　　板橋闗(在錢塘縣調露鄉下分十二啚去分司之/北三十五里四季皆有猫青椽篌薑簽稻)¶
<pb:KR2k0044_WYG_086-5a>¶
　　(簽等竹由/此抽分)¶
　　敉粫闗(俗名女兒闗在錢塘縣欽賢鄉一啚去分/司之西北四十里春秋二季有鐵搭柄稻)¶
　　(簽捻竿等竹由此抽分餘月止/有小竹船認領票納紙從此往)¶
　　北新闗(在錢塘縣調露鄉上分一啚在官河之西/去分司北二十五里四季皆有椽料傘柄)¶
　　(竹北來楠木沙/板由此抽分)¶
　　美政闗(在錢塘縣城南上隅五啚去分司之南約/四里四季皆有青椽料猫花籌傘柄等竹)¶
　　(松杉雜板棗棃板木松花梢木十根片以下/并長短圍篾篦箕軟篾竒零者由此抽分)¶
　　古蕩闗(在錢塘縣尉司下扇一啚去分司之西北/十五里四季每日皆有肩䭾雜竹并零少)¶
<pb:KR2k0044_WYG_086-5b>¶
　　(松雜等木過/者減額抽分)¶
　　富新闗(在富陽縣南門外去分司之西約百里此/闗係新設每月掣差委役查驗富陽新城)¶
　　(一帶地方商販/木竹板柸等項)¶
　海闗　鎮海縣志在鎮海縣南薰門外¶
國朝康熙二十四年建寧波府志海闗行署在府治南¶
　　舊理刑㕔館地雍正五年寧波府知府江承玠䕶¶
　　理闗事增葺又𣙜闗公署在定海縣城東康熙三¶
　　十七年海闗監督張聖詔建¶
<pb:KR2k0044_WYG_086-6a>¶
　　(謹按浙江向嚴海禁自康熙二十三年臺灣既入/版圖海氛盡殄乃差巡海大人弛各處海禁通市)¶
　　(貿易康熙二十四年部議覆准浙江照福建廣東/例亦許用五百石以下船隻出海貿易地方官登)¶
　　(記人數船頭烙號給發印票/令防守海口官員驗票放行)¶
　　　口址一十五處¶
　　大闗口(離闗署二里屬/寧波府鄞縣)¶
　　古窰口(離闗署一百五十里由/陸路屬寧波府慈谿縣)¶
　　鎮海口(離闗署六十里由水路屬寧波/府鎭海縣又旁口二蠏浦邱洋)¶
　　湖頭渡(離闗署一百五十里水陸兼半屬寧波府/之鄞縣奉化縣及台州府之寧海縣地方)¶
<pb:KR2k0044_WYG_086-6b>¶
　　小港口(離闗署九十里由水路屬寧波/府鎮海縣又旁口二穿山大碶)¶
　　象山口(離闗署三百六十里水陸兼半屬/寧波府象山縣又旁口一泗州)¶
　　乍浦口(離闗署七百二十里由/小路屬嘉興府平湖縣)¶
　　頭圍口(即澉浦口離闗署七百里/由水路屬嘉興府海鹽縣)¶
　　瀝海口(離闗署三百里由水路屬紹興府山隂/㑹稽餘姚三縣地方又旁口一王家路)¶
　　白嶠口(離闗署二百二十里水陸兼半屬台州/府臨海寜海二縣地方乂旁口一跳健)¶
　　海門口(離闗署四百五十里由陸路屬台州府/臨海寧海太平三縣又旁口一金清港)¶
　　江下埠(離闗署五百里由陸/路屬台州府太平縣)¶
<pb:KR2k0044_WYG_086-7a>¶
　　温州口(離闗署七百八十里由陸路屬温州府永/嘉樂清二縣地方乂旁口四寧村狀元橋)¶
　　(黄華闗/蒲岐)¶
　　瑞安口(離闗署八百五十里由/陸路屬温州府瑞安縣)¶
　　平陽口(離闗署九百二十里由陸路屬/温州府平陽縣又旁口一大漁)¶
　　　添設口址一處¶
　　定海紅毛館(屬寧波府定海縣係航海渡船風/汛不定如遇順潮二日可到闗署)¶
　　(謹按紅毛至中國水程不啻數萬里康熙三十五/年監督李雯請設紅毛館部議未准施行至康熙)¶
　　(三十七年監督張聖詔以定海嶴門寛廣水勢平/緩堪容外國大船可通各省貿易題請捐貲建署)¶
<pb:KR2k0044_WYG_086-7b>¶
　　(往來巡視以就商人之便另設紅毛館一座安置/紅毛夾板大船人衆可增税額經部議行奉)¶
(㫖依議嗣是海外番舶源源而來/    不特紅毛一國輸誠貢市也)¶
　司𣙜¶
　北闗監督　北新鈔闗志闗吏品員隨代更置周為¶
　　司闗漢為闗都尉梁為太府卿唐則轉運使兼領¶
　　宋始令樞密直學士監州稅元設財賦都總管明¶
　　永樂七年差御史監生於各處收課衙門閘辦課¶
　　程宣徳四年差御史及户部官照鈔法例監收船¶
<pb:KR2k0044_WYG_086-8a>¶
　　料鈔正統四年令取回監收船鈔御史止令原設¶
　　官收管明㑹典景泰元年令差主事二員於蘇杭¶
　　二府監收船料鈔六年取回各府委佐貳官一員¶
　　毎歲輪收仍行各處巡河或巡按御史提督兼管¶
　　成化三年令杭州委官監收錢鈔四年罷七年復¶
　　設差主事一員監收𢎞治六年令淮安揚州杭州¶
　　錢糧少處南京户部各差官一員俱一年一換各¶
　　給精微批一道隆慶二年令北新淮安滸墅九江¶
<pb:KR2k0044_WYG_086-8b>¶
　　臨清河西務各鈔闗主事各鑄給闗防撰給勅書¶
　　今後所屬司局等官該闗差滿備開賢否送部移¶
　　咨吏部以備考察其各闗收稅同知通判等官務¶
　　要親身到闗驗放船貨眼同抽分登記簿籍封收¶
　　銀兩不得專委首領等官有抗違者悉聽該闗呈¶
　　部叅治萬歴二年給北新淮安揚州三鈔闗監收¶
　　員外主事不坐名勅書三道差滿更替之日同原¶
　　降闗防傳流收掌¶
<pb:KR2k0044_WYG_086-9a>¶
大清㑹典順治元年題准各闗專差户部漢司官一員¶
　　照例撰給¶
勅書精微批文四年題准杭州等闗差歸併户部兼差¶
　　滿洲漢軍漢官八年定各闗專差漢官一員十一¶
　　年題准各闗兼差户部滿漢官筆帖式十三年題¶
　　准各闗專差漢官康熙元年題准各闗兼差滿漢¶
　　官筆帖式各一員六部各咨送滿漢官筆帖式各¶
　　一員輪掣䝉古漢軍俱停差遣三年題准各闗差¶
<pb:KR2k0044_WYG_086-9b>¶
　　令六部滿洲䝉古漢人漢軍各司官及筆帖式一¶
　　併掣籖又題准各闗停差筆帖式四年題准各闗¶
　　稅俱交地方官管理北新闗歸浙江布政司七年¶
　　題准北新闗改隸兩浙運使八年覆准各闗仍令¶
　　六部滿漢官員論俸掣差十四年議准各闗選差¶
　　賢能官員其筆帖式仍論俸差遣停其議叙議處¶
　　康熙五十五年巡撫徐元夢奉¶
㫖監收五十七年巡撫朱軾題委杭州同知金上志管¶
<pb:KR2k0044_WYG_086-10a>¶
　　理嗣後每年皆以同知管理雍正元年巡撫李馥¶
　　奉¶
㫖監收二年巡撫黄叔琳題請以主事管理三年署巡¶
　　撫傅敏監收四年巡撫(臣/)李衞題委鹽驛道王鈞¶
　　管理七年總督(臣/)李衞題請將北闗稅務交與杭¶
　　州織造許夢□暫管一年經部議覆奉¶
㫖依議九年十一月織造隆昇接任監收¶
　　(北新鈔闗志舊例凡役於官者聽事官四員書辦/吏一名聽事吏四名書辦三名造冊書手五名書)¶
<pb:KR2k0044_WYG_086-10b>¶
　　(算手一十七名解户八名隂陽生六名門子二名/皂隸九名舖兵二名聽事夫一十六名總小甲一)¶
　　(十八名轎傘夫一十二名軍牢八名或奉公事役/或應徭役或以力役俱不可缺但裁節之使不)¶
　　(冗而已其船户及掌守柵巡風之役與夫過塘主/人店户船埠頭止遞數以防欺𨼆官未嘗役之也)¶
(國朝謹按各闗多設吏役則日有侵冒而奸弊易生不/    順治十年禁闗役包攬報單康熙四年禁各闗)¶
　　(許復用舊役十一年裁各闗典吏攢典邇來司𣙜/者正闗親自騐放早晚二次其餘小闗各口遣内)¶
　　(使協同差役查驗限期回明稅/數庶侵蝕者少而弊竇亦塞矣)¶
　南闗監督　杭州府志明成化七年三月杭州增置¶
　　抽分厰以工部屬官往浙江於杭城之南專理抽¶
<pb:KR2k0044_WYG_086-11a>¶
　　分¶
大清㑹典順治初差工部漢司官一員四年歸併户部¶
　　八年仍歸工部十二年添差滿司官筆帖式各一¶
　　員十四年裁滿司官及筆帖式康熙元年復差滿¶
　　司官筆帖式四年歸併地方官管理(歸併杭嚴道/或以杭同知)¶
　　(兼/攝)八年復差滿漢司官筆帖式各一員六部兼差¶
　　十一年題准杭闗不拘滿漢止差司官一員筆帖¶
　　式一員¶
<pb:KR2k0044_WYG_086-11b>¶
　　康熙五十五年巡撫徐元夢奉¶
㫖監收五十七年巡撫朱軾題委杭州同知金上志管¶
　　理嗣後俱委同知管理雍正二年巡撫黃叔琳題¶
　　請以主事管理三年仍委杭捕同知四年巡撫(臣/)¶
　　李衞題委鹽驛道王鈞管理七年總督(臣/)李衞題¶
　　准以杭州織造兼管¶
　　(南闗𣙜事書舊例設聽事官二十二員聽事吏四/名隂陽生十二名舍人四名書辦算手一十六名)¶
　　(取供書手三名正闗寫單書手四名小闗寫單書/手二名造冊書手七名門子六名水口看㕔門子)¶
<pb:KR2k0044_WYG_086-12a>¶
　　(一名漁臨闗看守分司門子一名皂隸十六名看/厰皂隸八名轎傘夫十二名聽事夫十一名舖兵)¶
　　(一名甲首八十名軍牢十二名木行人五十二名/板行人六名竹行人四十三名厰夫三十二名包)¶
　　(簰三十一名正闗保家二十名漁臨闗保家四名/安溪闗保家五名沙板保家五名賣木中牙二十)¶
　　(五名買木中牙二十四名各小闗把門總甲二名/水口總甲一名撐闗火夫十名義橋新壩歇家二)¶
　　(名外江歇家一名外江總甲一名綱首/六名馱木脚夫頭三名小闗保家二名)¶
　　(謹按南闗吏役為數多於北闗如厰夫木牙之𩔖/自不可缺至聽事官綱首之名久經裁革除正闗)¶
　　(外十小闗委役估單俱遣内使協同查驗/仍不時稽察以杜侵漁防閑庶為周密)¶
　海闗監督　寧波府志監督浙海鈔闗一員筆帖式¶
<pb:KR2k0044_WYG_086-12b>¶
　　一員¶
國朝康熙二十五年設¶
　　(謹按海闗監督不分滿漢自康熙二/十五年後俱差部員詳見職官門内)¶
　　康熙六十一年奉¶
㫖以巡撫屠沂兼理雍正元年題委寧波府同知趙永¶
　　譽監收二年委寧波府通判三年以寧台道王一¶
　　導署理五年以候補知府江承玠署理六年以寧¶
　　紹台道孫詔䕶理浙海鈔闗印務七年八月總督¶
<pb:KR2k0044_WYG_086-13a>¶
　　(臣/)李衞以孫詔一年期滿題請仍令接管海闗稅¶
　　務并循例兼管乍浦稅口其温州口商税與本闗¶
　　相距遥逺先經附請委令温處道就近監收今亦¶
　　仍令温處道芮復傳接管其錢糧總歸海闗考核¶
　　十年以寧波府知府曹秉仁署理海闗印務十一¶
　　年委寧紹台道王溯維管理十二年委寧波府知¶
　　府王坦接管¶
　　(本闗辦事書吏有稿房洋房閩房樑頭房分四項/門皂轎傘夫之屬例同南北兩闗其餘雜役因時)¶
<pb:KR2k0044_WYG_086-13b>¶
　　(增/減)¶
　稅額¶
　北闗舊額¶
　明㑹典杭州本色鈔一百九十萬餘貫錢三百八十¶
　　一萬餘文折色船料商稅正餘銀三萬六千八百¶
　　餘兩¶
　北新鈔闗志七稅課司局原額嵗鈔二百三十八萬¶
　　八千八十貫九百八十一文(春季五十七萬七千/五百八十二貫九十)¶
<pb:KR2k0044_WYG_086-14a>¶
　　(六文夏季五十九萬七千二百六十一貫八百七/十三文秋季六十四萬七百七十二貫四百四十)¶
　　(六文冬季五十七萬二千一百四貫五百六十六/文如遇閏月年分各以本季額鈔額鈔派為三分)¶
　　(加三/之一)¶
　　(謹按浙省商稅宋無定額元至元七年遂定三十/取一之制二十二年增商税契本每一道為中統)¶
　　(鈔三錢二十六年大增天下商税至大二年契本/一道復增至元鈔三錢至天厯之際天下總入之)¶
　　(數視至元七年所定之額不啻百倍明初祗徵/本色錢鈔其後改令折銀而税額亦漸增矣)¶
　北新鈔闗志宣徳四年本闗初立取本色船鈔解送¶
　　内府交納正統七年十一月令商税存留給官軍¶
<pb:KR2k0044_WYG_086-14b>¶
　　俸成化元年稅料俱錢鈔中半兼收𢎞治元年至¶
　　六年錢鈔改收折銀本闗嵗料約計銀四千餘兩¶
　　十年復收錢鈔正徳元年奉例每商稅鈔一貫折¶
　　銀二釐七司局稅鈔共折銀四千七百七十六兩¶
　　一錢六分一釐零六年本闗兼收商稅原額并羡¶
　　餘銀兩仍發布政司收貯嘉靖二年始以商稅餘¶
　　銀解本部八年船料錢鈔改解折色二十二年始¶
　　解錢鈔餘銀以後額課嵗増酌計一年船料買錢¶
<pb:KR2k0044_WYG_086-15a>¶
　　鈔銀四千七百五十四兩三錢八分九釐二毫五¶
　　絲餘銀一千五百六十四兩八錢一分七釐七毫¶
　　五絲商稅原額銀四千七百七十六兩一錢六分¶
　　一釐九毫零附餘銀二萬三千八百七十九兩八¶
　　錢八分七釐零共銀三萬四千九百七十五兩二¶
　　錢五分六釐八毫零著為額¶
　南户部志杭州鈔闗稅料之數一年總船料鈔共一¶
　　百七萬八千八百八十九貫銅錢二百一十五萬¶
<pb:KR2k0044_WYG_086-15b>¶
　　七千七百七十八文買錢鈔餘銀一千五百六十¶
　　四兩八錢一分七釐零商稅原額銀四千七百七¶
　　十六兩一錢六分一釐零附餘銀二萬三千八百¶
　　七十九兩八錢八分七釐零(春季船料鈔二十四/萬五千二百一十七)¶
　　(貫銅錢四十九萬四百三十四文買錢鈔餘銀三/百二十七兩三錢一分五釐零商稅原額銀一千)¶
　　(一百五十五兩一錢六分四釐零附餘銀五千七/兩三錢一分三釐零夏季船料鈔二十九萬六千)¶
　　(八百二十四貫銅錢五十九萬三千六百四十八/文買錢鈔餘銀四百六十一兩八錢六分二釐零)¶
　　(商稅額銀一千一百九十五兩二錢四分三釐零/附餘銀六千二百三十二兩四錢五分五釐零秋)¶
<pb:KR2k0044_WYG_086-16a>¶
　　(季船料鈔二十六萬五百六十五貫銅錢五十二/萬一千一百三十文買錢鈔餘銀三百六十七兩)¶
　　(三錢三分零商稅額銀一千二百八十一兩五錢/四分四釐零附餘銀六千五百二十三兩三錢二)¶
　　(分九釐零冬季船料鈔二十七萬六千二百八十/三貫銅錢五十五萬二千五百六十六文買錢鈔)¶
　　(餘銀四百八兩三錢九釐零商稅額銀一千一百/四十四兩二錢九釐零附餘銀六千一百一十六)¶
　　(兩七錢八/分九釐零)¶
　北新鈔闗志隆慶元年令船料盡數折銀解部濟邊¶
　　各路費俱于餘銀内支給萬歴二十六年部議加¶
　　兵餉銀一萬兩本年增解稅料銀六千兩至二十¶
<pb:KR2k0044_WYG_086-16b>¶
　　八年每年共解四萬二千兩有零復因添設稅監¶
　　撫按二院㑹題以所增六千兩充内臣額數抵助¶
　　大工又據商民告困每徵銀一兩認加四錢完納¶
　　本闗𩔖解遂加帶徵稅料並海稅糖靛月票牙儈¶
　　嵗增二萬一千七百兩三十九年主事黃一騰仍¶
　　有羡銀增解稅料七千餘兩每年四萬九千七百¶
　　兩零為額其帶徵自四十二年内奉詔減免三分¶
　　之一自此止徵解銀一萬四千四百六十六兩六¶
<pb:KR2k0044_WYG_086-17a>¶
　　錢零四十六年至四十七年實收過銀總數(一本/闗船)¶
　　(料銀共一萬二千八百三十兩七錢八分一釐俱/經分算本色折色墊庫等項起解助邊并收買錢)¶
　　(鈔上納錢一本闗商稅銀共三萬八千八百八十/六兩五  九分内除奉文遵撥本闗商稅凑充船)¶
　　(料均解外實共銀三萬六千九百七十四兩六錢/九釐通計一年零八日共收解税料銀四萬九千)¶
　　(八百五兩/三錢九分)帶徵稅料銀實數(一帶徵商税銀一萬/八百一十三兩五錢)¶
　　(八釐七一帶徵船料銀一千五百六十八兩九錢/九分  釐  一七務四闗帶徵商稅銀二千三百)¶
　　(二十五兩九錢三分三釐/料銀八十二兩四錢三釐)　(一四務四闗帶徵船/一城南務糖靛月票)¶
　　(銀一百九十八兩四錢九分一釐共銀一萬四千/九百八十八兩九錢六分二釐照數徵解布政司)¶
<pb:KR2k0044_WYG_086-17b>¶
國朝稅額¶
大清㑹典北新闗税額一十萬七千六百六十九兩原¶
　　額八萬九千三百七十六兩順治十三年增五千¶
　　二十四兩康熙二十五年增一萬三千二百六十¶
　　九兩徵茶課銀在外順治十一年覆准凡納銀數¶
　　多給票數少者許商民首告議處康熙四年題准¶
　　地方官徵收闗稅以受事日為始扣至一年督撫¶
　　題報考核八年題准闗稅欠不及半分者罰俸一¶
<pb:KR2k0044_WYG_086-18a>¶
　　年半分至一分以上者降一級調用二分以上者¶
　　降二級調用三分以上者降三級調用四分以上¶
　　者降四級調用五分以上者革職缺額錢糧免其¶
　　追賠溢額不准議叙至商稅不令親填簿冊及不¶
　　給紅單者俱罰俸一年如將部頒稅薄用伊印添¶
　　送或將稅簿紅單不按季報部者俱罰俸半年(收/税)¶
　　(單簿送部限期北/新闗限四十五日)十四年題准各闗欠不及半分¶
　　者降一級留任餘照前例全完者紀錄一次溢額¶
<pb:KR2k0044_WYG_086-18b>¶
　　每一千兩者加一級至五千兩以上者以應陞缺¶
　　先用十六年題准各闗税額二萬兩以下者仍照¶
　　前例議叙二萬兩以上者額稅全完紀録一次溢¶
　　額半分以上加一級一分以上加二級一分半以¶
　　上加三級二分以上加四級三分以上以應陞缺¶
　　先用數多者遞准加級十七年令闗稅足額者不¶
　　准議叙十八年¶
諭各闗額外横征差役四出擾害商民者該部嚴禁察¶
<pb:KR2k0044_WYG_086-19a>¶
　　叅二十五年議准嗣後稅銀四季報解部科簿單¶
　　候任滿日彚報有溢額者停其議叙¶
　　本闗額辦銅觔三十萬七千六百九十三觔每觔¶
　　部定價銀一錢於春夏兩季内動支銀三萬七百¶
　　六十九兩三錢交給商人採買解赴錢法堂交納¶
　　又每觔本闗自貼水脚銀五分共銀一萬五千三¶
　　百八十四兩六錢五分此項於康熙四十五年四¶
　　月内准到部文銅價銀兩不在各闗給發在江蘇¶
<pb:KR2k0044_WYG_086-19b>¶
　　藩庫支領其水脚銀兩造入稽考簿内解交户部¶
　　計每年課稅正額并銅觔水脚共銀一十二萬三¶
　　千五十三兩六錢五分四季解交户部其解餉水¶
　　脚等費在外¶
　　本闗茶税一百觔為一引毎引納銀二分九釐三¶
　　毫八絲每年額銷茶引一十四萬道貨未到闗先¶
　　具摺開報完銀填給闗封領引運行其茶引截角¶
　　於年終奏銷解部每年約收銀四千兩不等¶
<pb:KR2k0044_WYG_086-20a>¶
　　本闗商稅船料銀存貯闗庫催齊七務六小闗各¶
　　口便商等銀每季填批咨院轉發藩司貯庫聽候¶
　　便員附搭解部¶
　　本闗徵收錢糧於康熙五十五年間巡撫徐元夢¶
　　定額每兩加貼解銀八分以為解餉并奏銷考核¶
　　解冊等費及修理衙署書吏柴米各役工食各口¶
　　房租等項支給¶
　　本闗區行埠鈔銀有武林區陸家區城南區永昌¶
<pb:KR2k0044_WYG_086-20b>¶
　　區新如區前右區北新區艮山區臨平區長安區¶
　　保安區觀音區觀音下區四板區東新區回回區¶
　　徳勝區各按季差役徵收完後印給小票每年盈¶
　　縮不一約有三百餘兩此項於康熙五十七年巡¶
　　撫朱軾監收時捐俸免徵¶
　　康熙五十七年准户部咨每年解部稅銀每兩解¶
　　隨平銀三分二釐每兩水脚銀一分至雍正元年¶
　　四月内准咨嗣後隨平銀兩停止解送又於雍正¶
<pb:KR2k0044_WYG_086-21a>¶
　　二年正月内准咨各省稅銀應解飯銀散碎者每¶
　　兩一分五釐水脚銀一分俟解員起行之日赴本¶
　　闗當堂給發雍正二年五月准户部咨從前巡撫¶
　　等奏報北新闗每年贏餘銀三萬二三千不等康¶
　　熙六十年十二月内尚書孫渣齊等議定北新闗¶
　　每年額定解贏餘銀四萬兩今奉¶
恩詔議准各闗贏餘銀兩盡行裁去每年將應徵額稅¶
　　銀兩照數充解外如有贏餘另行據實奏報¶
<pb:KR2k0044_WYG_086-21b>¶
　　雍正七年續准部頒添發商人親填紅簿凡七務¶
　　六小闗等處每季一扇令商完稅之時即行親自¶
　　填寫按季送闗一年彚送户部其底單各月送闗¶
　　磨對¶
　　雍正九年正月内准户部咨奉¶
上諭辛亥年春撥解部銀兩照從前餘平之銀減去一¶
　半該部即行文各省嗣後着將一半留存以充公用¶
　欽此本闗遵照舊例每兩扣留添兌銀三分咨院交¶
<pb:KR2k0044_WYG_086-22a>¶
　　貯藩庫除遵¶
㫖聽解一半外其餘留存以備公用¶
　　本闗季鈔銀每季完銀一錢六分有認一季及二¶
　　三四季不等總之皆是秤手有不認鈔者即為私¶
　　牙私秤差役往各縣徵收按季完納每年計徵銀¶
　　三千五百五十三兩八錢六分計共二十八縣此¶
　　項於康熙四十年間批歸各縣徵收按季解闗今¶
　　於雍正九年本闗㑹同總督部院頒行鈐印闗票¶
<pb:KR2k0044_WYG_086-22b>¶
　　發縣填給牙户按季徵輸解完印票仍令季終彚¶
　　收送閱繳銷其仁錢二縣額徵鈔銀併歸七務大¶
　　使分催完納亦按季解闗(馬如龍北闗季鈔説王/者捐山澤之利以與民)¶
　　(未嘗物物而取之也夫一絲一粟必有牙人一出/一入必由行户然天地之生物日盛民間之貿易)¶
　　(無窮豈能盡數而稽乎牙人領帖逺近不齊行户/應行大小各異乃貨物之交易不常遊手之往來)¶
　　(莫測豈能比户而求之乎是故一人也而有春夏/秋冬之不同一名也而有一二三四之互見方春)¶
　　(認納而入夏不改則一時而四季兼之矣此纔輸/納而彼復借名則一票而數人充之矣况十室之)¶
　　(邑三家之市有物産即有土棍有土棍即有藉季/鈔名色以吞噬鄉曲者夫季鈔行而使不逞之徒)¶
<pb:KR2k0044_WYG_086-23a>¶
　　(多藉口於闗部若闗部又無從核其實其為弊可/勝言乎至於徵收之法前代髙君凌溪許君天贈)¶
　　(荆君之琦論之詳矣向第謂其查核不至則經收/並得侵漁於是附闗近地議責保人隔屬逺方派)¶
　　(分該縣而王君宫臻以為有司各止徵收該管錢/糧猶尚慮有逋負今若以闗役催徵未便而委諸)¶
　　(州縣無論輸解不至難以考成即使州縣力為催/輸豈無房書之額派衙役之征求復闗於庫藏轉)¶
　　(解於北闗其為煩費固當不少善哉斯語今亦不/必更議改絃也愚謂釐剔之法止照定額徵收按)¶
　　(季催取記籍必清交納必核給票必審苛索必/嚴則闗役自不得為奸而課額亦不致偶缺矣)¶
　　本闗便商牙行認納長單鈔銀每年增減不一約¶
　　四百餘兩¶
<pb:KR2k0044_WYG_086-23b>¶
　　本闗七務稅銀每年儘收儘解本闗頒發循環二¶
　　簿循去環來印給三連合縫由單一繳本闗查對¶
　　一給該商於經過地方照驗裁繳一給商人收照¶
　　其中縫裁繳不許本務自裁以杜弊竇每五日各¶
　　務呈報收銀數目務書赴内櫃交納(杭州通衢四/達往往奸商)¶
　　(地棍偷走包送陸續搬運本闗差役巡查每五日/於各口址查驗往來貨物如遇奸商偷走僻路或)¶
　　(以多報少以細報麤並貨票不同者即刻呈送到/闗審明按律懲治若經過士客齎帶禮物併小民)¶
　　(無知偶犯與前項奸商地棍不同酌量發放人七/務六小闗各地方有大起貨税或包頭扳先  等)¶
<pb:KR2k0044_WYG_086-24a>¶
　　(積慣&KR2674;頓偷漏搬運等項即刻禀送大闗聽候訊/實分别發落懲罰其罰税俱赴内櫃交納以憑登)¶
　　(簿給/單)¶
　南闗舊額¶
　南闗𣙜事書本厰初立例取本色解淮安清江衛河¶
　　二提舉司造淺船成化十六年因解户不便部議¶
　　奏解折銀本年解四千兩十七年解五千五百兩¶
　　十八年至二十一年各解七千兩𢎞治元年解九¶
　　千五百兩二年至十三年俱解一萬八百七十兩¶
<pb:KR2k0044_WYG_086-24b>¶
　　十四年起每年俱解一萬四千四百四十兩遂為¶
　　常數(内清江一萬三千二百四/十兩衛河一千二百兩)嘉靖四年為營建¶
　　宫殿將本年及五年該給清江衛河二提舉司料¶
　　銀并板枋餘銀俱差官解部以濟大工支用自六¶
　　年後仍給二提舉司其板枋餘銀部題為供應器¶
　　皿坐派本厰每年折解杉板料銀四千七百八十¶
　　二兩五錢俱以餘銀解部十年部題加派一件查¶
　　催拖欠料銀内開供應家伙急缺物料及備用冠¶
<pb:KR2k0044_WYG_086-25a>¶
　　頂等銀一千二百四十兩七錢九分六釐七毫又¶
　　一件急用物料造辦家伙以備鋪設銀二萬七千¶
　　三百六十兩每年俱以餘銀解部至四十四年補¶
　　完因交代過期二提舉司銀漸有積欠本年議定¶
　　解清江衛河二提舉司正額一萬四千四百四十¶
　　兩以每年十二月每月三十日扣算每日該銀四¶
　　十兩一錢一分一釐一毫為正額有剰悉為餘銀¶
　　四十五年餘銀題留浙江布政司凑給織造縀疋¶
<pb:KR2k0044_WYG_086-25b>¶
　　隆慶元年餘銀仍盡數照舊解部又議定照日扣¶
　　算仍逐年清結不得踰年過月自隆慶二年正月¶
　　初一日為始至十二月終彀足前數𩔖貯府庫聽¶
　　解外日剰及閏月俱為餘銀解部以給器皿厰及¶
　　補工需萬厯一十七年差内監劉成徵一應課税¶
　　因及𣙜木本厰主事王在晉議得米税十分抽一¶
　　較之别税百取其一者大相逕庭若増一税監木¶
　　商必至竄去定額必至不敷力持者乆之本闗得¶
<pb:KR2k0044_WYG_086-26a>¶
　　免横抽¶
國朝稅額¶
大清㑹典南𣙜抽分嵗額稅銀二萬二千八百兩順治¶
　　十五年增銀一千二百兩康熙二十五年増銀二¶
　　千五百七十二兩共額銀二萬六千五百七十二¶
　　兩(今額稅銀三萬二/百四十七兩五錢)每年額留織造銀四千七百¶
　　八十二兩五錢額解淮安造漕船銀一萬四千四¶
　　百四十兩額解銅觔銀七千三百四十九兩¶
<pb:KR2k0044_WYG_086-26b>¶
　　本闗解部銅觔節省水脚銀三千六百七十五兩¶
　　本闗解司杉板料銀四千七百八十二兩五錢¶
　　本闗税銀厯任監督係年滿自行解部至康熙五¶
　　十五年間以巡撫兼理題明税銀存貯司庫俟有¶
　　解餉便員搭解其解部水脚銀額定每兩一分¶
　　本闗解部隨平銀向例每兩六釐六毫六絲雍正¶
　　二年正月奉文改為飯費隨正額解部每兩銀一¶
　　分五釐¶
<pb:KR2k0044_WYG_086-27a>¶
　　康熙六十年十二月内尚書孫渣齊等議定南新¶
　　闗除正額錢糧外每年加增贏餘銀六千兩雍正¶
　　二年四月户部為欽奉¶
恩詔事議准加增銀兩盡行裁去如有贏餘另行㨿實¶
　　奏報¶
　　本闗解部添兌銀兩雍正三年三月内巡撫酌定¶
　　每兩銀三分¶
　　每年解翰林院幫帖庶吉士俸銀三十兩¶
<pb:KR2k0044_WYG_086-27b>¶
　　每年請領部科親填冊檔給發銀一百五十兩¶
　　每年期滿考核批差吏書齎奏及部科各項公費¶
　　銀六百兩又每年給發冊書攢造奏銷冊籍費銀¶
　　五十兩又包箱紙張工費銀一十二兩¶
　　每年解司牙稅銀一百五十兩¶
　　每年給吏書節賞銀二百兩¶
　　每月給發吏書心紅紙劄銀一十兩¶
　　每月給發吏書工食銀八錢¶
<pb:KR2k0044_WYG_086-28a>¶
　　各府屬木牙領闗帖輸稅每名納銀六錢加二耗¶
　　一年約收銀二百六七十兩不等除解司一百五十¶
　　兩外餘銀同季稅羡餘補入正闗額稅¶
　　各舖户認納季税每名每季完税三四錢不等加¶
　　二耗一年約收銀八九十兩不等¶
　　諸浦小販每年認完税銀一十六兩加二耗¶
　　本闗設立賣買兩牙商人木植交易從中酌估定¶
　　價每兩取用二分七釐以七釐繳官名為葺辦一¶
<pb:KR2k0044_WYG_086-28b>¶
　　年約收銀六七百兩不等以供請領奏銷冊檔並¶
　　給發心紅紙劄及吏書節賞等費仍設正闗交易¶
　　簿一本續報交易簿一本飭着牙行將交易木植¶
　　字號銀數登填繳查¶
　　本闗設立攏塘簿凡商人木植攏塘着令牙行查¶
　　明清數登填簿内俟裝清排甲赴闗抽分對同銷¶
　　號仍置循環簿二扇挨填總數每五日赴署倒換¶
　　如有以多報少𨼆匿朦朧即行查究¶
<pb:KR2k0044_WYG_086-29a>¶
　　本闗抽分後該保頭將某商應完税銀若干登記¶
　　親填簿内值日包簰將本日抽分若干號開具總¶
　　單交該書填入循環簿一併送閱仍設坐簿俟完¶
　　納錢糧一併銷號其抽分過木植仍留壩上俟商¶
　　人完納錢糧發串票方許過壩若商人木植在城¶
　　及城隅發賣不必過壩者向例統限一月内完税¶
　　今改十日差追¶
　　本闗分設十小口每月掣差委役給發鴛鴦票往¶
<pb:KR2k0044_WYG_086-29b>¶
　　口協同内使闗總巡查税務凡有大起竹木仍令¶
　　民人報單差役查估若零星小販差役即填票收¶
　　税美政北新觀音板橋敉粫古蕩六闗五日一回¶
　　税數良畎安溪漁臨富新四闗半月一回税數¶
　　漁臨闗逺隔江表最為𦂳要恐有奸販串同委總¶
　　𨼆匿偷漏應委幹辦内使嚴加稽察¶
　　美政闗亦屬緊要除零星版片毛木圍圓六七寸¶
　　以下者准照例在口填給小票若毛木八九寸以¶
<pb:KR2k0044_WYG_086-30a>¶
　　上者及八九寸以下有官眼之木仍赴正闗報抽¶
　　又杉板攏塘商販赴闗報單隨差内使執板印協¶
　　同板行人赴美政闗抽驗即將板印封繳仍于正¶
　　闗量篾科税¶
　　安溪闗遇春水充足則竹貨盛行應不時差查以¶
　　免偷漏所有呈報方簰即差竹厰行人查騐量明¶
　　丈尺科稅毋許花竹填心以虧額課¶
　　西涵盤竹衖瓶窰化灣閘係産竹之所例設循環¶
<pb:KR2k0044_WYG_086-30b>¶
　　簿二扇給發閘夫竹行人在地巡查凡遇竹貨經¶
　　過查明報數并往某口抽分登簿内半月送署倒¶
　　換以憑查核¶
　海闗稅額¶
國朝創設海闗嵗額税銀三萬一千九百五十二兩四¶
　　錢三分八絲¶
　　本闗正額樑頭貨税銀三萬二千三十兩六錢二¶
　　分外增長江税銀一百二十七兩六錢一釐八絲¶
<pb:KR2k0044_WYG_086-31a>¶
　　又加徵絲税銀五十二兩二錢(舊額四十八/兩二錢四分)通共¶
　　税銀三萬二千二百一十兩四錢三分八絲内除¶
　　動支各役工食銀二百五十八兩實徵淨銀三萬¶
　　一千九百五十二兩四錢三分八絲每年解貯藩¶
　　庫¶
　　本闗派解銅觔水脚銀三千七百五十兩¶
　　康熙六十年十二月内尚書孫渣齊等議定浙海¶
　　闗除正額錢糧外每年加増銀一萬兩雍正二年¶
<pb:KR2k0044_WYG_086-31b>¶
　　四月户部為欽奉¶
恩詔事議准加増銀盡行裁去將每年應徵額税銀兩¶
　　照數完解如有贏餘另行據實奏報¶
　　(謹按海闗初設嵗無定額嗣後洋舶日増樑頭貨/税等項額定三萬二千餘兩每年贏餘無多雍正)¶
　　(六年䕶理闗務台州府知府江承玠於額徵外報/收贏餘銀五萬四千餘兩七年至八年寜紹台道)¶
　　(孫詔監收實徵贏餘銀五萬九千六百有竒葢/江海風清梯航雲集從未有如斯之盛者也)¶
　　額設紅毛貨稅銀一萬兩𣙜闗徴收解司充餉(繆/燧)¶
　　(番舶貿易增課始末按紅毛即英圭黎國在身毒/國西其人有黒白二種白貴黑賤背髙凖碧眼髪)¶
<pb:KR2k0044_WYG_086-32a>¶
　　(黃紅色中土呼為紅毛又呼為鬼子其國以貿易/為務軍需國用皆取給焉自英圭黎至中國水程)¶
　　(數萬里舟行約半年餘船式夾板頭尖尾大篷桅/隨風逐節増減與中國殊雖逆風亦可戧駛船艙)¶
　　(極深梯級上下凡三層船底夾幫雙板塗灌松脂/柏子油堅硬若鐵能敵風浪往來於廣東嶴門福)¶
　　(建厦門間有乗風至定海者地方文武官不敢擅/留康熙三十三年監督常在具題謂初設海闗時)¶
　　(定海尚未置縣故駐劄寧城凡商船出洋回洋出/入鎮海口往還百四十里報稅給票候潮守風又)¶
　　(蛟門虎蹲水急礁多繞道陟險外國番船至此往/往回㠶而去請移闗定海嵗可增稅銀萬餘兩部)¶
　　(議移闗定海府城市廛必致棄毁定邑又須建造/仍令駐劄寧波差役前往收税三十五年監督李)¶
　　(雯復題請移闗鎮海縣照閩省設闗厦門粤省設/闗嶴門之例設紅毛館一座外國商船必聞風而)¶
<pb:KR2k0044_WYG_086-32b>¶
　　(至部議移闗殊毁成功設館恐糜正帑俱未准行/三十七年監督張聖詔題定海嶴門寛廣水勢平)¶
　　(緩堪容外國大船可通各省貿易海闗要區無過/於此自願設法捐造衙署一所往來巡視以就商)¶
　　(船之便另設紅毛館安署紅毛夾板大船人衆可/增稅一萬餘兩府城廛市仍聽客商貿易不致毁)¶
(㫖依壊部議覆允奉十九年六月到有紅毛船二隻船/    議欽遵康熙三)¶
　　(主一名未氏羅夫一名未里氏乂八月到盧咖唎/船一隻九月到飛立氏船一隻一時稱為盛事云)¶
　　雍正元年八月初二日欽奉¶
上諭國家之設闗税所以通商而非以累商所以便民¶
　而非以病民也朕撫馭寰區加惠黎庶惟恐民𨼆不¶
<pb:KR2k0044_WYG_086-33a>¶
　能上達近聞𣙜闗者往往寄耳目於胥役不實騐客¶
　貨之多寡而止憑胥役之報單胥役於中未免髙下¶
　其手任意勒索飽其欲者雖貨多稅重而朦蔽不報¶
　者有之或從輕重報者有之不遂其欲雖貨少税輕¶
　而停滯闗口至數日不得過是以國家之額税聼猾¶
　吏之侵漁以小民之脂膏飽奸胥之谿壑司其事者¶
　竟若罔聞知乎又聞放闗或有一日止一次者江濤¶
　險急河路窄隘停舟候闗於商民亦甚不便嗣後𣙜¶
<pb:KR2k0044_WYG_086-33b>¶
　闗者務須秉公實心查騐過闗船隻隨到隨查應報¶
　税者納税即放不得任胥役作弊勒索阻滯以副朕¶
　通商便民之意至於崇文門收税及分派各處查税¶
　之人亦有多方勒索分外苛求之弊京師為四方輻¶
　凑之地行李絡繹豈宜苛刻滋擾監督尤當不時稽¶
　察杜絶弊端爾等若不遵諭㫖經朕訪聞定從重治¶
　罪特諭¶
　　雍正二年十一月初四日欽奉¶
<pb:KR2k0044_WYG_086-34a>¶
上諭各省兼管闗税之巡撫凡商賈貿易之人往來闗¶
　津宜加恩恤故將闗差歸併巡撫以巡撫為封疆大¶
　吏必能仰承徳意加恵商旅也但各闗俱有逺處口¶
　岸所委看管之家人賢愚不一難免額外苛求及勒¶
　取飯錢等弊稍不如意則縛送有司有司礙巡撫之¶
　面狥情枉法則商民無所控訴矣嗣後着將應上税¶
　課之貨物遵照則例逐件刋刻詳單印刷多張各貨¶
　店俱給一紙使衆人知悉其闗上所有刋刻則例之¶
<pb:KR2k0044_WYG_086-34b>¶
　木榜務令竪立街市使人人共見不得藏匿屋内或¶
　用他紙掩葢以便髙下其手任意苛索立法如此自¶
　能剔除弊端但爾等受朕委任之重尤當仰體朕心¶
　遴選誠實可信之人以任稽查之責必期商民有益¶
　方為稱職特諭¶
　　雍正七年二月二十三日欽奉¶
上諭各闗開放船隻之處向例有部頒號簿以便稽查¶
　兹聞各闗另設私簿徵收惟於報部之時始將號簿¶
<pb:KR2k0044_WYG_086-35a>¶
　挨日填造其意以水路船隻往來多寡不齊若據實¶
　填簿則不能逐日有徵收之數目恐干駁查是以設¶
　法匀派填造如此則簿内全非實在數目與商船過¶
　税串票毫不相符殊非政體且凡事據實則可以無¶
　弊作偽則弊竇叢生今既任意匀派填造則號簿亦¶
　為虚設矣嗣後各闗於部頒號簿務須據實填寫如¶
　無船隻過税之日亦即注明不得仍蹈前轍如敢故¶
　違定行嚴加議處該部亦不得混行指駁致滋弊端¶
<pb:KR2k0044_WYG_086-35b>¶
　特諭¶
　　雍正七年四月户部為遵¶
㫖查議事議覆浙江總督管巡撫事李衛題稱浙省南¶
　　北海三闗向照舊例徵税其間有與部頒則例不¶
　　符之處皆厯來通商寛恤相沿已乆兹准部行令¶
　　將現行徵收則例徹底清查據實陳奏查核後將¶
　　條例頒發各闗刋榜曉示永為定例行據各闗造¶
　　送清冊并聲明北闗則例糧食向來止徵船料所¶
<pb:KR2k0044_WYG_086-36a>¶
　　有嘉湖二府解省南糧并民間進闗完納漕糧以¶
　　及租米等項原非商販其船料一槩免徵又濮院¶
　　王庄紬因閩粤江右各省商人凡屬大起恐其航¶
　　海越渡故特寛減以示招徠其本省店舖以及零¶
　　星擕帶者皆照紡紬一例徵輸又比則科税而有¶
　　加倍者以貨本稍貴之故恐日乆弊混可否將比¶
　　例免其加倍止照正數徵收理合請¶
㫖勅部查核議覆行知將條例頒發刋榜曉示等因查¶
<pb:KR2k0044_WYG_086-36b>¶
　　浙省南闗現在徵收各項則例北闗現行減例並¶
　　貨物比例及海闗各口徵收税銀事宜原刋估單¶
　　則例據該督李衛造冊題明(臣/)部逐欵較對原頒¶
　　則例與現行比例均屬平允果無寛減市恩亦無¶
　　濫加病商應行該督轉飭管闗各員將則例比例¶
　　均刋木榜竪立闗前務使衆商共曉咸遵按則徵¶
　　收著為定例至北闗糧食止徵船料嘉湖兩府南¶
　　糧并民間完納漕糧租米等項原非商販其船料¶
<pb:KR2k0044_WYG_086-37a>¶
　　一概免徵濮院王庄紬既經寛減所有零星擕帶¶
　　照紡紬一例徵輸又比則科稅而有加倍未免輕¶
　　重不均亦應如所請免其加倍止照正數徴收一¶
　　併刋載例内遵行庶奸蠧無侵漁朦蔽之弊而商¶
　　民永沐均平之恵矣奉¶
㫖依議¶
　　雍正十三年十一月户部為請除𣙜闗吏役之積¶
　　弊以便商旅事内閣交出總理事務王大臣等議¶
<pb:KR2k0044_WYG_086-37b>¶
　　覆詹事府少詹事許王猷奏稱各闗刋刻木榜奉¶
　　行不實間有未曾設立者亦有書寫小字懸之僻¶
　　處者往來商賈無處覔看胥役因得額外多取請¶
勅令各闗監督務須遵照設立并大書立於闗口使商¶
　　賈一見了然等語查各闗應納税課例應刋刻木¶
　　榜大書設立闗口使商賈一目了然吏胥無從額¶
　　外苛索立法原為周宻乃監督與吏書皆惡其害¶
　　巳奉行不實或竟不設立或書小字暗置僻處均¶
<pb:KR2k0044_WYG_086-38a>¶
　　屬不合應照所奏交部通行各闗嗣後務須遵照¶
　　設立并大書榜示違者該督撫即行題叅治罪又¶
　　據奏稱各闗巡役每於商賈未行納稅之時先索¶
　　飯錢少不滿欲即故意留難水次則波濤驚險陸¶
　　路則風雨暴露商賈苦於守候任其勒掯請¶
勅行嚴禁等語查商賈未行納税之前胥吏先百般苛¶
　　索係實有之事應照所奏交部通行嚴禁違者巡¶
　　役計贓論罪監督一併處分其往來行客及肩挑¶
<pb:KR2k0044_WYG_086-38b>¶
　　歩擔不應納税者聽其竟過不得借端需索又奏¶
　　稱近闗前後數里之内多設巡役櫛比搜求或以¶
　　騐票為名或以查檢漏税為辭需索飯錢阻滯行¶
　　旅應請¶
勅令嗣後除岔路小口仍准巡查外其近闗前後巡役¶
　　悉行撤除以息煩擾等語查商賈載貨至闗既經¶
　　照例上税原不必數番查騐若於前後數里之内¶
　　多設巡役自必重重苛索應照所奏交該部通行¶
<pb:KR2k0044_WYG_086-39a>¶
　　各闗除岔路小口准設巡查外其近闗前後濫設¶
　　之巡役悉行撤除違者叅劾治罪又奏稱巡撫以¶
　　家人為耳目每派往闗口意在覺察而不肖屬員¶
　　朋比奸猾胥役倚為䕶符藉勢勒索横作威福請¶
勅令督撫專任屬員以時覺察不得叅雜家人致滋弊¶
　　竇等語查各省督撫兼管闗口原令慎選屬員經¶
　　管而委員之外又派家人者葢以屬員或未深信¶
　　故復令家人巡查應聽各該督撫照舊派遣但毋¶
<pb:KR2k0044_WYG_086-39b>¶
　　得縱容生事滋弊其所委管闗之員仍行不時查¶
　　察毋得任其苛索侵漁可也奉¶
㫖依議¶
　¶
　¶
　¶
　¶
　浙江通志卷八十六¶
