# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.715959
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR2k0044_WYG_182-1a>¶
欽定四庫全書¶
　浙江通志卷一百八十三¶
　人物(七/)¶
　　孝友¶
　　愛親敬長同此良能而曽閔之行終為千古所莫¶
　　及是知庸行雖本無竒而純脩非可緣飾也¶
聖朝孝治光昭敦崇實行¶
特建孝義祠以闡幽潛俾閭閻知所觀感吴越之民蒸¶
<pb:KR2k0044_WYG_182-1b>¶
　　蒸嚮化孝烏慈水寧獨専美於前歟志孝友¶
　　杭州府¶
　漢¶
　孫鍾(咸淳臨安志富春人性至孝種𤓰為業嘗有三/少年詣鍾鍾獻𤓰謂曰予司命也以君孝感於)¶
　　(天故來耳遂指山曰此堪為墓鍾志之及卒葬焉/墳上常有紫雲曼延數里人謂孫氏其興矣鍾即)¶
　　(堅之先也注舊志謂鍾卒子堅葬鍾於穴按三國/志孫堅傳不稱父名寰宇記謂堅所居其祖種𤓰)¶
　　(郡縣志謂堅其元孫/則舊志稱子者非)¶
　晉¶
<pb:KR2k0044_WYG_182-2a>¶
　孫晷(晉書本傳字文度富春人吴伏波将軍秀之曽/孫恭孝清約學識有理義父母起居嘗饌雖諸)¶
　　(兄親饋而晷不離左右富春車道既少動經山川/父難於風波每行乗籃輿晷躬自扶持所詣之處)¶
　　(於門外樹下藩屏之問隠息不令主人知之兄嘗/篤疾經年晷侍藥石甘苦必經心目䟦涉山水祈)¶
　　(求懇至尚書張國明表薦晷/公車特徴會卒時年三十八)¶
　暨遜(咸淳臨安志字茂言餘杭人仕晉為廣昌長封/關内侯以孝行著聞咸康五年旌表門閭有碑)¶
　　(在餘杭/縣西)¶
　媯皓(太平御覽蕭廣濟孝子傳皓字完起吴郡餘杭/人父昆南郡太守被劾入獄皓年十六髠頭詣)¶
　　(闕通章不省皓不飲食懐石腰中往詣公卿及行/路時輒出石置地叩頭流血覆面莫不傷懐遂奏)¶
<pb:KR2k0044_WYG_182-2b>¶
　　(理昆/罪)¶
　南北朝¶
　徐雄(南史張融傳錢唐徐文伯子雄亦傳家業尤工/診察位奉朝請事母孝謹母終毁瘠㡬至自滅)¶
　　(俄而兄亡扶杖臨䘮/撫膺一慟遂以哀卒)¶
　朱謙之(南齊書本傳字處光錢唐人父昭之以學解/稱於鄉里謙之年數嵗所生母亡昭之假葬)¶
　　(田側為族人朱幼方燎火所焚同産姊宻語之謙/之雖小便哀戚如持喪年長不婚娶永明中手刅)¶
　　(殺幼方詣獄自繫縣令申靈朂表上别駕孔稚珪/兼記室劉璡司徒左西掾張融牋與刺史豫章王)¶
　　(曰禮開報仇之典以申孝義之情法斷相殺之條/以表權時之制謙之揮刃酬&KR0072;既申私禮繫頸就)¶
<pb:KR2k0044_WYG_182-3a>¶
　　(獄又明公法今仍殺之則成當世罪人宥而活之/即為盛朝孝子殺一罪人未足宏憲活一孝子實)¶
　　(廣風徳豫章王言之世祖嘉其義慮相復報乃遣/謙之隨曹虎西行将發幼方子惲於津陽門伺殺)¶
　　(謙之謙之之兄選之又刺殺惲有司以聞世祖曰/此皆義事不可問悉赦之選之字處林有志節顧)¶
　　(歎見而異之以女妻/焉官至江夏王恭軍)¶
　杜栖(南齊書本傳字孟山錢唐人徵士京産子従儒/士劉瓛受學名儒貴遊多敬待之刺史豫章王)¶
　　(聞其名辟議曹従事仍轉西曹佐竟陵王子良數/致禮接國子祭酒何子季治禮又重栖以為學士)¶
　　(掌婚冠儀以父老歸養栖肥白長壮及京産疾旬/日間便皮骨自支京産亡水漿不入口七日晨夕)¶
　　(不罷哭不食鹽菜每營買祭奠身自看視號泣不/自持朔望節嵗絶而復續吐血數升何點見栖數)¶
<pb:KR2k0044_WYG_182-3b>¶
　　(曰卿風韻如此雖獲嘉譽/不永年矣卒年三十六)¶
　褚修(梁書本傳錢唐人父仲都天監中厯官五經博/士修少傳父業兼通孝經論語善尺牘初為湘)¶
　　(東王國侍郎稍遷輕車湘東府行恭軍並兼國子/助教武陵王為揚州引為宣惠恭軍限内記室性)¶
　　(至孝父䘮毀瘠過禮因患冷氣及丁母憂水/漿不入口二十三日每號慟嘔血遂以毁卒)¶
　唐¶
　何公弁(唐書孝友傳公弁餘杭人成化杭州府志/事親居䘮著至行與方宗章成緬並稱)¶
　章成緬(唐書孝友傳成緬於潛人續文獻通考䘮母/廬墓烏鵲來巢麋鹿共處貞元中表其門人)¶
　　(以章孝/子稱之)¶
<pb:KR2k0044_WYG_182-4a>¶
　田彦升(傅肱蟹譜杭俗鄙食蟹時冇農夫田彦升者/家於半道紅幼性至孝其母嗜蟹彦升慮隣)¶
　　(比窺笑常逺市於蘓湖間熟之以布囊負歸俄而/楊行宻将田頵兵暴至鄉人皆竄避山谷糧道不)¶
　　(接或多餒死獨彦升挈囊負母/竟以蟹免時人以為純孝之報)¶
　宋¶
　李瓊(宋史顧忻傳仁和人李瓊以鬻繒為業事母孝/夜常十餘起省母母喜食時新瓊百方求市得)¶
　　(必十倍酬其值續文獻通考瓊幼失父孝於母娶/妻有子移居母室母諭之曰汝年來筋力頗憊盍)¶
　　(求婢以侍我瓊曰凡母所欲不親經手意如有失/耳市人知瓊之孝者物新出必先求以奉瓊淄川)¶
　　(人張用聞其至/孝因遷與隣居)¶
<pb:KR2k0044_WYG_182-4b>¶
　蔡汝揆(咸淳臨安志艮山門外太平鄉蔡塘東里人/朝奉大夫通判瑞州母沈氏卒汝揆尚幼父)¶
　　(霖用浮屠法火之汝揆以父澤入仕每傷無松楸/之地言之輒泣刻木為形衣衾棺槨擇地而葬仍)¶
　　(置贍塋田建庵屋命僧/守之鄉人呼為木娘墓)¶
　孫長者(兩浙名賢録佚其名富春人母病躬親藥物/目不交睫衣不解帶及母死身已病将葬竟)¶
　　(死臨終語諸子曰吾生不能送母於穴死斂吾以/衰絰庶盡吾孝於土中時皇祐間也子式登進士)¶
　　(第/)¶
　范鐘(幕府燕談字元亨父本臨安人在市貨巾幘者/有婢霅川人生一子即鐘也婢約滿告去不知)¶
　　(所向鐘浸長讀書取科第授某尉嘗欲訪母而無/踪跡偶經霅川至一渡口茅屋中一嫗曰少時嘗)¶
<pb:KR2k0044_WYG_182-5a>¶
　　(傭於臨安城一頭巾肆中曽生子既歸不復相聞/今頗聞其子已讀書取官鐘曰何不往見之嫗曰)¶
　　(貧寠如此雖見豈能相認鐘徴其生年月日皆合/大驚即拜認之嫗倉皇未敢鐘具衣冠迎歸後綰)¶
　　(郡符持使節嫗皆享/其奉慶元初始卒)¶
　毛存(圖繪寳鑑杭人父伯益坐流嶺表/存䟦涉數千里函骨歸人稱篤孝)¶
　周阿二(成化杭州府志鹽官人母俞氏病阿二與弟/阿三各刳肝以療又幼弟阿九通體鈎燈以)¶
　　(禱病/乃痊)¶
　盛立旺二子(成化杭州府志富陽人立旺妻病其長/男刳肺次亦刲股邑令程珌作詩掲其)¶
　　(門嘉定癸酉/六月旌表)¶
<pb:KR2k0044_WYG_182-5b>¶
　葛小閏(萬厯杭州府志富陽人甫九嵗母朱氏病刲/股為粥程珌為令引至前齒未齓也遂上其)¶
　　(事於府嘉定癸/酉九月旌表)¶
　周雄(徐士晉周孝子碑記字仲偉新城人事後母素/謹賈於衢聞母病急破浪以出為水所沒越日)¶
　　(屍浮於江顯神於衢帝感其孝勅/為江伸新城父老即以其宅為祠)¶
　朱應孫(嘉靖臨安縣志咸淳間人母臥病且劇應孫/號呼迫切醫禱弗痊乃刲股肉作麋以療之)¶
　　(母疾遂愈成化杭州府/志咸淳丙寅五月旌表)¶
　俞大成　俞廷用　俞亞佛(萬歴杭州府志臨安人/亞佛年十一母病刲股)¶
　　(以進廷用與父太成皆嘗刲股至/亞佛凡三世云咸淳丁卯旌表)¶
<pb:KR2k0044_WYG_182-6a>¶
　陳茂祖(嘉靖臨安縣志居錦北鄉父徳病久醫禱弗/瘳乃刲股療之父病遂愈後父歿哀毀骨立)¶
　　(廬墓三載成化杭州/府志咸淳丁卯旌表)¶
　龔㜑兒(嘉靖臨安縣志臨安民龔文子文病甚㜑兒/刲左股以愈其疾成化杭州府志咸淳戊辰)¶
　　(旌/表)¶
　梅來兒(夢粱録昌化農家子母病篤百藥㒺效思劬/勞之恩無以報答乃刲股以進病隨愈成化)¶
　　(杭州府志咸淳戊/辰十一月旌表)¶
　元¶
　俞全(元史羊仁傳全杭州人幼被掠賣為劉餻家奴/後獲為良自汴步歸尋其母及姊得之事母以)¶
<pb:KR2k0044_WYG_182-6b>¶
　　(孝/聞)¶
　鄭萬戸(輟耕録至元間杭州鄭萬户天性褊急不能/有所容奉母備極孝道母誕日垂至預市文)¶
　　(繡氁段制袍為夀鍼工持歸縫綴既成為油所汚/時估貴重工莫能償自經不死隣婦有識其母者)¶
　　(&KR0343;送入白之至日母卧不起子至候問安否曰昨/暮偶視新袍几上油缶濺漬成玷我情思殊不佳)¶
　　(耳子告曰一袍壊復製一袍可也母遂/起人咸以此為賢母而益見萬户之孝)¶
　陳斗龍(胡長孺陳斗龍傳字南仲昌化人父澤民母/盛病死斗龍處䘮哀毁廬墓有羣雁集其上)¶
　　(飛鳴三日夜後娶有告者曰若母王氏産若未一/嵗歸錢塘聞其家在清湖中斗龍大驚且哭即日)¶
　　(與婦訣曰必與母俱歸初澤民以妻無子如錢塘/求宜子者得王氏生斗龍未周期滿遂去斗龍至)¶
<pb:KR2k0044_WYG_182-7a>¶
　　(清湖訪其母家涉二三十年固無在者逢白髪媪/告曰若母歸江東斗龍即入江東又濟江踰淮走)¶
　　(饒微廣徳寧國凡六年於永豐縣禮賢鎮得焉母/為施氏婦老矣施氏因其母無子女以母還之斗)¶
　　(龍奉母歸其嵗夏四月徽盜作溢出昌化境斗龍/為廬百丈山身自負母婦擁後未至路逢盜數百)¶
　　(人斗龍稽首曰壮士斗龍幼不知母聞母在江東/行求六年始得母歸未百十日即相遭於此斗龍)¶
　　(夫婦當死母老誰與養母者盗憐其孝相約遣去/且戒勿更至此山驚母傷孝子心里中人亦賴以)¶
　　(免/)¶
　潘生(吴萊潘生傳富陽人幼䘮父與兩弟奉母大徳/間江南大饑自度曰吾終無以給母則母子俱)¶
　　(死即以母屬兩弟自傭囘鶻人乃告母曰兒當傭/錢塘數月得錢米活家母勿憂既回鶻人轉賣遼)¶
<pb:KR2k0044_WYG_182-7b>¶
　　(東軍户遣代戌虎北口會有詔江淮子女流徙者/悉還鄉土遂従遼東還道遇一女子鴉鬟尾行問)¶
　　(之則曰淮産也君南人幸挾我同歸於是日即操/瓠道乞夜泊茆葦中曽無一語及亂渡淮送女到)¶
　　(荘女上堂見父母攬涕相抱持詰門外同來者即/引生更衣具酒執醆跪曰吾女幸完骨肉君去家)¶
　　(父母不知存亡嵗丁荐饑雖有兄弟亦恐不能存/活吾女實君箕箒妾也君必無歸生毅然曰吾母)¶
　　(固衰耄度尚可活今遂不歸是吾遽死吾母也遂/歸母死已三載兩弟亦死生追服制食其故技於)¶
　　(鄉以/終)¶
　周徳驥(徐一夔周徳驥傳字仲良新城人父蚤世事/母備至起居飲食惟母意是適依戀若嬰兒)¶
　　(然母病營救勿效夜輒向天而禱願減巳夀以益/母夀一夕見有神人手執蓮花告曰不必爾也誦)¶
<pb:KR2k0044_WYG_182-8a>¶
　　(法華經六十部則爾母差矣驥用神言持誦惟/謹至正之季隠桐廬山谷中子昉亦以行誼著)¶
　明¶
　鄭璧(嘉靖仁和縣志字伯規仁和人讀書好古詩文/清雅事親孝父歿方殮鄰不戒火㡬延居室璧)¶
　　(被髪稽顙籲天號泣身捍父柩天為返風息火竟/得保全人共訝之居䘮三年不御酒肉母歿亦如)¶
　　(之父友陸璘家貧無子父嘗許以葬地後璘亡璧/購地以葬曰無使先人食言地下翰林張益為鄭)¶
　　(孝子/傳)¶
　姚文(兩浙名賢録杭州前衛左所軍早䘮父事母盡/孝身𨽻戎伍每展出趨役必拜母而往暮還如)¶
　　(之母卒擇葬玉泉山詰旦有虎聚其/地相跑成穴遂葬焉其孝感如此)¶
<pb:KR2k0044_WYG_182-8b>¶
　馬純(陳䞇馬孝子傳字叔良其先西域人元末父景/華避亂居錢塘遂為錢塘人純弱冠父景華歿)¶
　　(一慟輒頓絶父臨終時嘱純曰我葬後當十日一/省墓純如期必往哀哭奉母復備至母疾徬徨營)¶
　　(救形為枯瘁母歿號泣勺水不入口者三日既葬/構一菴墓傍居三年作哭母詩懐母賦以寫其哀)¶
　　(鄉人誦之咸/稱為馬孝子)¶
　何良(成化杭州府志字永年富陽坊郭人年十四母/疾刲股以進父病露禱於天乞以身代父嗜鱸)¶
　　(魚臨終思之歿後臨祭所居後有鱸躍於岸取以/供祭又夢母思鹿肉入山適有鹿馴伏就縳載歸)¶
　　(以祭人謂/孝感所致)¶
　何訥(成化杭州府志字養仁富陽坊郭人事父永年/母鍾氏甚孝或他出雖雨雪必歸父歿負土成)¶
<pb:KR2k0044_WYG_182-9a>¶
　　(墳結廬墳旁以居終制之日羣/烏飛遶墳所成化三年旌表)¶
　董謙(嘉靖海寧縣志有孝行親/䘮廬墓成化中表其閭)¶
　陳璋(兩浙名賢録字廷章仁和人早遊郡庠以貢入/太學天性純孝不以貧故儉甘脆之供父老癱)¶
　　(卧便液數下璋晝夜不離側衣不解帶假寐以湏/父欲興即扶掖頸不授枕者十餘年父母殁竭力)¶
　　(營殯絞衾棺槨哭/泣擗踊俱如禮)¶
　潘鶴齡(於潛縣志嵗貢生性孝䘮母廬墓/日夜悲號虎狼過其廬不敢近)¶
　金洪(萬厯錢塘縣志馨如里人事母盡孝嘗割胷肉/愈母疾及歿刻木像工人以血料塗塑洪曰奈)¶
　　(何以猪血汙母身刺胷取血盈盂周塗其像朝夕/奉事如生時又體母意養貧女弟割産中分之成)¶
<pb:KR2k0044_WYG_182-9b>¶
　　(化末/奏聞)¶
　孫經(寧志備攷農家子也父早歿與弟緯躬耕養母/母有奇疾非藥餌能療但思食一物隨得隨起)¶
　　(稍遲即劇二子竭力營辦備諸品以俟一日疾作/思蝦羹二子即輟田事徧求諸市中不得正跼蹐)¶
　　(忽於水際見水動二子兢解衣入水求/之得巨蝦數尾急調羹以進母病遂已)¶
　王葵(萬厯杭州府志字士忠杭州右衛人博觀羣籍/力於孝弟旦夕羞養必躬親出必告所歸必詣)¶
　　(膝下肅揖親常怡色則喜否即懼戒家人無敢出/聲伯兄嵗行役葵治家不庸一私錢母憐之與五)¶
　　(金營兒女費暨父母亡伯兄求析居業已均産葵/顧妻取篋中七十五金來仍兩均之兄問安所得)¶
　　(金曰是某年月日阿母與吾五金營兒女費者也/吾息之㡬年得此義當與兄共其出納具有時日)¶
<pb:KR2k0044_WYG_182-10a>¶
　　(不爽/云)¶
　孫宗黻(兩浙名賢錄字仲文錢塘人六嵗䘮父與寡/母相倚為命及長益竭誠奉母母疾衣不弛)¶
　　(帶以侍湯藥母終哀毁晝衣不輟居䘮三年廬於/墓側既免䘮猶日操一舟擕一飯一蔬至墓所展)¶
　　(哭墓之左右有以墓地求售者宗黻慨然曰吾欲/廣吾親墓而使若親無葬地可乎厚加稱貸而謝)¶
　　(之地得不售人謂孫孝子於是乎能錫𩔖矣及年/逾八十病将革猶扶掖至母旌節坊下稽首以示)¶
　　(終身不忘/母氏云)¶
　翁浩(萬厯錢塘縣志字世宏事父母至篤出必告反/必面既歿告於祠堂至老如一日嘗入京師在)¶
　　(舟中反側不能寐少寐輒見母病狀驚寤遂歸母/果感疾當與伯兄従子析貲時有故往吴郡還書)¶
<pb:KR2k0044_WYG_182-10b>¶
　　(誡子曰吾誠恥是爾無取均焉子奉教祇取一二/麤敝者與宗婣處至老無纖毫介蒂人稱長者)¶
　孟春(萬厯錢塘縣志居芝松里年二十九以貧出傭/得錢供母成化中鄰火延燎迫其居母卧不覺)¶
　　(春聞以歸不顧烟焰入負母或止之不聽遂與母/俱焚死萬厯中湖墅大火諸生李中華自外歸火)¶
　　(已及父尚在屋内與弟入覔之再三/不得父子三人俱焚死事與春同)¶
　章銂(舊浙江通志别號淡塘海寧人生成化之乙酉/終穆宗朝夀一百有二性至孝學行端凝當路)¶
　　(器之欲以經術薦用時母登上夀銂上書辭辟以/終母養母終年九十有九母子夀登二百齡人號)¶
　　(人/瑞)¶
　徐顥(錢塘志補字子淳錢塘人正徳辛巳進士授南/京刑部主事折節講學慨然慕明道晦菴之為)¶
<pb:KR2k0044_WYG_182-11a>¶
　　(人晉員外郎轉儀制司郎中出守臨江五年不調/考績行過家病卒顥少年善飲父誡之遂絶不飲)¶
　　(及燕鹿鳴以未奉父命一舉觶而已父嘗患怔忡/不解衣者半嵗父歿養母躬備甘脆家事必禀進)¶
　　(止有弟三人廩禄資/財悉付而均通之)¶
　凌立(兩浙名賢録錢塘人少孤事母以孝聞登嘉靖/進士官比部遷建武太守多惠政為僚黨所忌)¶
　　(罷歸奉母色養備至老而彌篤母歿哀痛/骨立數月竟卒人謂終身之慕立無媿云)¶
　徐輅(舊浙江通志字鳯橋海寧人性至孝弱冠游金/陵偶念及母老遽連夜發舟惟恐不及及上堂)¶
　　(問安怡然色解後裹足不肯出以易經魁嘉/靖庚子榜筮仕閩永安縣有異績祀名宦)¶
　凌貴(嘉靖仁和縣志字克和年十二父謝世侍寡母/以居母罹暴疾羣醫㒺治刲股和藥以進乃愈)¶
<pb:KR2k0044_WYG_182-11b>¶
　　(嘉靖甲辰嵗大歉郡人競以黒菽濟饑貴曰此非/所以養髙年也力營精膳以進而已與妻子則甘)¶
　　(糲食邑大夫以/敦孝表其門)¶
　江圻(分省人物攷字子望仁和人曉之子隆慶戊辰/進士授南京刑部主事陞郎中擢廣西提學僉)¶
　　(事性純孝父母病衣不解帶行不正履居父䘮泣/血三年食淡茹素不入燕室每過内目俯不一視)¶
　　(婦過亦如之方承天每稱之曰江子望/居䘮有古人所罕聞今人所未見者)¶
　禇偩(徐一夔風木軒記錢塘禇偩字本中性至孝稍/長䘮母既壮䘮父哀痛㡬不能生母歿之嵗有)¶
　　(嘉木二茁於所居墻上枝葉𩔖掎桐偩移植於所/居之傍十閱寒暑二木劍㧞而上父歿嘗與二弟)¶
　　(徘徊樹下有風颯然起於木末俄而怒號樹欲仆/偩曰古人有欲養而親不逮者以風木為喻因相)¶
<pb:KR2k0044_WYG_182-12a>¶
　　(向大慟遂名二木/處曰風木之軒)¶
　黄裳(分省人物考字子重錢塘人性孝友母病醫藥/必親嘗禱祀籲天丐以身代不得哀毁至骨如)¶
　　(柴棺歛䘮祭之具不以貧故有闕居䘮三年如一/日懼傷父心朝夕率子婦上食問寢七年父亦歿)¶
　　(時屬儉嵗資用不給拮/据營厝必如禮乃止)¶
　虞舜卿(萬厯錢塘縣志字國賓篤於孝友代兄漕濱/死不怨酬以腴田轉授諸姪一日哭父墓聞)¶
　　(空中語曰有虎甫下山而&KR0664;冇蹯跡矣夜奔/視母疾有雙燈自移引路人皆以為孝感)¶
　葉文榮(名山藏海寧所軍餘弟文龍殺人坐法其母/愛弟涕泣不食文榮謂母曰弟年尚少我長)¶
　　(矣又有子請代弟詣/官服殺人罪竟坐法)¶
<pb:KR2k0044_WYG_182-12b>¶
　董嗣昌(陳與郊三孝子傳嗣昌海寜人兄嗣晉弟嗣/昱並邑諸生大父樹父成身世以孝友聞嗣)¶
　　(晉兄弟三人飭躬勵行期不負祖父之訓萬歴己/丑嵗荒五月疫作父及繼母蔡皆況疴三子侍疾)¶
　　(惟謹越七日母亡殮訖三子事父憂勞益力越三/日嗣晉卒又踰數日嗣昱亦卒嗣昌以母兄之痛)¶
　　(方殷弟䘮之殮更亟時父病轉劇乃刲股和藥以/進父服之得甦乃罄資具䘮殮辦薪水贍幼弟妹)¶
　　(入則和顔慰父出則泣血眼枯越五日亦卒里/人上其事於督學使者旌其閭曰一門三孝)¶
　胡化(海寧縣志字徳甫胡陳里人父病夜禱於天割/股以進而病愈再病亦如之家人終無知者已)¶
　　(而父卒化哀毁過禮兄弟析産則讓膏腴而/取磽瘠浙西羣盗起相戒母入胡孝子里)¶
　朱暹(七修類藁餘杭人父故與弟昌事母至孝家雖/貧母欲之物必多方致之以悦其心母病失明)¶
<pb:KR2k0044_WYG_182-13a>¶
　　(求醫莫治與弟晨起盥潄祝天含水舔之月餘母/目漸爽逾年復明杭俗春時四方多來湖山其母)¶
　　(亦欲往暹不能倩輿與昌以竹椅舁往各寺毎嵗/率以為常母年九十終家漸豐裕盖天所以報孝)¶
　　(子/也)¶
　沈孝子(杭州府志沙村人其名不傳萬厯中山水暴/漲髙至大餘潔廬舍母沒入水孝子號慟躍)¶
　　(入洪波中求母明日於瓶窑鎮逆流上三十里還/至沙村母子俱死里人駭異収葬之至今沙村有)¶
　　(沈孝/子墓)¶
　胡文奎(餘杭縣前志餘杭人少失父奉母甚孝萬歴/戊午七月十五夜雷雨交作山水突至文奎)¶
　　(亟負母避難呼婦挈兒急起方離床床即浮甫岀/屋屋隨漂折正遑遽間見堆阜有桑株即奉母緣)¶
<pb:KR2k0044_WYG_182-13b>¶
　　(置其上是時婦提幼子呼救奎曰我但能救母/不能救若等矣婦子皆溺死而母獲免於難)¶
　何倫(兩浙名賢録字士明錢塘人父病不解衣侍湯/藥者五閱月及卒哭踊不欲生及葬躬負土成)¶
　　(墳晨夕攀柏而號哀感行路以母病弗克廬墓嵗/大祲與妻子雜棌湖中菱芡共米菽而飯三時上)¶
　　(食列簋如故其母不知為祲嵗也盖甘倫/之養者三十年八十乃終而倫亦白首矣)¶
　袁用(舊浙江通志字廷用新城人性孝友/與仲弟璲同居㸑歴三世友愛無間)¶
　陳九臯(舊浙江通志臨安人母故痛哭㡬/殞父遘疾籲天祈代割股救愈)¶
　金震(臨安縣志母沈氏有疾割股/二次獲痊事聞撫按給扁)¶
　俞爾奎(杭州府志臨安人年十四兵至爾奎匿複壁/中聞父被執急趋出願代父死兵遂殺爾奎)¶
<pb:KR2k0044_WYG_182-14a>¶
　　(而留/其父)¶
　郭金科(明孝友傳錢塘人萬歴甲寅夜火焚其廬金/科年十五已脱於火不見母遂慟哭入火救)¶
　　(母鄰人止之不得烟燄障塞竟焚死明晨出其屍/煨燼中子母相抱不解榷闗楊師孔題曰郭孝童)¶
　　(御史聞之命葬之孤/山表曰郭孝童墓)¶
　何應逹(杭州府志號雲臺天性孝友奉親備極豐腆/而儉薄自甘父歿哀痛號泣見者多為出涕)¶
　　(兩姊無嗣皆為之營葬祭伯兄䘮子鞠其孤撫兩/弟教誨婚娶之晚年閉門以書史自娱卒年七十)¶
　　(五/)¶
　陸東(杭州府志字宗望仁和人三中副榜不第遂入/國學天性友愛長兄沒燕邸親往扶櫬嫂嚴病)¶
<pb:KR2k0044_WYG_182-14b>¶
　　(瞽而弟婦少寡悉敬養之終其身兄弟皆有子俱/夭悉歛葬如巳出又為兩嫂連舉大䘮動皆循禮)¶
　　(子運昌/舉進士)¶
　徐文斗(新城縣志慶餘子隨父官珙城時流冦掠/城邑慶餘被執文斗請以身代賊並殺之)¶
　姚自虞(陳廷會姚孝子傳字象梅由鹽官徙錢塘以/親年老奉養不離左右者數十年天唘間杭)¶
　　(火延燒數十里值自虞掃墓歸倉惶不辨門徑冐/走烈火中髪盡焦爛奉父母従他竇出天忽返風)¶
　　(自虞屋宇獨存中丞蘓公旌其門曰孝感自虞先/世隸籍尚衣府典籖當以自虞兄充補自虞曰吾)¶
　　(兄方翼上進以慰兩親奈何以俗吏擾/之乃身任其事崇禎己卯以夀終於家)¶
　孫畯卿(新城縣志性至孝母疾割股以進疾/遂愈兄歿遺孤甫六嵗撫之如已子)¶
<pb:KR2k0044_WYG_182-15a>¶
　何蘭旌(應撝謙何蘭旌墓誌字湘來錢塘人早孤祖/母與母撫之成立祖母年八十餘蘭旌孝養)¶
　　(不懈疾革哀號頓地絶而復蘓母病侍湯藥晝夜/不解帶目盡腫葬值隆冬衰絰徒跣冒霜雪行百)¶
　　(里足凍指墮遂成瘡疾每念生不獲養親凡嵗時/不受子孫拜賀㫁諸滋味僅供脱粟而已崇禎辛)¶
　　(巳嵗大饑給糜粥施藥餌全活甚衆少為名諸生/經史百家靡不通貫尤精於易言方行矩為鄉里)¶
　　(所矜式學者/稱江滸先生)¶
　孫起觀(富陽縣志少有至性父廷楫為宗人所忌值/伯兄與従兄忿争従兄邂逅身死并訟及廷)¶
　　(楫竟坐論死時起觀年尚幼往來赴訴多中夜間/行艱苦百出一日夜行遇虎暗中相觸迫視之虎)¶
　　(也竟弭耳去人以為孝感後廷楫終/得昭雪間里咸稱為孝子之力云)¶
<pb:KR2k0044_WYG_182-15b>¶
　駱繩先(舊浙江通志臨安人聞冦警祖母陳年八十/矣不能行囑䋲先速避去䋲先涕淚交頤卒)¶
　　(不去冦至/俱被殺)¶
　柴世堯(舊浙江通志字雲倩仁和人四齡䘮母事後/母孝父紹勳宦遊獨家居奉祖弱冠中鄉舉)¶
　　(及㑹試得父手書言病心動流涕棄試奔歸而父/已卒扶櫬歸里服闋後母在堂曰吾寧以三公易)¶
　　(一日耶方伯朱本吴疏薦詔下特徴力請終養不/赴迨後母卒所生僅三女盡出家財贈之著蝶園)¶
　　(集行/世)¶
　徐周官(錢塘縣志字又旦母病劇嘗湯藥侍床褥晝/夜不離者數月百計醫禱請以身代及歿哀)¶
　　(毁㡬不能生事父尤色養曲意承順能得懽心鮮/兄弟友愛諸姊甚篤族人國課不能償悉周官代)¶
<pb:KR2k0044_WYG_182-16a>¶
　　(輸嵗以為常貧不能葬及無後者為維持經紀/戚黨中貧乏者周恤備至賴以舉火者數十家)¶
　祝匡文(海寜縣志字光升貧甚兄巨文卒遺孤四匡/文獨力為人傭耕以給家食崇禎辛癸間嵗)¶
　　(大歉匡文必先飯孤兒/自採橡藿咽之得不死)¶
　傅齡發(錢塘縣志字長含弟齡熙字長穆並儀部巖/子巖遇難刃将及齡熙時年十四以身蔽翼)¶
　　(其父刃著於頰而死齡發起救矢透左腋而仆少/頃復甦見父弟死慟曰吾一家可謂無負國恩矣)¶
　　(遂以手抉其創創裂而卒時三屍皆枕深草中三/日巖妻姜與其長兄齡文始克殮荒山無人僅収)¶
　　(其骨遂各以墨志其髀股匣之以歸後二十年始/克葬皆有文名與其伯兄號三俊俱殉父兄之難)¶
　　(節烈孝友/出於一門)¶
<pb:KR2k0044_WYG_182-16b>¶
　俞可章(臨安縣志貢生生二子爾晉爾鼎明末父子/為冦所執可章賂以金贖子死二子跪泣求)¶
　　(留父父子三人抱/泣争死冦盡殺之)¶
　俞守正(臨安縣志年甫十三冦至同父一觀被執寇/殺一觀見守正為童子欲挾之去守正曰父)¶
　　(死子義不獨/生遂并殺之)¶
　俞爾濱(臨安縣志生員俞可鈺子事繼母至孝冦至/母方氏閉門經死爾濱繞母屍而哭亦為冦)¶
　　(所/害)¶
國朝¶
　郭氏三孝子(舊浙江通志仁和郭仲和有宋賜祖墓/在靈隠寺西為土豪曹氏所佔其父渠)¶
<pb:KR2k0044_WYG_182-17a>¶
　　(南力不能勝忿鬰成疾仲和走都叩闕曹懼尾至/清河擠之水中死及渠南病仲和子府年十二刲)¶
　　(股肉以救祖鄰家火府負病母冒烈焰踰墻出遂/得俱活後府病府子嗣汾禱天日夜不止急聞空)¶
　　(中有聲云増孝子父夀一紀府夢神以紅丹一丸/納入其口病漸愈嗣汾後又復其土豪所奪之墓)¶
　　(雪祖/父仇)¶
　顧大觀(舊浙江通志字維垣先世自㑹稽徙錢塘父/恒宇客粤卒大觀甫十二聞訃擗踊號慟即)¶
　　(問粤路所向祖望龍撫其背曰爾志奔䘮耶粤将/萬里奈汝㓜何大觀以首搶地不欲生不得已許)¶
　　(之竟走粤扶柩歸途過彭口經小孤&KR0275;作舟㡬覆/同載者皆失色大觀伏柩側號天慟哭&KR0275;忽止舟)¶
　　(中人皆額手曰吾等幸免魚腹者實賴此孝童於/是人咸目為顧孝童年十六祖病疽殷床褥間澣)¶
<pb:KR2k0044_WYG_182-17b>¶
　　(滌拂拭不稍怠及沒號慟如䘮父事母陳盡孝與/弟友愛無間年各六十猶同㸑子侍御豹文鄉賢)¶
　　(留祀冊大觀以信義自負葬其死友俾祀事無缺/宗姓之孤寡者贍之終身明季潰兵掠子女傾槖)¶
　　(贖還其家嵗饑設/粥捐賑活人甚多)¶
　丁大綬(杭州府志字步玉仁和人五嵗䘮母後母鄭/生子錫俱就塾大綬以弟幼掖之行雨則傾)¶
　　(其盖以覆弟及婦卒悉以婦遺簮珥為弟娶婦亡/何弟病亟目視兩子者再大綬曰汝子吾子也敢)¶
　　(有二視耶呼己子與姪俱前長景儀次澎次景鴻/次濚曰汝輩雖同堂當如一父之子故景儀兄弟)¶
　　(出入起居無弗同者負郭田四柝之為弟子娶婦/先於已子焉鄉賢留祀冊所著有家訓輯畧行世)¶
　張渭芳　張芝夢(舊浙江通志錢塘人母沈氏病篤/渭芳年十七祝天割股以進母病)¶
<pb:KR2k0044_WYG_182-18a>¶
　　(遂瘥後復發欲一見媳媳江氏女也入門年始十/六亦潛割股以獻姑剪深見骨暈而仆小姑驚呼)¶
　　(江亟起掩其口而隂以股肉煮藥進姑亦愈其時/有張芝夢亦以孝稱與妻楊侍老父病衣不解帶)¶
　　(者經年夫妻先後割股呼天求代父病/以瘳巡按王元曦嘉之以額表其門)¶
　葛念(舊浙江通志字思善父邦以輸糧北上卒於途/不知其地念年未成童聞訃㡬絶便欲覔父死)¶
　　(所衆以其年少固止之甫長親友勸娶泣曰父棺/未及歸葬何以娶為遂徒步走千里外經三載始)¶
　　(得其處撫棺慟/哭負骸骨歸)¶
　吕蘭(舊浙江通志字谷芳少失怙年二十六家貧未/娶與母蔡氏相依為命性好學喜作詩以嘔血)¶
　　(死母益困蘭素與毛人慶友善一日人慶疾忽作/蘭語曰我谷芳也予生不能養母今雖死魂魄猶)¶
<pb:KR2k0044_WYG_182-18b>¶
　　(依母側予母不食已二日矣従公乞升斗以給吾/母人慶家亦貧持錢二百文以餽其母聞者泣下)¶
　陸承祺　陸承祚(馮景二孝子傳陸夢蘭二子長承/祺字又祉次承祚字端明夢蘭客)¶
　　(死鬱林時方軍興踰年而凶問至二子年尚弱號/慟拜辭其母曰兒不得父骸不生還矣家酷貧二)¶
　　(子梵甇走萬里道乞食而進厯烽烟戎馬間得至/鬰林有老嫗煮糜以給餓者二子就食遂問之嫗)¶
　　(指叢箐中云彼纍纍者率朽敗不可問傳云是中/有浙人未知是耶二子乃詣前刺血滴骸閱十餘)¶
　　(棺皆格不入二子拊膺呌天哀感行路忽遇父故/人導棺在蕭寺二子隨以往撫棺一慟皆隕絶時)¶
　　(聚觀者見二子死急以水漿灌其喉久之承祚甦/而承祺死矣承祚孑身匱兩骸左擔以出蘭足黧)¶
　　(面還家報母而母已盖棺數日先是承祚道遇鄉/人寄書歸母見書慟哭曰不意吾兒先我見夫于)¶
<pb:KR2k0044_WYG_182-19a>¶
　　(地下既卒哭歎曰夫柩已歸吾復何戀絶粒六日/而死承祚季弟承烈年十四哭諸有司之庭請祀)¶
　　(承祺於學宫而載母與/兄於郡邑志皆如其請)¶
　徐繼恩(舊浙江通志仁和人父偉章以孝稱後臥病/子繼恩割股以療之病遂愈後繼恩病子鄴)¶
　　(亦割股救父得瘥/人稱徐氏世孝)¶
　霍禄科(杭州府志錢塘人康熙五年火及其廬禄科/父萬言年八十餘蹣跚未出禄科冒烟救之)¶
　　(其子文舉復入救其祖父俱焚死次日見文/舉灰骨猶依祖父膝前人稱為一門孝子)¶
　楊斌(海寧縣志字乗六杭州府學生以次子雍建貴/封徴仕郎吏科給事中性至孝初丁乙酉之變)¶
　　(兵及母頸斌號泣/請以身代兩釋之)¶
<pb:KR2k0044_WYG_182-19b>¶
　王一麟(杭州府志府庠生錢塘人少孤力學母邵哭/夫失明一麟䑛目復開祖母亡廬墓枮柏復)¶
　　(茂康熙十/二年旌表)¶
　燕士俊(杭州府志錢塘人國初江南敗兵入浙士俊/奉母避梁渚母驚憂成疾禱天剪股納藥母)¶
　　(病得痊後母卒哀毁㡬於滅性終身布衣蔬/食祖志學以醫名後傳其秘治病多奇效)¶
　王修玉(舊浙江通志字倩修父世明嵗貢為鄱陽令/修玉弱不好弄惟嗜讀書方成童祖母陳老)¶
　　(且疾每夜露香祝天願減齡益祖母夀父以誣獄/被逮吏卒環衞甚嚴修玉往視鞭笞交下不為動)¶
　　(父在縲絏凡飲食波溺俱為扶持其後學益邃與/毛先舒吴任臣交著作甚富尤工於詩著有汴遊)¶
　　(松壑蕭逺堂據/梧叢説等集)¶
<pb:KR2k0044_WYG_182-20a>¶
　沈棄疾(公舉事實字又辛海寧諸生父異號絅菴博/極羣書&KR0343;心理學身體力行家法謹嚴著有)¶
　　(待後集八十卷藏於家以讀書積徳垂訓後人棄/疾克承家學善繼其志性至孝童年母患弱症每)¶
　　(夜祝天求代甫結褵率婦金悉售簮珥易衣飾以/供醫藥母歿哀毁備至䘮葬盡禮兩季弟俱在穉)¶
　　(齡屬金氏撫之成立仲弟裕早天遺孤六嵗恩撫/如已出飲食衣服悉與子均授産授室至年三十)¶
　　(始析居待兩季弟怡怡友愛垂白無間言従叔去/非以誣䧟入獄而病其子適患痢不能入侍乃代)¶
　　(之往夜則手奉湯藥旦則力訴憲司情詞真切感/動當事得保釋歸歿於家後其子無力舉殯出金)¶
　　(助葬人貧不能卒嵗餽以薪水猶不給甫嵗朝即令/妻㧞䯻上簮脱所服襖卑之典質曽以館穀置族)¶
　　(人采臣田采臣歿憐其妻張氏能立節撫孤遂焚/劵而還其田家本儉素而解推之舉棺殮之贈不)¶
<pb:KR2k0044_WYG_182-20b>¶
　　(一而足皆拮据圖之無少徳色年六十無疾/卒以子翼機官侍讀學士累贈中憲大夫)¶
　何嘉諫(鄉賢留祀冊富陽諸生少䘮父一慟㡬絶及/葬願以身殉卧父穴中抱父棺不出母命強)¶
　　(出之歸慟哭不欲生者數月母病湯藥親嘗母卒/廬墓三年墓傍産芝草數莖人稱孝感嘗道得蒋)¶
　　(姓遺金立騐明還之葬族人三世遺骸友人胡紹/宗家遭疫厲死無所歸悉為殯殮其他善行甚多)¶
　孫鳯壵(鄉賢留祀冊餘杭庠生順治己亥父膺嵗薦/廷試鳯壵念親老隨侍扶掖鞍馬間歴數十)¶
　　(盡夜無倦色返至淮揚父病卒於舟時值海冦兵/戈梗路覔棺不得鳯壵號泣呼天遇老人指示購)¶
　　(得棺以殮扶櫬渡江歸躬負土築墳手植松柏廬/於墓側墓産靈芝數莖兄之泓家失火卧摟不能)¶
　　(下鳯壵冒烈焰越墻而/上掖兄出得免於厄)¶
<pb:KR2k0044_WYG_182-21a>¶
　汪于髙(仇兆鰲汪于髙傳字昭武號睡菴錢塘人父/闕萼倚廬南屏山病亟于髙時年十一倉皇)¶
　　(獨行自里門逹父所凡十數里遇所親欲擕之歸/必不可廼偕往侍湯藥惟謹父歿哀毁骨立與兄)¶
　　(居再世不分㸑于髙素豪於飲自兄歿遂終身廢/杯勺族母家被火于髙冒烈焰出之火中宗人某)¶
　　(其業師也亦掖之出方燎原時于髙往復數四被/熏灼無完膚卧病月餘得不死鄰鍾某負債将執)¶
　　(其妻俱去于髙聞為償其逋鍾詣髙請為奴于髙/曰我拯汝夫婦而復利汝夫婦耶遣之喜書大字)¶
　　(製筆長丈許肩背並用有五字勒/石天竺寺門縦横尋文筆法入古)¶
　凌紹乾(錢塘縣志字子健康熙己卯副榜父病龥天/願以身代奉母盡孝母卒哀毁骨立遂殞其)¶
　　(身生平注經史性理諸書有問是師/是移是因是等集行世崇祀鄉賢)¶
<pb:KR2k0044_WYG_182-21b>¶
　查繼輔(鄉賢留祀冊海寧人父疾祈以身代果染父/病久而始愈母病目以舌䑛之數月復明弟)¶
　　(早歿撫孤姪與/諸子同子嗣韓)¶
　董玉煒(公舉事實餘杭人性孝友又天根病目失眀/玉煒龥天哀禱早晚以舌䑛之父月復眀母)¶
　　(趙患疽奄奄一息醫藥㒺效玉煒口吮患處毒退/獲痊年五十子孫滿前而父母穢器必親自洗滌)¶
　　(父母歿悲號&KR0429;怛䘮葬/不遺餘力崇祀鄉賢)¶
　羅萬國(題旌冊仁和人弱嵗䘮父號泣如成人及長/事嫡母尤孝謹母患疽親為吮毒母卒刻木)¶
(聞奉以供朝夕奉事如生時事/    旌)¶
　金世臣(杭州府志仁和人除夜隣火延燒世臣負父/出烈焰中焦頭爛額死而復生具題奉旌)¶
<pb:KR2k0044_WYG_182-22a>¶
　盧必陞(錢塘縣志錢塘人叔無子以必陞嗣本生父/病思食蟛蜞非其時莫致必陞擕筐採取風)¶
　　(潮忽至沒於水漁者救之猶手蟛蜞不釋所嗣父/被流賊冲失時方盛暑呼號奔走滿足血淋尋見)¶
　　(同歸父卒闕/闕)　(三年事/)¶
　許嘉賢(富陽縣志字心寰事親色養備至父病刲股/和藥以進歿則哀毁勿勝結廬墓側具題奉)¶
　　(旌/)¶
　謝勛(題旌冊於&KR0343;人性至孝山賊猝至勛語妻子曰/吾為母不暇計若等矣遂棄家負母潛逃母子)¶
　　(俱得免具/題奉旌)¶
　洪宗濂(公舉事實字昉叔仁和人六嵗䘮父家甚貧/母汪撫之成立比長為人㑹計得俸歸竭力)¶
<pb:KR2k0044_WYG_182-22b>¶
　　(奉母年逾三十而不能娶康熙戊申秋母患惡痢/百藥㒺效宗濓徬徨無措乃冒雨走三十餘里詣)¶
　　(東嶽祠叩首哀號願以身代不數日母病頓愈宗/濂遂病不起兄疑為積勞所致急延醫調治宗濂)¶
　　(謂兄曰弟已投詞東獄神願以我夀益母今母愈/弟不得生矣但母病初痊幸勿即告致重傷吾母)¶
　　(心言畢竟卒/時年三十八)¶
　趙唘裕(題旌冊錢塘人十嵗䘮父哀慟不欲生事母/尤孝謹不離左右者數十年及母卒執䘮盡)¶
　　(禮廬墓三載雍正四年具題奉旌錢塘縣志兄患/惡疾近者輒染唘裕扶持起居飲食與偕夜則共)¶
　　(床寢兄瘳唘/裕亦不染)¶
　孫鑰(題旌冊富陽人弱嵗父卒擗踊盡哀水漿不入/口者累日母老雙瞽鑰盡心色養厯年不怠母)¶
<pb:KR2k0044_WYG_182-23a>¶
　　(歿廬墓三年雍正/六年具題奉旌)¶
　章超(題旌冊富陽人父患疽吮之獲愈母疾/龥天求代病獲痊雍正六年具題奉旌)¶
　吴脩齡(題旌冊錢塘人年十四父士培疾龥天求代/及歿寢苫枕塊宛若成人事祖母張備極孝)¶
　　(養有偷兒夜入其室罄取所有舉火焚其廬張匿/複壁中脩齡冒烈焰負之出衣履俱灼毛髮為焦)¶
　　(母錢氏孀居卧病親奉湯藥衣不解帶者/三年歿後䘮葬盡禮雍正八年具題奉旌)¶
　謝三祝(題旌冊於&KR0343;人父病焚香告天願以身代衣/不解帶數月及歿廬墓三年雍正九年具題)¶
　　(奉/旌)¶
　吴嵩齡(公舉事實字與九仁和人父允焞順治初知/夀寜縣與妻瞿同死㓂難時嵩齡尚幼縣諸)¶
<pb:KR2k0044_WYG_182-23b>¶
　　(生葉聞祖匿之得免及官兵獲冦嵩齡遇之舟中/痛憤持棓擊冦舟人咸為感動歸後具衣冠葬父)¶
　　(母丁家山廬於墓側晨夕攀號積成心疾既長以/能詩遊京師為名流所器重久之歸里仍棲丙舎)¶
　　(疾發/而終)¶
　孫光祚(公舉事實字爰裔仁和人國學生年弱冠隨/父客趙代間遭流冦剽掠父受重傷光祚號)¶
　　(泣抱持賊憐之捨去父歿哀毁過禮母性方嚴小/失意光祚與妻長跪以請垂老不少懈母病延醫)¶
　　(艮山門外醫以除夕不赴光祚詣請徑路傾欹屐/齒屢折母病愈遂捐金修砌十里之内竟成坦途)¶
　　(葬母穿壙見舊穴急封掩改穴以避術家以改處/多石為慮不聽發土果得石石盡則穴在焉人以)¶
　　(為孝義/所感)¶
<pb:KR2k0044_WYG_182-24a>¶
　陸寅(錢塘縣志字冠周運昌孫圻子善詩年十六圻/以牽累繫獄寅従入囹圄晨夕侍奉尋得釋圻)¶
　　(遂棄家逺遊不知所之寅上事病母下撫弱弟克/殫心力母歿後有人傳圻在武當山寅即日徒步)¶
　　(出門直趨武當求之不見隨徧覔各省涉歴險阻/十餘年不歸然竟不可得遂入京丁卯中順天鄉)¶
　　(試明年成進士以哀慕勞瘁踰年衉血卒子邦玠/字勉之有文名雍正庚戌進士官戸部主事卒)¶
　朱常安(公舉事實錢塘人中庚午武舉康熙乙卯父/病泣禱於神叩頭流血父疾尋愈丁巳父復)¶
　　(患囊癰庚戌復閃折右足皆百計調治雖家益貧/而奉養竭誠始終不倦及父歿葬於貴人峰廬墓)¶
　　(三月有馴虎之異嗣後凡忌辰必茹齋衣素痛哭/三日數十年不衰遇已生辰終身不受賀題旌冊)¶
　　(雍正十一年/具題奉旌)¶
<pb:KR2k0044_WYG_182-24b>¶
　項日永(公舉事實字其譽錢塘人髫齔能得父母歡/後賈於閩㑹閩變道梗不通念二親逺隔棄)¶
　　(資歸夜行晝伙従間道走仙霞嶺逾年始得逹居/一載父母相繼歿哭泣盡哀有姊適汪氏為里人)¶
　　(搆訟波及日未白其寃一日詣汪見晨炊未舉即/趨出解衣易米為具比歸妻曰家有米答曰吾恐)¶
　　(姊飢不能待也康熙丁亥戊子間嵗大歉出已粟/以賑自江干達湖墅沿途遇飢人人給半升存活)¶
　　(者無算一時富民慕/義亦争給米以助賑)¶
　顧蘭(錢塘縣志字芝侣仁和諸生割産讓兄膳養寡/嫂三十年如一日公舉事實蘭授室未月餘即)¶
　　(與二親同寢處夜必數起視安母諭之則曰兒與/父母隔終不成寐不如共寢之安母疾衣不解帶)¶
　　(者累月及卒哀毀骨立三年不御酒肉服闋猶哀/泣者十餘年平生折節讀書不求聞逹著有孝經)¶
<pb:KR2k0044_WYG_182-25a>¶
　　(或問箋註行世二/畱堂集藏於家)¶
　方聲宏(公舉事實字蜚&KR0056;錢塘人正學之裔世有隠/徳宏生而至性過人弱齡能順承親意處昆)¶
　　(弟推棃讓棗極篤友于父疾親嘗湯藥衣不解帶/者累月疾甚龥天求代剪股和藥以進父歿哀號)¶
　　(擗踊痛不欲生未㡬復遭母䘮備物盡禮既葬廬/墓三年嵗時祭享哀慕無巳年七十六卒題旌冊)¶
　　(雍正十一年/具題奉旌)¶
　錢封(錢塘縣志字軼秦年十三執母徐䘮里中稱小/孝子父士璋凡三娶封事後母一如所生父歿)¶
　　(時封年已六十有一/哀號擗踊宛如嬰兒)¶
　孫敞(公舉事實字愷殷錢塘人事繼父克盡子職侍/疾衣不解帶形容毁瘠䘮葬盡禮兄彦臣失明)¶
<pb:KR2k0044_WYG_182-25b>¶
　　(問寒燠視起居撫之若嬰兒事之若嚴父視異母/弟如同胞甲寅閩逆倡亂難民被掠敞倡義収贖)¶
　　(俾得骨肉完聚其路逺不能/歸者給以貴糧人咸義之)¶
　楊兆璘(公舉事實字友三錢塘貢生髫年䘮母哀動/左右父卒執䘮盡禮三年未嘗見齒事繼母)¶
　　(備極色養兄弟三人同居共㸑終身無間言族人/貧不能祭捐置祭田祀有所餘復分給焉至出粟)¶
　　(賑飢施棺木設義&KR0664;修橋梁開河/道更無倦色士民無不稱其孝義)¶
　方文華(公舉事實字卓峰新城人甫十嵗母潘患弱/症湯藥親嘗便溺必躬自浣滌者三載母歿)¶
　　(哭泣擗踊如成人父館於鄉離家四里許每早出/夜歸文華朝夕扶持繼母邵生子女四人頗分愛)¶
　　(憎文華事之益恭謹雖加以箠楚必長跽引慝母/亦感悟愛如所生先是母歿時遺二弟俱幼家貧)¶
<pb:KR2k0044_WYG_182-26a>¶
　　(厨無粒粟常覔螺蛤代餐必先餉諸弟/然後食後篤志於學補庠生以嵗貢終)¶
　許曰瓏(公舉事實錢塘諸生幼失恃哀毁如成人父/歿泣血三年未嘗見齒鄉黨咸稱其孝平居)¶
　　(敦本睦族任䘏親黨嘗集里人不以孝弟忠信之/義遇忿争搆訟者委曲化導令人自愧焉葬親西)¶
　　(溪有方氏逺塜在墓傍曰瓏與方氏立約任其祭/掃且於春秋祭祀時恒具紙錢以奠之其厚徳尚)¶
　　(義又/如此)¶
　方來(公舉事實字聖祥錢塘人性孝友父母教極嚴/稍不懌輒長跽以請解顔乃起祖歿力營宅兆)¶
　　(廬墓經年葬叔嬸従弟數柩撫幼弟友愛無間/嘗承父志贖難民獲完聚者數百家惜蚤世)¶
　何章雲(公舉事實錢塘庠生性至孝母患疾章雲衣/不解帶晝夜侍榻前扶抱不頃刻離及歿絶)¶
<pb:KR2k0044_WYG_182-26b>¶
　　(粒十餘日父患脾虚卧榻半載章雲跪榻前兩手/托之以手接便溺習以為常歿後葬九曜山去城)¶
　　(二十里許每朔望必詣墓擗踊二十年寒暑不輟/與弟友愛撫孤姪教養兼至生平立品端謹博學)¶
　　(善文著有輝/映堂集十卷)¶
　金煜然(公舉事實富陽人康熙乙卯舉人年九嵗時/山寇竊發父兄入鄉覔避處冦猝至煜然哀)¶
　　(號跪請曰寧殺我勿傷我母寇曰童子有此孝心/乃捨之反示以隠僻處得避去十五嵗母乳生癰)¶
　　(百藥不效煜然以口吮之其痛稍止吮至一月而/愈又母足患㾾經年潰痛煜然告母欲䑛之母以)¶
　　(穢惡不許乗母睡熟以舌䑛瘡母覺反責之仍遇/睡輙䑛瘡亦漸瘳父歿廬墓三年晝歸奉母夜出)¶
　　(守墓及領鄉薦不起文㑹試時知縣趙祿星踵門/敦迫以母老辭趙嘆為不可及餽以参餌欲以孝)¶
<pb:KR2k0044_WYG_182-27a>¶
　　(行旌人固辭不可乃止題旌/冊雍正十一年具題奉旌)¶
　　嘉興府¶
　漢¶
　張武(後漢書本傳吴郡由拳人父業郡門下掾送太/守妻子還鄉里至河内亭盗夜劫之葉與戰遂)¶
　　(亡武時年幼不及識父每節持父遺劍至亡處祭/醊泣而還太守第五倫嘉其行舉孝㢘遭母䘮過)¶
　　(毁因哀/慟絶命)¶
　唐¶
　丘為(至元嘉禾志嘉興人事繼母孝嘗有靈芝生堂/下官至太子右庶子時年八十餘而母無恙給)¶
<pb:KR2k0044_WYG_182-27b>¶
　　(以俸祿之半及居憂觀察司使韓滉以致仕給禄/所以惠養老臣不可以在䘮為異惟罷春秋羊酒)¶
　　(初還鄉縣令謁為候門罄折經/縣治降馬而趨年九十六卒)¶
　宋¶
　王琮(至元嘉禾志崇徳人字伯玉髙宗紹/興間登進士第以孝友稱官至左司)¶
　陳四四(𢎞治嘉興府志嘉定十一年剖心治親/之疾表其坊曰褒孝即今聨魁坊也)¶
　吴三五(𢎞治嘉興府志桐鄉千金鄉人父疾苦於痢/藥禱勿愈乃割股和粥以進父食而甘之痢)¶
　　(遂止有司疏厥/事詔旌其門)¶
　潘生(𢎞治嘉興府志俗名十三桐鄉清風鄉人割股/和粥以瘥母病有司欲陳其事以旌之生力辭)¶
<pb:KR2k0044_WYG_182-28a>¶
　　(曰事母吾分内事也初何/心求知於人人尤重之)¶
　錢四十二(𢎞治嘉興府志桐鄉千金鄉人母有疾湯/藥勿愈每夜禱於天幸延母年病日以篤)¶
　　(遂煮粥割股而投諸中母甘其味/翌日遂愈有司以聞詔旌異之)¶
　范圭(𢎞治嘉興府志桐鄉人事親貧無以供甘㫖必/力致之母遘疾藥久勿愈割股和粥母食&KR0116;味)¶
　　(異不數日而體健有/司以聞詔表其門)¶
　施二(𢎞治嘉興府志桐卿募化鄉人事母病久不解/帶巫醫屢易㒺效乃夜焚香龥天願減已算以)¶
　　(益母夀又宻割股肉和米煮粥食/之母遂愈有司白其事詔表其門)¶
　元¶
<pb:KR2k0044_WYG_182-28b>¶
　潘應定(明一統志嘉興人博覧典籍尤以孝行名於/時母䘮廬墓哀號無間時有桂花變色白鶴)¶
　　(來翔之瑞左丞周伯𤦺嘉其/孝為書雙禎二字掲於墓所)¶
　戚敬(徐一夔戚孝子記字乗肅秀之白苧里人母疾/救弗效刲股肉以進時母已不能啖一日而死)¶
　　(敬勺飲不入口者三日痛哭絶而復甦将葬掘地/尺餘泉水淫浸敬負土為墳既葬徬徨不忍去或)¶
　　(勸之返敬曰吾舍母何之乃附墓為菴伏匿其中/望墓杖服頓踊三月有白芝五本生廬側人以為)¶
　　(孝感将像母而事之告工以状工未悉一日工夢/姥曰吾戚母也汝為識之翌日工刻木惟肖敬奉)¶
　　(以龕帟飲食必祭出入必告有事必禱一如生時/吴門之陷前鋒犯秀境敬瞪目起曰吾忍去父母)¶
　　(墳墓耶乃散財集弟子保里中白苧完好如故公/府将賞之謝曰吾為墳墓舉耳不願賞後部使者)¶
<pb:KR2k0044_WYG_182-29a>¶
　　(薦為文學掾歴三十年未徙官人/以其孝不斥其名直曰孝子云)¶
　過宗一(貝瓊過宗一傳海鹽昭明里人早䘮父獨與/母居元至正十六年張士誠陷姑蘓畧地至)¶
　　(海上宗一負母逃猝與冦遇欲殺之以身蔽母中/數創乃舍而去既返益田傭以給食母卒六年不)¶
　　(克葬寢苫服衰蔬食不變與人語輒泣下有燕巢/其傍東西相向及葬母燕去不復至人皆異之)¶
　陳寳生(檇李詩繫字彦㢘海鹽人父思恭客泉南娶/莊氏思恭賈海而死荘擕孤歸鹽守節寳生)¶
　　(少有才名兼善繪事與雲間黄子久契宻後寳生/作春草堂於婁上以奉母遍請名人詩文以傳之)¶
　　(又居峽石東山以父溺海終身不至海上子久來/鹽嘗拉之觀濤偕至東城輒涕泣曰陽侯吾父仇)¶
　　(也子久動容亦不往而罷/因為作仇海賦記其事)¶
<pb:KR2k0044_WYG_182-29b>¶
　沈嗣昌(道琛沈嗣昌傳字原懋一字夀康居海鹽之/徳政鄉早䘮母事父孝父歿勺水不入口者)¶
　　(三日杖而後起營葬於豊山之麓遷母柩合葬焉/構廬其側覆以編茨障以土垣匍匐其間望親壠)¶
　　(以泣如是者六年洪武元年卒邑宰王文造/其廬書孝隠扁以旌之劉儼為撰孝隠堂記)¶
　崔永(續文獻通考海鹽人七嵗䘮父母韓氏従繼父/謫海南後永徒步至瓊州求母時繼父已歿有)¶
　　(司以配屬不許歸永復號泣請於朝許之舟行遇/風永入水負母因感疾卒江西布政使以聞為之)¶
　　(祭葬仍給驛舟歸其母永往/返數四人以崔孝子稱之)¶
　明¶
　殷近仁(明一統志嘉興人博學能文與其弟原善原/誠友愛無間言家貧親老同心協力以供甘)¶
<pb:KR2k0044_WYG_182-30a>¶
　　(㫖之養近仁洪武初以孝弟授山西平遥知縣未/㡬親䘮葬祭盡禮服終以所著蒞政戒銘四十二)¶
　　(篇獻於朝擢/廣西恭政)¶
　殷原善(沈繼宗殷原善傳嘉興人兄近仁擢授廣西/恭政沒於官其妻亦逝遺孤子三女一皆幼)¶
　　(不能自立原善撫之如已出提擕喚姁無不至原/善時年四十餘鰥居不要其友吴筠章諷之原善)¶
　　(泣曰兄子猶吾子使吾娶而不賢/諸孤将何所托哉筠章嘆服而去)¶
　包珪　包江(嘉興縣志包愉字成甫洪武中詔求人/才郡邑交薦固辭不受永樂間詔取富)¶
　　(户入京師有司疏愉名以進時年七十有九長子/珪願代父行幼子江號泣固請以身代兄弟争赴)¶
　　(有司/旌之)¶
<pb:KR2k0044_WYG_182-30b>¶
　凌孝子(懿行編失名嘉善思賢鄉人永樂中父以典/税被誣逮繫京師孝子年未壮號慟上書得)¶
　　(釋水陸風雨備嘗/艱苦竟以是殞)¶
　陳昺(萬歴嘉興府志秀水人事母沈盡孝母遘危疾/晨夕奉藥裹侍床褥間母忽思食鯉乃早起循)¶
　　(溪岸行俄聞魚躍聲解衣入水得巨魚為羹奉母/病尋愈迨居䘮廬墓三年以誕晨祀母有一雁従)¶
　　(天而下舒頸鼓翼馴擾庭/中里人繪二異圖詠歌之)¶
　岳商(嘉興縣志字成卿兄夏多子商於宅讓受惡藏/獲讓受老别治子舍奉父母以孝謹稱兄弟皆)¶
　　(素封及兄卒凡役必肩其難且重者孫元/聲和聲駿聲三人鼎貴咸謂孝友之報)¶
　禇元卿(嘉興縣志事親孝養備至父病龥天請代父/沒泣枯流血母䘮哀痛㡬絶水漿不入口者)¶
<pb:KR2k0044_WYG_182-31a>¶
　　(七日廬墓三/年屢奉憲奨)¶
　檀郁(方學漸檀郁傳桐鄉人家貧少孤母汪氏孀居/不二郁事之極孝母疾晝夜侍湯餌不解帶夜)¶
　　(則稽顙北辰求以身代母卒哀毁踰禮葬縣治西/北二里許山多石不可以穴郁徬徨悲泣焚香叩)¶
　　(神曰郁不孝使吾母葬無處所罪莫大焉神其牖/之越四日鄉人胡伯恭夢一人告之曰檀孝子有)¶
　　(穴湧泉可丈餘耳既覺走語郁詢堪輿家無所謂/湧泉穴者醫士程伊聞之曰醫家有湧泉穴在足)¶
　　(心意者山之麓乎因求之果得土僅容棺母遂得/葬郁廬其側哀慕如初䘮蓬首垢面三易寒暑山)¶
　　(素無泉每食必下山取水忽有泉自石罅湧出流/於坎色瑩味甘得免下汲至終䘮而泉隨竭邑令)¶
　　(請於直指使奏聞正/統丁卯詔旌其門)¶
<pb:KR2k0044_WYG_182-31b>¶
　周玭(萬厯嘉善縣志景泰中兄當戍五開玭年十七/慨然請代父兄不許有司亦難之玭曰家貧役)¶
　　(重非兄侍養莫慰親心請益力官不能/奪既之戍業裕嗣昌人以為友愛所致)¶
　沈昊(舊浙江通志海鹽人沈珍子性孝友奉諸母比/於所生撫異母弟妹無間有弟孟㬈以誣被逮)¶
　　(昊挺身代行准撫雅重之立為奏釋庭/中嘗産瑞竹一本兩幹人為孝友所感)¶
　顧態(萬厯嘉善縣志字汝羙少䘮母父納一婢婢挾/父勢凌態態事之益䖍積館榖置田百餘畝與)¶
　　(婢二子均析之父死婢就養於二子態泣留曰父/之所愛亦吾母也豈以存亡易心乃舉父遺物委)¶
　　(諸弟留婢養之終身/以貢授涇縣訓導)¶
　沈燮(嘉禾徴獻錄字泰夫平湖人天順時父橒獲罪/論死燮徒步闕下抗疏訟寃疏七上得減死流)¶
<pb:KR2k0044_WYG_182-32a>¶
　　(嶺表後以赦/還人稱孝子)¶
　秦涇(天唘平湖縣志字汝清幼䘮母哀思設像以事/如生時失愛於繼母事益謹撫異母弟尤篤繼)¶
　　(母久而安之繼母臥病鄰火㡬及臥所涇扶舁莫/及叩頭龥天風反火滅父沒廬墓三年知府鄭登)¶
　　(髙以/聞)¶
　張瑶(嘉興府圖記字朝貢嘉興人舉鄉試性孝友其/妻以疾不悦於姑姑欲出之瑶心知其無罪令)¶
　　(歸依母氏終身與兄同居孝養内外無間言郡守/徐盈髙其誼屢過咨論政事瑶未嘗干以私卒無)¶
　　(以殮徐為/具禮葬之)¶
　嚴震(嘉興府圖記字宗逺嘉興人世本儒醫震早䘮/母事父至孝父嘗患危疾震謂非藥餌可療禱)¶
<pb:KR2k0044_WYG_182-32b>¶
　　(於天割股肉為羹進之父疾立愈同時有甯冠/者崇徳人亦割股活其祖母而國典皆不及云)¶
　章傳普(萬厯秀水縣志少孤事母至孝母患心疾傳/普走補陀禱觀音大士願以身代後母病傷)¶
　　(寒濱死刲股肉和粥以進及卒哀/毁過瘠刻木為像終身事之如生)¶
　夏正(嘉興府圖記字時寅海鹽人性孝友/親沒廬墓事其兄宗如父鄉里稱之)¶
　沈琮(葉盛沈琮墓表正德壬戌進士授南京兵部主/事為夔州知府改重慶皆以䘮不赴最後得廣)¶
　　(州以卒天子署其家曰旌表知府沈琮孝行之門/琮字公禮其先苕人徙平湖父昇母潘氏繼蔡氏)¶
　　(琮卒時年五十幼穎悟與其弟監察御史珒齊名/人稱兩奇童先後取髙第得官居父母䘮相率結)¶
　　(廬墓下不食肉者凡六年有馴禽瑞草之異事間/有司以珒既卒例不得旌琮疏言願以及亡弟事)¶
<pb:KR2k0044_WYG_182-33a>¶
　　(雖不果聞/者義之)¶
　徐□(萬厯嘉興府志字子潔司訓縉子海鹽庠生痛/父縉罹倭毒具奏召集鄉兵滅賊以洩父寃得)¶
　　(㫖名曰忠孝軍乍浦沈/庄俱有戰功軍門優奨)¶
　馬珂(天唘平湖縣志字世望父官廣州上官令輸賦/金舟次彭蠡為逆藩盜所掠時迫試珂即手一)¶
　　(襆行或勸以試畢泣曰試乃重于父耶㑹王文成/平逆藩諗知廣州銀尚存遂請文成牒重跰數千)¶
　　(里訴之當事不得復/走訴之京卒得白)¶
　沈璧(萬厯秀水縣志號東隠正徳間應詔輸粟助邊/授千户弟兄五人最友善迨析産體父意推腴)¶
　　(受瘠伯兄長卿賦勞憊請以身代役季弟/遭囘禄即與築居比歿撫其孤給薪水費)¶
<pb:KR2k0044_WYG_182-33b>¶
　包世熙(馮夢禎包孝子傳太學生嘉興人副憲檉芳/子事父母曲盡誠孝萬歴庚辰父遘病㡬死)¶
　　(世熙露禱哀號嘗糞以辨甘苦始病迄痊五十餘/日未嘗一解帶臥久之夢神謂曰爾父夀止六十)¶
　　(既覺汗流驚懼曰吾聞古人有減算延親者遂宻/書一疏齊禱佛前願捐已算以續父餘抗詞宣懇)¶
　　(淚隨聲注其年應試歸/自南都不一月暴下卒)¶
　朱元弼(嘉禾徴獻録字良叔海鹽人父用中為人方/嚴有儒者風元弼尤安貧力學以古人為法)¶
　　(少䘮母事繼母竭力奉養及授室與其妻約曰倘/言母短長者當與君絶妻不勝恚微言之遂求絶)¶
　　(妻惶遽請自後不敢更言弟不善治生乃賣已宅/代弟償逋而自寄友人居為諸生需次鄉貢以年)¶
　　(踰六十例不得入官遂棄去垂老預知/死日别親友而卒學者稱逹隠先生)¶
<pb:KR2k0044_WYG_182-34a>¶
　許嘉謨(嘉興縣志字性初幼業釿氏母吴有痰疾生/弟嘉誥甫彌月痰作㡬不起嘉謨龥天請代)¶
　　(母弟得兩生數年後母疾再作嘉謨度不可活退/而㫁小指之半和羹以進母啜盡病霍然又十年)¶
　　(乃終里人欲為上状嘉謨曰此舉吾母未之聞奈/何聞人而徼之以為名同辭業鍥氏如故其子聨)¶
　　(登亦以割/股起父病)¶
　周文忠(萬厯嘉興府志字徳茂崇徳人兄遭冦掠躬/急其難母胡氏疾甚多方救藥弗效乃龥天)¶
　　(&KR0343;割股和藥以進親疾隨愈其他賑飢施棺尤/多義舉孫塤建百嵗堂以奉之夀終百有三嵗)¶
　顧昌(嘉善縣志鎉工也母年八十餘患痢且革昌日/往里中真武祠稽顙析以身代度不可為即於)¶
　　(神前刳心探之不得割旁膜煮羹進母已數日不/食聞其氣香甚食之頓愈每隂雨瘡痕痛楚不令)¶
<pb:KR2k0044_WYG_182-34b>¶
　　(母知昌年/亦九十餘)¶
　鄒昊(嘉興府志字孟昭嘉善人母年七十䘮明延醫/療之不效昊朝夕禱祝俄而母兩目中各重生)¶
　　(一瞳復明如/故人謂孝感)¶
　郁本宗(表黄郁木宗傳吾邑郁和川名本宗生有至/性父東槐抱沉疴本宗晝夜皇皇求四方良)¶
　　(醫丹藥以療不效不得已割股以進未痊再割以/進父飲湯忽有生氣是夕始鼾睡夢神人謂曰汝)¶
　　(命将傾汝子孝上帝憐之加汝十齡自是健飯善/步如平時嘉善縣志本宗父夀八十二終本宗哀)¶
　　(毁㡬不能生服闋/謁選授吉水丞)¶
　郭球(檇李詩繫字友虞平湖人母早孀兩月皆瞽球/以舌䑛目漸明嘉靖間倭入冦負母塗行冦猝)¶
<pb:KR2k0044_WYG_182-35a>¶
　　(至将加刅球以手摶血濺襟帶/適尉卒至幸脱天唘間詔旌之)¶
　沈藻(海盥縣圖經字元明力學工制舉業隆慶卯辰/聨㨗守秦州以㢘潔聞以忤要路掛冠歸貧無)¶
　　(以給教授生徒佐不人甘㫖父性卞急稍有不懌/必泣跪甚至受杖  辭一日郡守龔勉過候藻久)¶
　　(之不出值父怒跪不敢起龔知之深嘆其孝有薄/業悉讓弟以慰父心易簀之日母尚在向母叠誦)¶
　　(母氏劬勞句而瞑以子宏遇/貴贈階奉直天唘初祀鄉賢)¶
　周允文　周鼎隆(秀水縣志允文號衍溪襁褓時其/父相賈於燕坐事亡山海關外允)¶
　　(文長日夜涕泣侍母䘮葬畢偕其姊之夫偕行訪/父抵京見人輒哭詢一翁語之曰爾父我友也曽)¶
　　(以事故脱身塞外别已十五年矣允文遂出闗冰/霜踣頓逾數千里一日遇其父於途姊之夫前識)¶
<pb:KR2k0044_WYG_182-35b>¶
　　(之曰此非阿翁耶父子抱持慟哭時相已起家為/木商納婦生子允文恐其留不即返在路牽裾&KR0208;)¶
　　(歸色養數十年父子並以夀終子鼎隆字道従亦/以孝聞母莫性嚴目&KR2954;鼎隆委曲承歡至老不衰)¶
　　(事兩兄最友愛補博士與/同郡宋鳯翔並有文譽)¶
　錢繼科(懿行編字忠所嘉善人弱冠游庠富經術父/病逾年察色聽聲夜嘗數十起父構新居固)¶
　　(讓與弟繼美身安舊廬郤祖姑别業一介不妄取/延名師課二子長士升状元閣輔次士晉進士中)¶
　　(丞累贈宫/保大學士)¶
　馮洪業(平湖縣志字茂逺萬厯乙卯舉人性至孝父/伯禮卒於燕洪業徒跣奔䘮扶柩歸事母查)¶
　　(氏能養志卧樓燬冒烈焰負/母而出母疾割指以療之)¶
<pb:KR2k0044_WYG_182-36a>¶
　毛應銓(分省人物考號念軒平湖人早䘮父事母至/孝朝夕承顔務得其歡心後為諸生凡館寂)¶
　　(所入悉以與兄毫不自私登萬厯甲午鄉㮄丁母/艱廬墓三年哀毁骨立屢上公車不第司教安吉)¶
　　(與諸生講學論道士習丕變居官㡬十/載居無一椽至老猶與兄同居不分柝)¶
　沈元昌(嘉興縣志字鴻生以孝聞居䘮哀毁致疾有/弟四人終日怡怡萬厯癸卯舉於鄉先人遺)¶
　　(産悉以授諸弟已食貧弗顧也撫兩㓜弟如子/與人交藹若春風生平未嘗見其疾言遽色)¶
　陳謨(萬厯嘉善縣志字昌言父吉應貢卒於京謨匍/匐扶櫬歸哀毁骨立繼母悍數欲致謨死謨事)¶
　　(之益力将已所置産與父産均分為二讓其美者/與繼母弟母亦感動無間言晚年應貢不仕而卒)¶
　吴來臣(石門縣志字曰俞萬厯乙酉舉人與異/母弟同居備極歡愛母䘮哀毁過禮卒)¶
<pb:KR2k0044_WYG_182-36b>¶
　許錫璋(嘉興縣志字如季父病割左股以進弟病割/右股以救人稱孝友弟錫瓚字太微父歿兄)¶
　　(殞姪尚少為隣宦所逼攫其居且暮夜入賕将甘/心焉錫瓉庭斥别駕敺其贓胥毅然攘孤以出别)¶
　　(駕不能難妻沈/氏亦以孝聞)¶
　胡栻(海鹽縣圖經字敬之居澉川父本富室以性侈/損家日以所欲責栻栻竭力以致賓朋滿座雖)¶
　　(貧甚不少衰後母䘮父鰥栻夜與父同寢以腋煖/父足如是者十餘年父歿鬻所居以治䘮葬簞瓢)¶
　　(屢空寓於其/婣徐氏以歿)¶
　姚世華(萬厯秀水縣志字孟實父嚴或有譙讓輒引/咎跽請遭䘮毁瘠甲午試南畿以母病日不)¶
　　(肯行母督之往得雋歸逾年母病疽日夜悲泣祈/以身代母旋瘳世華遂發病死年四十無嗣卒後)¶
<pb:KR2k0044_WYG_182-37a>¶
　　(五日而妾/舉一子)¶
　顧薇(海鹽縣圖經字子芳事父倫母李以孝稱李歿/刻木奉之日三上食出入必告母棺在堂隣火)¶
　　(延燒将不救&KR0340;伏棺大慟火忽他越迨事繼/母盛如其母初失愛後亦感動卒無閒言)¶
　胡彭述(海鹽縣圖經字信甫幼䘮父每向母問父貌/若何遺籍何在輒失聲大哭為室三楹中奉)¶
　　(母身及妻劉居左夜寢未嘗闔其左扉曰吾何忍/自隔阿母耶事&KR0025;兄彭年敬愛如同産嘗論次所)¶
　　(藏書名好古堂/書目自為序)¶
　葉春華(猶及編海寧衞軍事母至孝朝出暮返晴樵/兩漁市以供母母性暴多怒酒肉稍不善必)¶
　　(令别置而叱之使跪以待食不命之起雖逹旦不/敢起隣人或叩壁而呼之則曰恐傷母志也勸之)¶
<pb:KR2k0044_WYG_182-37b>¶
　　(娶曰無力即有力恐不/能事吾母縣令旌其門)¶
　童輝(西園雜記字景文海鹽人家貧奉其父朝夕甘/㫖不缺冬夏衣必輕煖顔色稍不悦即長跪請)¶
　　(責父亦嚴毅不少恕白首猶然人稱為童孝子督/學臨試輝行至中途見漁者網得鮮鱗曰此可奉)¶
　　(吾父也即以行纒易之徒步擕歸烹以供父然後/赴試學師責其後至弗恤也後以貢授鎮江府經)¶
　　(歴年八/十餘卒)¶
　費諫(石門縣志字藎臣㓜孤母遘危疾苦心湯藥/母䘮廬墓三年泣血不輟令洪異表其門)¶
　周紹宗(舊浙江通志字岐陽海鹽人本姓馬少失恃/事生母繼母如一繼母病久體不能屈伸楚)¶
　　(不可禁紹宗負之行盤旋室中日數百囘病遂瘳/偶出心動急歸生母雙瞽帷中失火不能出紹宗)¶
<pb:KR2k0044_WYG_182-38a>¶
　　(従烈焰中負之/而趨火亦旋熄)¶
　王道立(李日華王孝子傳秀水人居王道湖自號雲/洲道人性醇恪事父竭色飬父疾調侍湯藥)¶
　　(不脩櫛沐自浣厠牏率婦子龥天請代父卒哀至/殞絶為倚廬墓側朝夕盡哀母朱疾篤口度藥餌)¶
　　(舌引痰涎泣盡而繼之以血葬後復為倚廬/如父䘮且終身焉臺臬聞之檄府旌其閭)¶
　錢吾仁(鄉賢留祀冊字廓如嘉善人父貞登嘉靖已/酉鄉㮄厯官汝寧郡丞以代覲卒於京吾仁)¶
　　(聞訃哀號星夜徒步入都扶櫬或勸以用舟車涕/泣曰抱恨終天尚敢希安逸耶行數十晝夜兩足)¶
　　(俱裂㡬不能支匍匐扶柩歸寢苫枕塊三年如初/䘮奉繼母吴如所生吴待之甚嚴吾仁事之益謹)¶
　　(後母亦感動/相愛無間言)¶
<pb:KR2k0044_WYG_182-38b>¶
　曹伯來(天唘平湖縣志少有雋才九嵗䘮母事父孝/父歿遺妹纔數月撫養成婚装遣踰於巳女)¶
　　(兄歿遺貲甚厚無嗣伯來仲子應嗣覘嫂意有他/屬欣然讓之迨嗣子中落嵗以薪米贍嫂終其身)¶
　魏學洢(檇李往哲續編字子敬嘉善縣諸生父忠節/公被逮學洢泣血號呼欲隨侍入都忠節厲)¶
　　(聲曰若智出孔文舉八嵗兒下耶奈何以完卵狥/覆巢學洢遂易姓名宻邇檻車行不令忠節知入)¶
　　(都既下獄潛匿邸舍暮夜叩當途父執或拒不納/或見時僅仰天長嘆間有泣下數行者學洢欲上)¶
　　(書代父不可得呼天龥地展轉無策父忽以斃聞/遑遽扶櫬歸里見母慟絶仆地跡不入中閫日夜)¶
　　(伏草啼號家人間進粥縻輙以手揮去曰詔獄中/誰有憐乃公而授之餐者淚盡繼之以血遂病而)¶
　　(死朝廷憐/之賜優䘏)¶
<pb:KR2k0044_WYG_182-39a>¶
　俞懋修(天唘平湖縣志邑庠生有跛疾父母嫌之娶/婦戈頗令淑而嫂酷妒百計搆之父母逾不)¶
　　(悦間乗父出挾姑威銅兩人别室絶其飲食伯母/姚隂佐兩人出僑寓武塘時念父母不置相對欷)¶
　　(歔曰寧死膝下耳懇族人為請於父父稍悟竟返/迨母亡嫂管家政所進皆粗糲懋修與婦更烹鮮)¶
　　(藏之以待不時之需父益悟欲奪兄産歸懋修懋/修號泣牽裾力陳不可後父與兄嫂相繼亡懋修)¶
　　(撫兄子倍至子允昌語及父/母時事未嘗不泫然流涕)¶
　陸大銑　陸大鍈(天唘平湖縣志大銑字恒甫中丞/萬垓子萬垓積俸百金令大銑置)¶
　　(田娱老越六載歸囊無長物大銑仍以原金進呈/奩産曰兒藉此足贍何更置為後父歿偕弟三分)¶
　　(之弟大鍈字宏甫十三隨父之任舟覆洞庭牽衣/救父冒入重淵㑹天幸偕出萬垓哭母以死大鍈)¶
<pb:KR2k0044_WYG_182-39b>¶
　　(每痛父死於母而身不死於父長慟不已/平生純白不設機械至貧而仕不改其操)¶
　郁性善(懿行編字承泉嘉善人父京病疽吮之立愈/父觸豪貴下獄性善千里白父寃以勞成痼)¶
　　(疾謂子曰父母生我我以父/故致疾何尤焉後疾竟瘳)¶
　姚斌(石門縣志字仲符庠生六嵗而孤事母梁以孝/聞前母兄繼周相朂甚嚴斌事之如父父遺厚)¶
　　(貲悉讓之兄及兄暴卒適姪游學斌封識所有以/俟姪歸毫無所染好讀書築即山居購書其中寒)¶
　　(暑弗輟著有易衍春秋辨義/諸書以子琅貴贈奉政大夫)¶
　吴蕃昌(静志居詩話海鹽縣學生師事劉宗周講洛/閩之學卒時母䘮未除遺命以衰絰殮其従)¶
　　(弟裒仲居母憂過哀卒於/䘮次里人並稱為孝子)¶
<pb:KR2k0044_WYG_182-40a>¶
　李應魁(包爾庚李孝子傳字坤𤾉嘉興常豐里人家/世業農應魁獨讀書明大義年數嵗至性孺)¶
　　(慕動合古人年十八母徐病劇不可救應魁夜則/禱天請代晝則奔走醫藥不解帶不櫛沐者旬日)¶
　　(已&KR0343;刲其左股投湯藥進之母病遂已里中噴嘖/稱孝父母先後卒居喪哭泣備禮哀毁骨立廬於)¶
　　(墓早夜悲號有/芝草生於&KR0664;)¶
　戴華(嘉興縣志字君實終身不娶與父母居曰汲㸑/可自任奈何以井臼故舍二親與兒女子處父)¶
　　(病家貧力辦藥餌父卒不起華慟哭垂絶又十餘/年母病拮据如初母亦不起初母病晝夜哭甚哀)¶
　　(聲逹於巷是日忽無聲竟日不唘戸鄰人排闥入/視見其母已死華伏母旁面覆著床已絶矣急灌)¶
　　(以湯得蘓切責以大義不得已/勉進粥水里中皆稱曰孝子)¶
<pb:KR2k0044_WYG_182-40b>¶
　魏學洙(嘉興縣志字子聞忠節少子兄學洢死學濂/走闕下學洙侍母錢至孝患難中得錢歡心)¶
　　(勤敏博學試輒冠軍年二十七侍/母疾心力俱瘁母愈學洙竟死)¶
　殳邦清(王庭殳邦清傳字鳯儀秀水人七嵗䘮父哀/毁如成人養母竭盡子職母卒擗踊廬墓動)¶
　　(遵古禮季父客死邦清負骸骨歸葬妻亡邦清年/三十矢不再娶郡守王鐄髙其行舉鄉飲賓守道)¶
　　(上官鑑旌其廬/曰孝義維風)¶
　毛文燿(桐鄉縣志梧桐鄉人父病禱天請代/委曲以盡色養崇禎甲戌給匾旌奬)¶
　吴天泰(舊浙江通志字謐生秀水人母病龥於城隍/神疏請減算以代夜夢神許延母年一紀教)¶
　　(其弟成立子周瑾/庠生曰來舉人)¶
<pb:KR2k0044_WYG_182-41a>¶
　徐廷泰(舊浙江通志字宙知海鹽人為海昌諸生父/洪錫得癎疾廷泰泣禱於神遇道人授以方)¶
　　(如方飲父病已八嵗䘮母雖至老逢忌日每祭必/哭聞里黨失母者每為悲悼事繼母亦盡養家貧)¶
　　(好購書箋釋性理大學衍/義陽明諸書至老不釋卷)¶
　李元(舊浙江通志桐鄉人母殳氏病剖/腹割肝以進巡撫行學道旌奨)¶
　王永謨(嘉興縣志字公榮弱冠游庠巨盜張三趙山/者劫富隣沈姓以天雨隂黒誤入其家永謨)¶
　　(母為盗所執永謨奔救以身蔽母母得脱永謨右/臂為盜所折是年適當鄉試以臂折不能書遂見)¶
　　(棄年三十/五抑鬰死)¶
　俞永言(天唘平湖縣志字懋孝母病皇皇醫禱願以/身代母以簮珥遺之固辭願與兄共兄嫂既)¶
<pb:KR2k0044_WYG_182-41b>¶
　　(歿撫姪如己子教/育之俾有成立)¶
　許天贈(石門縣志字懋勳幼䘮父母遘疾侍藥不交/睫者彌月割股煎湯以進母疾乃瘳踰年母)¶
　　(又病憶前湯/復割股㡬死)¶
國朝¶
　沈樾(桐鄉縣志桐鄉人父病累月藥治不效樾割股/肉和藥以進病愈母患目疾樾以舌餂之目復)¶
　　(眀/)¶
　程光祖(舊浙江通志字宏先嘉善人五嵗而孤事母/晨昏温清不失時母病侍湯藥衣不解帶目)¶
　　(不交睫母沒哀慟屢絶䘮葬盡禮除夕卧墓傍日/出拜謁乃返平生急難重義有古烈士風郡守表)¶
<pb:KR2k0044_WYG_182-42a>¶
　　(其/門)¶
　崔上煥(鄉賢留祀冊秀水人父琳逺客數年不歸上/煥年甫十八徒步尋親風雪飢寒匍匐走數)¶
　　(千里負親以歸孝名聞於逺近事嫡母生母皆以/孝謹稱由吏員選廣西經歴宰寧洋以年老致仕)¶
　陳良徳(嘉興府志字爾嘉嘉興縣人順治元年飢民/劫掠遍野良徳年未弱冠負母姚踉蹌奔走)¶
　　(菽水無缺稍長棄舉子業行商數百里間負米養/親徒步往來至兩足裂血弗恤也父以夀終廬墓)¶
　　(三載嵗時祭祀必/哭泣終身不怠)¶
　錢綸光(嘉興府志字㢘江海鹽人性至孝工文詞家/貧藉修脯以養親人無間言俞化鵬錢綸光)¶
　　(行略父瑞徵博學有文名官衢州教授綸光勿克/従嵗一省視著有寒江歸棹詩慕思悽惋見者咸)¶
<pb:KR2k0044_WYG_182-42b>¶
　　(謂不減蓼莪之仆居母憂哀毁骨立嘗栽蓮於繐/帷前凌霜不萎十月蓮復花成房人以為孝感)¶
　孟春和(公舉事實字穎儒嘉善諸生母徐早喪以亂/故不知厝所稍長涕泣不已有老嫗自逺歸)¶
　　(謂之曰吾子言汝母殯椿樹下顧従軍去十年矣/春和詢其状貌厯四方求之數載遇於泉州偕歸)¶
　　(指殯所恐傷遺骸以手代鋤十指流血檢一齒不/獲袁號龥天齒忽自泥出獲全葬廬墓三年隆冬)¶
　　(不忍去染哮/症年六十卒)¶
　許雄(題旌冊字熊飛海塩人事親先意承志雖家貧/而甘㫖無缺母疾籲天求代親殁哀毁骨立䘮)¶
　　(塟盡守墓三年嘗修宗譜以収族人葺逺祖墳墓/創宗祠祀産皆竭&KR1370;為之宗黨咸稱其孝雍正十)¶
　　(三年具/題奉旌)¶
<pb:KR2k0044_WYG_182-43a>¶
　丁穎詮(公舉事實字慈勉嘉善庠生年十三母錢卒/哭絶復甦事父鑛竭盡色養父病刺血上神)¶
　　(疏願減已算叩䫮流血及父歿居䘮盡哀既葬廬/於墓側與弟集虚涵巨孝友相朂門内無間言年)¶
　　(九十卒子棠發戊/辰進士官御史)¶
　查魏旭(公舉事實字次谷桐鄉縣學生中康熙癸酉/副㮄父繼甲為廣西隆安令卒於任值吴逆)¶
　　(之亂道路隔絶踰二載訃始聞魏旭號泣即日隻/身就道跽母前訣别曰兒去萬里出入兵間得逹)¶
　　(父櫬所萬幸能扶父櫬歸尤萬幸否則流落瘴鄉/守死父櫬㫄固所甘心母侍奉有兄弟在勿以兒)¶
　　(為念遂行及漢陽遇賊掠捶楚無完膚又經全州/寒水橋失足墮河若有掖之者浮髪水面遂遇救)¶
　　(得不死又一夕行永州慕古山中時昏黒草木蒙/雜不辨徑聞狼嘷虎嘯聲信足奔屢蹶屢起僅逹)¶
<pb:KR2k0044_WYG_182-43b>¶
　　(村舍血淋漓滿芒屩抵隆安覔至櫬所一慟殞絶/踰時始甦顧無従作歸計傍偟嵗餘乃囓指血書)¶
　　(詞日哀籲道旁見者咸曰此故賢令子也稍得賻/助遂扶櫬崎嶇以歸歸後疾作臥床第不能興凡)¶
　　(三年乃復其後卒命子必祔葬我先/塋之側庶與吾父母朝夕相依也)¶
　程伯鐈(鄉賢留祀冊字遷于平湖人兄為冦所掠訪/求止存一姪已隸軍籍相抱痛哭贖歸為之)¶
　　(完娶庶弟二人亦遭兵流落親/往覔歸俾有家室嵗時周恤之)¶
　王&KR1367;(題旌冊字既昌平湖人太學生年十二遭母喪/呼搶號泣父病躬親湯藥衣不解帶者彌月日)¶
　　(禱神前願以身代及歿哀毁骨立死而復甦盡力/殯葬廬墓三載又善事繼母委曲承順母愛之如)¶
　　(己子事/聞奉旌)¶
<pb:KR2k0044_WYG_182-44a>¶
　曹爚(公舉事實字冷民嘉善人父橒以入火敕親柩/病廢爚日侍左右眠食不離凡盥洗必躬親無)¶
　　(㡬微倦色親歿負土廬/墓每祭必哭孺慕終身)¶
　孫&KR1162;薰(公舉事實字乃賡嘉善人幼嘗棲墓壘土以/答祖恩&KR0267;血寫經以益父算闕辰夏父赴公)¶
　　(車母染疴危篤&KR1162;薰以髫齡侍奉徒步觸暑求醫/夜則露禱北辰願以身代母令就寢輒蓆藳牀下)¶
　　(竭蹷旬日備染風暑迨母愈而巳疾日/深猶强起供子職竟以形神俱瘁而逝)¶
　周鍾岳(題旌冊石門人早年䘮父擗踊長號逢祭辰/必思所嗜以薦事母跬步不離母疾醫藥㒺)¶
　　(效禱天號泣願減巳算益母壽如是七晝夜病漸/愈後十年母故依墓三載雍正四年具題奉旌)¶
　鄒世麒(公舉事實字魯傳秀水人考授修職郎贈儒/林郎弱齡喪母徐哀號不止父宗仁諭以大)¶
<pb:KR2k0044_WYG_182-44b>¶
　　(義始節哀父坐卧一小樓日夕侍奉有乳燕數百/羣巢樓下人異之遂名百燕樓父病衣不解帶龥)¶
　　(天願以身代及卒擗踊嘔血絶而復甦事繼母屠/尤先意承志迨葬有白鶴一雙飛繞墓上咸謂孝)¶
　　(感葬卑廬墓三年至裝郡神甃道路遺命其子學/博天嘉獨修崇聖祠慕義好施不可枚舉題旌冊)¶
　　(雍正十年/具題建坊)¶
　張友徳(公舉事實字漢中平湖人誠孝事親色愛靡/間親病躬嘗湯藥及卒哀毁&KR0487;立廬墓三載)¶
　　(有木成連理之祥每遇忌辰號泣若居䘮之禮仲/兄出繼以本生産業義讓子姓貧乏者曰是我先)¶
　　(人所遺也/閭里稱焉)¶
　吴煥(題旌册嘉興縣人庠生五嵗䘮父哀毁如成人/事母徐氏曲體承順四十餘年母病痢甞藥滌)¶
<pb:KR2k0044_WYG_182-45a>¶
　　(器歴晝夜不寢及卒廬墓/三年雍正五年具題奉旌)¶
　戴大用(公舉事實字聖萃嘉善人事親色養出告反/面無間寒暑父母殁廬墓三年每風晨雨夕)¶
　　(嘔血哀號其後墓傍産靈芝數本人謂孝感乂念/㒺極恩莫可報乃終身不御葷酒族兄義英患中)¶
　　(風症卧床三年大用代謀薪水兼措藥餌及/歿經紀其喪一姊適李早寡無子迎養於家)¶
　楊荃(公舉事實字卓伊海鹽人居父母丧哀毁骨立/三年不食鹽酪事其兄兆蘭如事父無鉅細必)¶
　　(諮問而後敢/行年八十卒)¶
　孫忠(公舉事實嘉善人嘗隨父行奉賢鄉父失足溺/水為風浪擁去忠投水掖父溯游里許抵蘆渚)¶
　　(獲免母病侍床褥數載無倦容季弟逹早世母以/哭子失明忠刺血書金光明經竭誠龥禱瞽障復)¶
<pb:KR2k0044_WYG_182-45b>¶
　　(明迨二親相繼亡廬於墓側旦/暮號慟孺慕之忱至老不替)¶
　曹洪然(題旌冊嘉興人居恒跬步不離父側侍母疾/衣不解帶夜輒露禱淚漬衣襟及居喪廬墓)¶
　　(側哀感行道每逢忌辰祭祀哭泣如嬰兒嘗曰吾/歿後當葬於墓旁庶魂魄長依二親也雍正五年)¶
　　(具題/奉旌)¶
　沈茂功(公舉事實嘉興人年十三嫡母朱氏疾奉湯/藥衣不解帶者數月日夜龥天求代卒不起)¶
　　(伏母屍一慟而絶踰時始甦事繼母謝又事徐亦/如之父歿哀毁㡬於滅性既葬廬墓三年日夕悲)¶
　　(號哀感行路題旌冊/雍正十年具題奉旌)¶
　陶宗恒(題旌冊秀水人父歿哀號不欲生卜葬廬墓/三年居母喪哀毁如䘮父與父合葬亦廬墓)¶
<pb:KR2k0044_WYG_182-46a>¶
　　(三年常有羣鳥數百鳴松柏間若相助悲哀者生/二子嵩崑以兩兄乏後俱立嗣焉而已則孑處以)¶
　　(終身雍正十一/年具題奉旌)¶
　夏慥(公舉事實字非逺嘉善人康熙戊子由㧞貢膺/鄉薦八嵗失恃服喪盡禮如成人父歿哀毁益)¶
　　(甚日嘔血數升㡬至不起每届嵗時諸節必廬墓/數旬終身無間事繼母孝養備至母久病典鬻奉)¶
　　(参餌衣不解帶婦陳氏感/其孝亦日夕進乳於姑)¶
　¶
　¶
　¶
<pb:KR2k0044_WYG_182-46b>¶
　¶
　¶
　¶
　¶
　¶
　¶
　¶
　浙江通志卷一百八十三¶
