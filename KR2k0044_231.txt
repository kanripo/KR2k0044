# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.210830
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百三十一
<pb:KR2k0044_WYG_231-1a>¶
欽定四庫全書¶
　浙江通志卷二百三十一¶
　寺觀(六/)¶
　　紹興府(山隂㑹稽/二縣附郭)¶
　大能仁寺　嘉泰㑹稽志在府南二里晉許詢捨宅¶
　　建號祗園寺後廢吳越王時觀察錢儀復建號圓¶
　　覺寺宋咸平六年從康戩之請用承天節名改賜¶
　　承天寺政和七年改為能仁寺是嵗詔建神霄玉¶
<pb:KR2k0044_WYG_231-1b>¶
　　清萬夀宫以僧寺壯麗富贍者改建而越以能仁¶
　　為之建炎中興命神霄復為僧寺而能仁寺復故¶
　　州又有能仁院故郡人謂能仁寺為大能仁寺紹¶
　　興府志元初燬至正間重剏明嘉靖間有司議鬻¶
　　諸寺院以助軍興能仁遂廢大學士呂本以其地¶
　　建别業名樛木園崇禎十五年祁鳳桂買之仍為¶
　　大能仁寺(陸游宿能仁寺詩小雨暗江城倦客寄/僧榻孤燈如秋螢清夜自開闔遥憐萍)¶
　　(青青厭聽鼃閤閤窗明竟無寐卯酒倒殘榼釋溥/洽送㑹天住紹興能仁寺詩許詢故宅祇園寺童)¶
<pb:KR2k0044_WYG_231-2a>¶
　　(穉嬉遊不記年樓閣參差霄漢上山川迢遞斗牛/邊縈池晝引芙蕖水負郭秋登䆉稏田今日送君)¶
　　(迷舊跡他時/回首定依然)¶
國朝康熙四十五年僧徳禧次第修之復還舊觀¶
　小能仁寺　萬厯紹興府志在府西北二里宋開寳¶
　　六年錢儀建太平興國二年給地藏院額後改今¶
　　額明萬厯四年道人李明性淨桂如曉重修¶
　寳林寺　於越新編唐元徽元年法師惠基於寳林¶
　　山下建時有皮道與捨宅連山造寺山巔石岫有¶
<pb:KR2k0044_WYG_231-2b>¶
　　靈鰻井旁有巨人跡錫杖泉(嘉泰㑹稽志初晉末/沙門曇彥與許詢建)¶
　　(甎木二塔未成梁天監中岳陽王詧入寺/忽悟前身造塔之事踵成之加修壯麗)唐㑹昌¶
　　中廢乾符元年重建改為應天寺(萬厯紹興府志/舊塔久燬宋乾)¶
　　(徳初僧皓仁復建/塔九層號應天塔)宋崇寧年詔改崇寧萬夀禪寺¶
　　又改為天寧寺郡寮祝聖於此紹興年改廣孝又¶
　　改光孝乾道末藻繪尤盛後燬明永樂十一年僧¶
　　善怤重構嘉靖間郡人蕭鳴鳳言於郡召僧鐵瓦¶
　　復建塔隆慶間塔將圮萬厯六年寺僧真理募縁¶
<pb:KR2k0044_WYG_231-3a>¶
　　修之(李紳寳林寺詩最深城郭在人烟疑借壺中/到梵天巖樹桂花開月殿石樓風鐸遶金仙)¶
　　(地無塵染多靈草室鑒真空有定泉應是法宫傳/覺路便消煩惱見青蓮方干題寳林山禪院詩山)¶
　　(捧亭臺郭遶山遙盤蒼翠到山巔巖中古井雖通/海窟裏隂雲不上天羅列衆星依木末周遭萬室)¶
　　(在檐前我來可要歸禪老一寸寒灰已達禪杜衍/寳林寺詩中懐無絆外縁閒深掩禪扉客到難勝)¶
　　(景可曽飛錫去好山多祇捲簾看晝升講坐天花/落夜步吟軒海月殘今日逢師堪論道歸心愁思)¶
　　(一時寛趙抃觀寳林院塔偶成詩寳山新塔冠山/形心匠經營不日成突兀插天三百尺莊嚴容佛)¶
　　(一千名下臨泉竇靈鰻喜上拂雲端過雁驚入境/行人十餘里指浮圖認越王城鮮于樞題寳林寺)¶
　　(詩越國龜峯寺樓臺曜錦翬許詢初有造徐浩久/相依開戸琅玕裂登山窣堵巍昔聞禪板少今見)¶
<pb:KR2k0044_WYG_231-3b>¶
　　(講花飛禱雨靈鰻躍看雲老鶴歸童烹羅漢菜客/禮國師衣白足三千指蒼松四十圍星河上界近)¶
　　(煙雨下方微浮世自榮辱深林無/是非天台五臺逺何必更驂騑)¶
國朝康熙初年僧性覺募修¶
　大善寺　於越新編在府東一里有七層浮屠嘉泰¶
　　㑹稽志梁天監三年民黄元寳捨地錢氏女未嫁¶
　　而死遺言以奩中資建寺僧澄貫主其役未期年¶
　　而成賜名大善(屋棟有題字云天監三年歳次/甲申十二月庚子朔八日丁未)唐¶
　　開元二十六年改名開元後唐長興元年吳越武¶
<pb:KR2k0044_WYG_231-4a>¶
　　肅王别創今開元仍復大善舊名嘉靖山隂縣志¶
　　宋慶元三年寺塔俱燬明永樂元年寺僧重修¶
　光相寺　嘉泰㑹稽志在府西北三里後漢太守沈¶
　　勲公宅東晉義熙二年宅有瑞光遂捨為寺安帝¶
　　賜光相額萬厯紹興府志明嘉靖初寺尚存十一¶
　　年改為越王祠紹興府志萬厯間僧廣譽於祠西¶
　　復建寺仍名光相¶
國朝康熙間僧智尚與其徒徳心次第修之遂成名刹¶
<pb:KR2k0044_WYG_231-4b>¶
　戒珠寺　山陰縣志在府治東北五里蕺山南方輿¶
　　勝覽本王羲之故宅門外有墨池鵝池嘉泰㑹稽¶
　　志其為寺不知所始陳太建二年有僧定光來寓¶
　　寺中長立不卧寺之中為卧佛殿又有竹堂雪軒¶
　　宇泰閣皆一郡登覽之勝寳慶㑹稽續志寺初名¶
　　安昌唐大中六年改戒珠紹興府志明萬厯間僧¶
　　越凡妙彩重建大殿南海僧募鑄銅佛像無所謂¶
　　卧佛矣(李邴雪軒詩四山環遶翠岧嶤想見凌晨/雪未消四萬八千修月手一時何處琢瓊)¶
<pb:KR2k0044_WYG_231-5a>¶
　　(瑶王十朋九日遊戒珠寺詩九日重登古嶯山勞/生又得片時閒菊花今嵗殊不惡蓬髩去年猶未)¶
　　(斑藍水楚山詩興裏鑑湖秦望酒杯間醉中同訪/右軍蹟題扇橋邊踏月還周紫芝晩逰戒珠寺詩)¶
　　(悠悠倦徂征忽忽厭羈旅出門復風埃况乃廹繁/暑兹遊愜初心突兀見精宇髙人昔所廬樹木亦)¶
　　(竒古微風入冠裳林影散廊廡僧窗靜無塵燈火/照眉宇閲此坦胸次鬚髮稀可數樂死固不虛顔)¶
　　(色如處女平地渺清深淅瀝過新雨誰言臨池工/至技本天與鵝羣久已空團扇復何許興盡且當)¶
　　(歸夜半月方吐髙翥蕺山戒珠寺詩葉葉東風吹/客衣安昌寺裏晩遊時欹斜竹屋羲之宅磨滅經)¶
　　(幢率府碑佛紀是誰留寳相鵝亡猶自見/方池逄僧小作煎茶供畧問源流笑不知)¶
國朝康熙間僧慈帆修五十七年僧法如募資重建¶
<pb:KR2k0044_WYG_231-5b>¶
　天王寺　萬厯紹興府志在蕺山東麓後唐天成四¶
　　年吳越王錢鏐夢神人求祠宇或言祠本古天王¶
　　院因重建天王院宋建炎末燬紹興中僧惠廸再¶
　　建(陸游天王廣教院詩遊山如讀書深淺皆可樂/道旁小精舍亦自一丘壑凄涼四十年始復堪)¶
　　(著脚老僧逝已久講坐塵漠漠當時童子輩衰鬢/亦蕭索掃壁觀舊題嵗月真電雹文章早不傳衣)¶
　　(食窘如昨出門意/惘然遼海渺孤鶴)¶
　開元寺　嘉靖浙江通志在縣治南董昌故宅嘉泰¶
　　㑹稽志後唐長興元年吳越武肅王建奏以開元¶
<pb:KR2k0044_WYG_231-6a>¶
　　復為大善寺而以此為開元寺蓋處一州之中四¶
　　旁逺近適均重甍廣殿修廊傑閣冠絶他刹萬厯¶
　　會稽縣志宋咸平中僧曉原立戒壇遇聖節則開¶
　　以傳度其徒宣和初災建炎庚戌復被兵燹尋復¶
　　興葺㑹稽縣志明萬厯十三年僧真秀重建大殿¶
　　易以石柱¶
國朝康熙間重修¶
　大中禹跡寺　於越新編在府東南四里晉驃騎郭¶
<pb:KR2k0044_WYG_231-6b>¶
　　偉建唐㑹昌廢大中年僧居元詣闕請僧契真復¶
　　興此寺賜今名門為大樓奉五百羅漢甚壯麗宋¶
　　末會文清公幾卜居寺東種竹賦詩¶
　延慶寺　𢎞治紹興府志在府治東五里嘉泰㑹稽¶
　　志唐大中十二年台州刺史羅昭權捨宅建¶
　龍華寺　萬厯㑹稽縣志在縣東都賜里即江總所¶
　　憩也俗呼龍王堂(江總修心賦序太清四年秋七/月避地於㑹稽龍華寺此伽藍)¶
　　(者予六世祖宋尚書右僕射州陵侯元嘉二十四/年之所搆也侯之王父晉䕶軍將軍彪昔涖此邦)¶
<pb:KR2k0044_WYG_231-7a>¶
　　(卜居山陰都賜里貽厥子孫有終焉之志寺域則/宅之舊居左江右湖面山背壑東西連跨南北縈)¶
　　(紆聊與苦節名僧同消日月曉修經戒/夕覽圖書寢處風雲憑棲水月已爾)¶
　華嚴寺　於越新編在府東五里今草子田後(陸游/華嚴)¶
　　(院記㑹稽五雲鄉有山曰黄琢山之麓原野曠水/泉洌岡巒抱負巖嶂森立而地茀不治者不知幾)¶
　　(何年矣或謂古常立精舍以待天衣雲門遊僧之/至者有石刻具其事其後寺廢石亡慶元三年馬)¶
　　(君正卿嵩卿以餘資買地築室擇僧守之乃/告於府牧丞相葛公以華嚴院額徙置焉)¶
　長春觀　嘉泰會稽志在府東三里陳武帝永定二¶
　　年捨宅建名思真觀萬厯紹興府志宋太平興國¶
<pb:KR2k0044_WYG_231-7b>¶
　　九年改額乾明天聖中章獻后遣使修建用玉清¶
　　昭應宫别殿規式崇寧二年改崇寧萬夀政和三¶
　　年改天寧萬夀紹興十二年改報恩光孝元更今¶
　　名後燬明洪武四年重建¶
　明真觀　於越新編在府東北二里賀知章行館宋¶
　　乾道間史浩奏移千秋觀舊額建中為三真殿兩¶
　　廡分享前代髙尚之士凡四十一人俗謂之先賢¶
　　堂(陸游修千秋觀疏一曲澄湖千秋古觀瓊樓玉/宇正須月斧之修蘂笈琅函未極雲章之奉至)¶
<pb:KR2k0044_WYG_231-8a>¶
　　(若傑閣翬飛於天半長橋虹卧於波心皆擬繕營/用成勝絶況丞相肇新於真館與邦人仰禱於帝)¶
　　(齡覆載之間共陶化日髮膚之外皆是/聖恩願垂不朽之名更效無疆之祝)明永樂中¶
　　改今額(王埜遊明真觀詩賀監風流去不回千秋/宫觀出塵埃數章喬木看濃䕃一曲荒亭)¶
　　(空綠苔弔古人來惟短櫂步虚聲杳落層/臺不知勅賜黄冠後誰繼清風自後來)¶
　太清蓬萊道院　嘉靖山隂縣志在縣東北六十步¶
　　卧龍山麓元延祐三年邑人孟成之捨地道士張¶
　　元悟建明嘉靖十六年知府湯紹恩改名太乙仙¶
　　宫二十一年知府張明道復題其額曰紫陽道院¶
<pb:KR2k0044_WYG_231-8b>¶
　玉虛道院　萬厯紹興府志在府東南二里元大徳¶
　　四年道士呂雷山建明𢎞治間道士馮廸元増修¶
　治平道院　在玉虚院東¶
　　　山陰縣(城外/寺觀)¶
　天章寺　燕翼貽謀録宋太宗命内侍裴愈訪蘭亭¶
　　舊跡僧子謙因請建寺於舊地以藏御札至道二¶
　　年二月壬辰詔從子謙之請賜名天章仍以御書¶
　　賜之(泊宅編山陰有寺曰天/章以藏真廟御製故名)於越新編在蘭渚山¶
<pb:KR2k0044_WYG_231-9a>¶
　　蘭亭曲水在其測舊有右軍像及書堂萬厯紹興¶
　　府志宋紹興八年髙宗御書蘭亭序石刻元季寺¶
　　燬碑像猶在山陰縣志明永樂六年僧智謙重建¶
　　(髙翥天章寺詩地勝清秋人欲仙倚闌時節月初/圓不知寺在煙霞表但覺身臨星斗邊寳墨舊歸)¶
　　(天上去髙名今向世間傳登臨/莫作匆匆㑹去後重來又幾年)¶
　天衣寺　嘉靖浙江通志在法華山於越新編晉僧¶
　　曇翼結菴誦法華經多靈異内使孟覬請置法華¶
　　寺梁惠舉禪師嘗隱此武帝徴之不至蕭統遺以¶
<pb:KR2k0044_WYG_231-9b>¶
　　金縷木蘭袈裟遂名天衣(嘉泰㑹稽志寺有翼公/所頂戴紫檀十二面觀)¶
　　(音及梁太子統遺舉公金縷木蘭袈裟紅銀藻瓶/紅琉璃鉢具在又有金銅維衛佛像本西域阿育)¶
　　(王女所鑄梁武帝以施山中奉於西序李紳詩注/寺内有梁朝銅龍吐水銅鯨飲水以注諸院會稽)¶
　　(風俗賦注寺有杜鵑花最/竒每嵗盛開觀者競集)寺後有十峯堂堂之前¶
　　有唐李邕撰碑斷石尚存(李邕法華寺碑昔者法/王道開崛山相現信是)¶
　　(大事職非小縁順喻非多證入彌逺故以三界為/宅五濁為家四生為子六度為門轉致熱惱之衆)¶
　　(延巢清涼之都念兹在兹廣矣大矣法華寺者晉/義熙十三年釋曇翼法師之所建也師初依廬山)¶
　　(遠公後詣關中羅什早入禪慧尤邃佛乗與沙門/曇學俱遊㑹稽覯秦望西北山其峯五連其溪雙)¶
<pb:KR2k0044_WYG_231-10a>¶
　　(帶氣象靈勝林壑虚閑營卜蘭若專稱法華感普/賢菩薩為下里優婆提稀子於竹筐寄釋種於蓬)¶
　　(室及杲日初上相光忽臨乗裔上漢師想望太息/沉吟永懐葉公好龍已遇真物羅漢測物獲了聖)¶
　　(心太守孟覬以狀奏聞因以為寺則知妙物者真/如之正體蓮華者淨道之假名是故宗厥經署厥)¶
　　(榜了無量義成不住因至若髙僧慧基邑人陳載/皆踵武宗跡傳燈襲明或五性範堂或七寳規殿)¶
　　(立普賢座進蓮佛藍固足以發慧印啟元門入位/畢臻出家偕應或慧舉以微或昭明再造或簡文)¶
　　(瑞像或武帝香爐寳扇迎風珠旛交路僧繇墨意/盡長毫之妙光宫女綖功織大身之寳相百寳盈)¶
　　(於九隅羣經備於三載所以神鐘警夜保賢聖之/大居祥烏肅賓迓軒蓋之雲集登山而野曠心空)¶
　　(浴水而垢除意淨性通七事戒總八關金杖五分/優劣既等繪綵四色功徳豈殊頃者亳州刺史前)¶
<pb:KR2k0044_WYG_231-10b>¶
　　(此邦别乗太原王公名法海廣大慧去煩惱之外/糠得慈悲之内實起普賢臺一級寫法華經千部)¶
　　(廣化人吏大啟津途即普賢臺立法華社地效其/靈山呈其秀夫名者事之華碑者物之表其或表)¶
　　(不立則瞻仰失容名不興則纘述無地願言刻石/是用齋山其詞曰㑹稽南山秦望北寺髙僧還住)¶
　　(聖跡標寄耆闍北峯法華取義羣佛䕶持歴國檀/施陸寳大來海珍總萃幡影連珠象光發瑞臺壓)¶
　　(龍首殿開鳥翅松巘蕭疎竹澗蒼翠綱紀有光禪/律不墜掾曹正直别乗仁智作為碑板贊述名字)¶
　　元末寺與佛像悉燬嘉靖山隂縣志明洪武六年¶
　　僧曇敷復建且圯嘉靖間徳瓚重剏殿廡始復舊¶
　　勝云(宋之間遊法華寺詩薄遊京都日遥羡稽山/名分刺江海郡朅來徴素情松露洗心眷象)¶
<pb:KR2k0044_WYG_231-11a>¶
　　(筵敷念誠薄雲界青嶂皎日騫朱甍苔澗深不測/竹房閒且清感真六象見垂眺二鶴鳴古今信靈)¶
　　(跡中州莫與京林巘永栖業豈伊佐一生浮悟雖/已乆事試去來成觀念幸相續庶幾最後明僧清)¶
　　(晝宿法華寺詩心與空林共杳冥孤燈寒竹自青/熒不知何處小乗客一夜風前誦佛經韓性天衣)¶
　　(寺詩春流雙澗深曉色十峯陰勝地青蓮宇千年/靜者心焚香入空翠鳴磬出幽林去路白雲滿禪)¶
　　(宫何處尋劉基法華寺詩城上餘寒曉氣凝湖邊/春樹綠層層三山獨表秦皇望衆水皆朝夏后陵)¶
　　(白眼嗣宗終嗜酒青鞋杜子漫尋僧仙都石室煙/霞裏早晩相攜䇿瘦藤劉宗周遊天衣寺詩漸覺)¶
　　(溪聲杳山深古木稀爛柯無客到飛錫有僧歸寳/蓋臨丹闕蓮花傍紫微祗疑諸佛後此地説傳衣)¶
　本覺寺　嘉靖山陰縣志在縣西北梅山即梅福隱¶
<pb:KR2k0044_WYG_231-11b>¶
　　居之所嘉泰㑹稽志後唐清泰三年謝思恭捨宅¶
　　建號靜明寺寺有雲峯堂後有適南亭子真泉寳¶
　　慶㑹稽續志宋嘉定十五年郡守汪綱重加整葺¶
　　復還舊觀(趙抃本覺寺詩上方金碧冠諸峯知是/蓬萊第幾宫畫舫去尋湖面濶危亭登)¶
　　(望海門通梅山舊説為真隱佛子新傳倡/祖風却憶前春曾遍覽至今來往夢魂中)¶
　臨江寺　於越新編在牛頭山一名牛峯寺晉天福¶
　　中建上有石室并陸太傅書¶
　　(謹按嘉泰志無臨江而有延福院云在牛頭山麓/晉天福年置景徳初陸太傅軫習業於此今兩寺)¶
<pb:KR2k0044_WYG_231-12a>¶
　　(俱在牛頭山同年建同有/太傅石室遺疏疑是一寺)¶
　安昌寺　山陰縣志在縣西北清風鄉唐長興元年¶
　　僧安普建號安昌院¶
國朝順治間重建¶
　福安寺　萬厯紹興府志在塗山東麓地名西余嘉¶
　　泰㑹稽志後唐長興元年於古棲隱寺基上建號¶
　　資福院宋治平元年改賜今額(羅頎遊福安寺詩/密密松篁覆古阡)¶
　　(入林方見寳憧懸樓聽潮汐三江近山引滄洲七/寺連栖鶻枝頭傳粥鼓眠牛溪上起爐烟老僧盡)¶
<pb:KR2k0044_WYG_231-12b>¶
　　(日巖扉底迎客/惟供禹井泉)¶
　融光寺　𢎞治紹興府志舊名靈秘在縣西柯橋鎮¶
　　山陰縣志宋紹興六年僧智性創元末燬明洪武¶
　　十四年僧海印重建正統間賜經一藏構重屋以¶
　　貯之賜今額嵗久漶滅萬厯間太學生王應遴經¶
　　營購募得全藏築御經樓¶
　上方寺　嘉靖山陰縣志在縣西北清風鄉上方山¶
　　晉天福二年僧寧光建號上方院嵗久圮明洪武¶
<pb:KR2k0044_WYG_231-13a>¶
　　十二年僧𢎞深重建(周祚遊上方寺詩江邊靈氣/聚孤寺發山隈萬竹銜春暮)¶
　　(羣花入霧開乗間携屐履逺眺傍樓臺一水毫茫/見千峯雜沓來崢嶸雲日出蕩漾海風迴白石扶)¶
　　(天表紅宫逼上台更疑金作地翻訝繡成堆物色/移朝代虚無數劫灰陰房金碧刓古瓦玉芝栽披)¶
　　(豁當荒野淹留對酒杯依/然興不淺作賦擬鄒枚)¶
　花徑寺　萬厯紹興府志在花徑山元天厯中建¶
　蜀阜寺　山陰縣志去縣西北四十五里舊名集善¶
　　教寺宋太平興國元年里人馬氏捨地能法師建¶
　　元皇慶二年燬泰定二年重建至正十五年復建¶
<pb:KR2k0044_WYG_231-13b>¶
　　通圎閣¶
　　　㑹稽縣(城外/寺觀)¶
　石佛妙相寺　嘉泰㑹稽志在縣東五里唐元和九¶
　　年建號南崇寺㑹昌廢晉天福中僧行欽於廢寺¶
　　前水中得石佛遂重建宋治平三年賜今額(石佛/今在)¶
　　(寺中髙纔二尺餘背有銘曰齊永明六年太嵗戊/辰於吳郡敬造維衛尊像凡十有八字筆法亦工)¶
　靈峯寺　於越新編在府城東南二十二里宋開寳¶
　　年錢儀建號三峯院治平中賜今額(劉基靈峯寺/詩靈峯寺閣)¶
<pb:KR2k0044_WYG_231-14a>¶
　　(倚松風風細松髙閣更空何處流泉生石上有人/鳴玉下雲中花飄霧露春香滿影動龍蛇曉日融)¶
　　(安得身如列禦冦翩翩髙舉共冥鴻樊阜遊靈峯/寺詩步入靈峯寺嵐霏濕翠衣野塘蒲葉短石磴)¶
　　(蘚花微潭靜龍長卧山寒鶴未/歸老僧茶話久髙閣轉斜暉)¶
　雲門寺　㑹稽風俗賦注在縣南雲門山晉中書令¶
　　王子敬所居也義熙三年有五色祥雲見安帝詔¶
　　建雲門寺嘉泰㑹稽志唐㑹昌中廢止存一小殿¶
　　面南未燬因附益以為寺(即今廣/孝寺)非復舊址而舊¶
　　址乃多犁以為田宋紹興中僧廣勤為雍熙副院¶
<pb:KR2k0044_WYG_231-14b>¶
　　常因牛足陷得小銅維衛佛像於田中蓋古雲門¶
　　寺地也紹興府志明天啓二年僧福坤於舊址重¶
　　建有僧雪嶠住持本寺卒瘞於寺之右隴¶
國朝順治十七年¶
賜帑銀五百兩修雪嶠塔¶
　　(謹按雲門山向有六寺雖一寺所析皆非舊址也/此寺自㑹昌廢後歴明天啓間重建實古雲門寺)¶
　　(地/云)¶
　雲門廣孝寺　萬厯紹興府志在雲門山晉義熙三¶
<pb:KR2k0044_WYG_231-15a>¶
　　年建紹興府志唐㑹昌廢大中六年觀察使李褒¶
　　奏再建號大中拯迷寺淳化五年改淳化寺(咸淳/中改)¶
　　(傳忠廣/孝寺額)嘉泰會稽志寺有彌陀道塲杭僧元照書¶
　　額寺前有辨才塔(虞集雲門廣孝寺記雲門寺在/秦望山之麓精舍靜居環數十)¶
　　(里寺本中書令王獻之宅東晉安帝義熙三年有/五色雲見其上是以有雲門之稱髙僧帛道猷始)¶
　　(居之後支遁道林講經於兹山焉至梁代受業雲/門者則有洪偃智永永兄子惠欣並出家能書武)¶
　　(帝重之號永欣寺智果其弟子智諧其兄師辨才/永師孫也唐時有茂亮曇一𢎞明靈一靈澈諸律)¶
　　(師皆有盛名㑹昌汰寺寺毁宣宗大中六年觀察/使李褒奏請重建賜號拯迷寺五代之亂淨侶散)¶
<pb:KR2k0044_WYG_231-15b>¶
　　(去海宴居之度人傳派晉天福中子䝉作上菴宋/建隆壬戌希晏作看經院開寳壬申重曜作永興)¶
　　(懺院淳化五年改曰淳化寺慶厯七年國子博士/齊某造山門咸淳中勢家奏為墳寺更曰傳忠廣)¶
　　(孝之寺郡於南宋為畿甸若陸若賈等多所施與/為師者求弟子極慎重祝髮於寺者多衣冠子孫)¶
　　(是以至於皇元而日加盛也寺凡十二房曰紫霞/丹井凝暉朝陽長春雲壑西巖東隱東院東谷東)¶
　　(嵓寂照常推尊宿為主收租賦供給寺事每四房/嵗擇一人以相之豐則分其贏儉則助其不給又)¶
　　(築三菴於勝處曰龍山曰慶雲曰深居僧皆修潔/不事馳騖是以能久安山川之勝焉今雲門有寺)¶
　　(六廣孝廣福顯聖雍熙普濟明覺/各有勝地嵗月可書兹不盡記云)雲門志畧明嘉¶
　　靖十一年僧法慶建樓名看竹傍有松花壇紹興¶
<pb:KR2k0044_WYG_231-16a>¶
　　府志寺在雲門山者皆得稱以雲門寺故昔人題¶
　　咏槩曰雲門又山中有六寺之目而題咏自昔共¶
　　之無從分屬聊附於後云(孟浩然遊雲門寺寄曹/起居詩我行適諸越夢)¶
　　(寐懐所歡久負獨往願今來恣游盤台嶺踐磴石/邪溪泝林湍捨舟入香界登閣憩旃檀晴山秦望)¶
　　(近春水鏡湖寛逺情佇應接卑位徒勞安白雲無/久滯滄海時來觀故園渺天末良朋在朝端遲爾)¶
　　(同攜手何時方掛冠秦系宿雲門上方詩禪室遥/看峯頂頭白雲東去水常流松間倘許幽人住更)¶
　　(不將錢買沃州喻鳬宿雲門一上人房詩幽深誰/掩關清淨自多閒一雨收衆秫孤雲生逺山花萎)¶
　　(綠苔上鴿乳翠樓間嵐靄焚香夕容聽半偈還項/斯宿雲門寺詩松葉重重覆翠微黄昏溪上見人)¶
<pb:KR2k0044_WYG_231-16b>¶
　　(稀月明古寺客初到風動閑門僧未歸山果經霜/多自落水螢穿竹不停飛中宵能得幾時睡又被)¶
　　(鐘聲催着衣蘇舜欽遊雲門寺詩翠嶂環合封白/雲中有蕭寺三為隣老松偃蹇若傲世飛湍奔薄)¶
　　(如避人蒼猿嘯斷夜月古丹花開落陽崖春盤桓/幾日不忍去舟出邪溪猶愴神陸游遊雲門諸蘭)¶
　　(若詩花過木陰合溪雲生暮涼牛行響白水鷺下/㸃青秧古寺宛如昔穉松森已行耆年不下榻童)¶
　　(子為燒香施鈞登雲門寺詩寺在髙峯最上層路/盤危石躡雲登老僧似識話茶熟野鶴聞呼隔樹)¶
　　(譍焙藥煖籠新劑火研梅寒結小枝氷/木魚聲後晨齋罷一㸃圎明照佛燈)¶
勅賜寳嚴寺　紹興府志舊顯聖寺也初名看經院周¶
　　顯徳三年建宋乾徳二年賜號雲門寺至道二年¶
<pb:KR2k0044_WYG_231-17a>¶
　　改顯聖寺後廢明萬厯二十二年僧圓澄重建(黄/汝)¶
　　(亨遊雲門記寺後有王/子敬筆倉今為一眢井)¶
國朝康熙四十六年¶
勅賜寳嚴寺¶
御書扁額¶
　夀聖寺　㑹稽縣志在縣東四十里即古夀聖院雲¶
　　門寺老宿所棲菴也晉天福六年建初名上菴宋¶
　　熙寧三年賜夀聖額(陸游夀聖院記雲門寺自晉/唐以來名天下父老言昔盛)¶
<pb:KR2k0044_WYG_231-17b>¶
　　(時繚山並溪樓塔重複依巖跨壑金碧飛踊居之/者忘老寓之者忘歸遊覽者累日乃遍往往迷不)¶
　　(得出雖寺中人或旬日不相覿也入寺稍西石壁/峯為看經院又西為藥師院又西繚而北為上方)¶
　　(已而少衰於是看經别為寺曰顯聖藥師别為寺/曰雍熙最後上方亦别曰夀聖而古雲門寺更曰)¶
　　(淳化一山凡四寺夀聖最小不得與三寺班然山/尤勝絶遊山者自淳化歴顯聖雍熙酌錬丹泉闚)¶
　　(筆倉追想葛稚川王子敬之遺風行聽灘聲而坐/蔭木影徘徊好泉亭上山水之樂饜飫極矣而亭)¶
　　(之旁始得支徑逶迤如綫修竹老木怪藤醜石交/覆而角立破厓絶澗奔泉迅流唅呀而噴薄方暑)¶
　　(凜然以寒正晝仰視不見日影如此行百餘步始/至夀聖嶄然孤寂老僧四五人引水種蔬見客不)¶
　　(知拱揖客無所主而去僧亦竟不知辭謝好竒者/或更以此喜之今年予來南而四五人者相與送)¶
<pb:KR2k0044_WYG_231-18a>¶
　　(予至新溪且曰吾寺舊無記願得君之文磨/刻崖石予異其樸野而能知此也遂與為記)¶
國朝康熙間僧慧雲道岸得石碑於荆莽間乃古夀聖¶
　　院碑因復創為寺¶
　明覺寺　於越新編在刺涪山唐開元年建㑹昌廢¶
　　晉天福年復建有千嵗和尚塔碑(韓性修明覺寺/記沿邪溪而南)¶
　　(十里許是為雲門溪回路轉蒼崖壁立佛燈僧梵/危出山半稍上舉武數十步俯視飛鴻逺數衆皺)¶
　　(山門横陳是為明覺寺寺右蒼石磊磊是為燕坐/嵓循廡而西有小浮屠是為寳掌師塔按舊碑師)¶
　　(西印上人生周威烈王丁卯年魏晉間至中國唐/貞觀初築菴浦江使人為真像像成語其徒曰吾)¶
<pb:KR2k0044_WYG_231-18b>¶
　　(始願住世千年加七十二表世夀也吾滅後六十/年有僧取吾骨塔於他山慎勿止之言訖而寂乃)¶
　　(貞觀元年丁巳正月初九日也其徒為浮屠以葬/五十四年當永隆二年有僧自雲門至剌涪向諸)¶
　　(塔作禮祝曰吾與塔有縁塔當自啓繼而塔戸頓/開僧攜靈骨於此土因塔建寺寺燬於火塔巍然)¶
　　(獨存僧因舊地稍營葺之寺完請記遂書其嵗月/使刻之石塔之建以唐永隆二年寺之建以開元)¶
　　(十八年賜明覺額於治平二年毁於/至元二十年後三十餘年而寺復完)㑹稽縣志明¶
　　崇禎間山陰祁駿佳復建延高僧住持而寺復完¶
　　(陸游明覺院詩細路盤青壁層軒倚碧空天香散/塵外僧梵起雲中藤絡將頽石風號不斷松尤憐)¶
　　(扶杖處直下數飛鴻方回雲門明覺寺詩寺與樓/俱靜蒼崖最上頭雲分千嶂雨樹鎻一巖秋滌硯)¶
<pb:KR2k0044_WYG_231-19a>¶
　　(收新句停杯話舊遊人/生行樂耳早合辦菟裘)¶
　泰寧寺　嘉泰㑹稽志在縣東南四十里周顯徳二¶
　　年建初號化城院又改為證道院宋建中靖國元¶
　　年太師陸佃請以為功徳院改賜名證慈米芾書¶
　　額寺門外築亭曰慶顯萬厯紹興府志紹興初以¶
　　其地為昭慈孟太后攢宫遷寺於山南二里白鹿¶
　　峯下賜名泰寧而徙證慈額於曹娥其後宋六陵¶
　　皆在此地故寺益加崇葺明永樂中災正徳間遣¶
<pb:KR2k0044_WYG_231-19b>¶
　　僧徳顓重建(戴冠遊泰寧寺詩寺門斜掩獨鳴驂/山色留人晩更堪雨後疎螢明宿草)¶
　　(日邊歸鳥背晴嵐龍函經古神呵䕶骨塔年深鬼/嘯談惟有道人星月下焚香猶自禮蘿龕虞滿泰)¶
　　(寧寺次戴仲鶡韻詩不須鶴駕與鸞驂布韈青鞋/到處堪霽景逺分千里樹秋陰清鎻一溪嵐漁翁)¶
　　(放棹縁溪入釋子携經對石談回/首城南塵百尺可能飛到白雲龕)¶
　稱心寺　嘉靖浙江通志在府城東北四十五里嘉¶
　　泰㑹稽志梁大同三年建㑹昌中廢大中五年觀¶
　　察使李褒奏重建在唐為名山與雲門天衣埒㑹¶
　　稽縣志宋元豐五年邑令曽公亮重修明永樂十¶
<pb:KR2k0044_WYG_231-20a>¶
　　九年太史章敞重修嘉靖間倭燬崇禎八年給事¶
　　章正宸重建大殿(宋之問稱心寺詩步陟招提宫/北極山海觀千巖遞縈繞萬壑)¶
　　(殊悠漫喬木傳夕陽文軒劃清渙泄雲多表裏澄/湖毎昏旦問予金門客何事滄洲畔謬以三署資)¶
　　(来刺百城半人隱尚未弭嵗華豈兼玩東山芝桂/芳明發坐盈歎方千稱心寺中島詩水本深不極)¶
　　(似將星漢連中州惟此地上界别無天雲折停/猿樹花藏浴鶴泉師為終老意日日復年年)¶
國朝康熙九年御史顧豹文進士章貞同僧成溥重建¶
　　禪堂方丈¶
　天華寺　萬厯㑹稽縣志在縣東六十里周廣順三¶
<pb:KR2k0044_WYG_231-20b>¶
　　年建亦號無礙浴院宋至道二年改今額(老學菴/筆記天)¶
　　(華寺在鏡湖之東地名東關吕文靖常題詩云賀/家湖上天華寺一一軒窗向水開不用閉門防俗)¶
　　(客愛閒能有幾人來今寺乃在草市通衢中三靣/皆民間廬舍前臨一支港與詩殊不合豈陵谷之)¶
　　(變遷已如此乎或謂寺/本在湖中後徙於此)紹興府志明太僕卿陶履¶
　　中重建於東關¶
　寳山證慈寺　於越新編在曹娥鎮本陸佃寳山功¶
　　徳院額以攢宫在彼改名泰寧乃徙額於此¶
　東山夀寧寺　嘉泰會稽志在府城東二十五里宋¶
<pb:KR2k0044_WYG_231-21a>¶
　　宣和五年陸祠部傳所建初蔡京為黨禁凡故二¶
　　府臣僚名在元祐黨者皆奪墳刹例更其名為夀¶
　　寧陸右丞證慈院其一也政和中詔皆復賜之額¶
　　亦復故祠部適以家資建東山院成遂請於州以¶
　　夀寧名之¶
　福慶寺　萬厯紹興府志在府城東南七十里晉將¶
　　軍何充宅世傳充常設大㑹有一僧形容甚醜齋¶
　　畢擲鉢騰空而去且曰此當為寺號靈嘉充遂捨¶
<pb:KR2k0044_WYG_231-21b>¶
　　為靈嘉寺寺有于闐鐘宋大中祥符六年改今額¶
勅賜傳燈寺　紹興府志在化鹿山舊為平陽觀羽士¶
　　甚盛明初罹兵燹¶
國朝康熙五年僧道忞剏寺規畫宏壯甲於雲門諸刹¶
　　後為奎煥樓藏¶
御賜宸章經營甫就未有寺額土人因觀名遂稱為平¶
　　陽寺康熙四十四年¶
勅賜傳燈寺額五十二年復¶
<pb:KR2k0044_WYG_231-22a>¶
賜御書金剛經一部¶
　龍瑞宫　龍瑞圖經在縣東南二十五里即大禹探¶
　　靈寳五符治水之所(明一統志龍瑞宫道家謂黄/帝時曾建候神館於此中有)¶
　　(龍瑞/壇)¶
　　唐神龍元年置懐仙觀開元二年勅葉天師設醮¶
　　而龍見因改賜今額(嘉泰㑹稽志宫正居㑹稽山/南峯嶂遒崒其東南一峯崛)¶
　　(起上平如砥號苗龍上昇臺大抵龍瑞尤宜煙雨/中望之重峯疊巘圖畫莫及故邦人舊語曰晴禹)¶
　　(祠雨/龍瑞)於越新編宋嘉定年汪綱以旱來禱雨如傾¶
<pb:KR2k0044_WYG_231-22b>¶
　　注後領郡事遂重建龍祠又請於朝賜額曰嘉應¶
　　然未有廟額故仍名龍瑞而不及嘉應云(孫逖尋/龍瑞宫)¶
　　(詩仙穴尋遺跡輕舟愛水香溪流一曲盡山路九/峯長漁父歌金洞江妃舞翠房遥憐葛仙宅真氣)¶
　　(共微茫方干登龍瑞觀北巖詩縱目下看浮世事/方知峭㟧與天通湖邊風力歸帆上嶺頂雲根在)¶
　　(雪中促韻寒蟲催落照斜行白鳥入遥/空前人去後後人至今古異時登眺同)¶
　　　蕭山縣¶
　祇園寺　嘉泰㑹稽志在縣西北一百步東晉咸和¶
　　六年許詢舍宅建號曰崇化唐㑹昌中廢宋建隆¶
<pb:KR2k0044_WYG_231-23a>¶
　　元年重建萬厯紹興府志寺有閣藏仁宗御書後¶
　　歸寳文閣治平三年改今額今為習儀之所¶
　覺苑寺　蕭山縣志刋誤在治東北陳尚書令江總¶
　　在梁時避難居此捨寓為寺(總避侯景難至㑹稽/郡嘗憩龍華寺作修)¶
　　(心賦㑹其舅蕭勃先據廣州總往依焉前此總父/紑以父蒨眼病常捨同夏縣界牛屯里宅改為寺)¶
　　(名慧眼寺鑿井洗眼而病遂瘳總追念父孝因以/㑹稽之永興所寓宅捐為寺云舊志中有云子承)¶
　　(父志捨宅為寺以/此作江淹者誤)於越新編唐㑹昌中毁大中年¶
　　重建賜名昭元宋祥符中改今額紹興府志明嘉¶
<pb:KR2k0044_WYG_231-23b>¶
　　靖十三年寺毁於風雨二十一年僧懐璁重建大¶
　　殿今畫壁漫滅張即之書江寺二字扁於山門(王/守)¶
　　(仁覺苑寺詩獨寺澄江濵雙刹青漢表攬衣試登/陟深林驚宿鳥老僧丘壑癯古顔氷雪好霏霏出)¶
　　(幽談落落見孤抱雨霽江氣收天虚/月色皓夜靜卧禪關吾筆夢生草)¶
　明化寺　萬厯紹興府志在西興鎮後唐長興三年¶
　　吳越文穆王建名化度院宋景徳三年改賜今額¶
　　(陳益公重建明化院記本院乃唐安國禪師道塲/實兩浙往來一都㑹風濤阻者於兹憩焉中更兵)¶
　　(燹乾道三年霅僧徳休相廢基興之渟熙間實老/揮衣鉢募衆縁獲田七百餘畝然土壤窪瘠嵗入)¶
<pb:KR2k0044_WYG_231-24a>¶
　　(僅了科役繼者交病堂寮鞠草香積無煙嘉定十/四年慈覺大師宗明來自劍津探禹穴偶經斯寺)¶
　　(發慈悲心作根固力罄已囊槖為法棟梁増至髙/田逾六百畝越二年今丞相魯國公聞之曰嘻吾)¶
　　(志也爾其為山主人因大出餘金俾竟其事度土/裁基鳩工伐木門廊廡觀不日而成獨正殿巨棟)¶
　　(尚缺其二工師旁午茫然無措忽寺旁渾水閘現/起膚寸視之則木引而裁之二棟天成徑圍尺度)¶
　　(不爽毫末吁亦大異矣殿既成宗明請誌其實余/謂丞相現宰官身正法眼藏分粟布金了此一大)¶
　　(因縁宗明心領意㑹踵遺規而/増大植勝果於將來可書也已)¶
　廣惠寺　蕭山縣志在孝悌鄉玉峯山下梁大同三¶
　　年建名安禪寺隋大業十三年廢晉天福七年重¶
<pb:KR2k0044_WYG_231-24b>¶
　　建吳越改保安禪院宋景徳二年改廣惠禪院(范/仲)¶
　　(淹寄題溪口廣惠院詩越中山水絶纖塵溪口風/光步步新求取會稽藏拙去白雲深處一行春葉)¶
　　(清臣廣惠院詩雲中老樹冷蕭蕭溪上僧歸/倚畫橈誰為秋風乗興去松窗先聽富陽潮)¶
　淨土寺　嘉泰㑹稽志在縣西一里唐開元五年於¶
　　古善明寺基建號彌陀院宋太平興國七年改賜¶
　　今額蕭山縣志寺後有塔明永樂初寺塔俱廢萬¶
　　厯間善者於山麓剏屋六楹仍曰淨土寺¶
　惠濟寺　於越新編在鳳堰橋俗謂竹林寺晉天福¶
<pb:KR2k0044_WYG_231-25a>¶
　　年悟真師建名看經院宋太平興國年改惠通院¶
　　理宗朝改賜今額(王鴻烈重建寺記距邑治東有/竹林寺石晉天福年建其名竹)¶
　　(林則不知始何時寺僧奕葉以醫著自天子以至/公卿自禁中以至濵海罔不盛稱功徳凡瞻禮如)¶
　　(來與念誦藥師者蓋七百有餘載適當明季兵火/不戒延及上方遂使丈六金身惟餘舎利形骸土)¶
　　(木復見茶毘於是主僧咨謀邑父老庀材鳩工始/為大殿繼為天王殿釋迦中座諸佛左右僧廬藥)¶
　　(舍繚以周垣然後復還舊觀而士女之所皈依疾/瘍之所問療者亦遂如晉宋當日嗚呼以古佛為)¶
　　(醫祖以靈鷲為上池以四十二章經為素問以十/八弟子及衆沙門為盧扁仲景不亦千百年來民)¶
　　(無夭札物無疵癘耶主僧即空重建斯刹夙興夜/寐埏埴丹堊多取諸醫金所積蓋幾歴嵗月矣)¶
<pb:KR2k0044_WYG_231-25b>¶
　　　諸暨縣¶
　大雄教寺　嘉泰㑹稽志在縣西一里梁普通六年¶
　　大智禪師建號法樂寺萬厯紹興府志唐㑹昌五¶
　　年廢大中二年改報國後改今額寺中舊有琉璃¶
　　井琉璃軒先照樓(黄溍先照樓詩初日團圓出海/東凌晨光照最髙峯不知今日)¶
　　(華嚴界樓閣/先開第幾重)¶
　永夀教寺　諸暨縣志在縣南金雞山之北梁大同¶
　　二年建名延夀寺唐㑹昌中廢咸通十五年重建¶
<pb:KR2k0044_WYG_231-26a>¶
　　名長夀後改今額(相傳咸和中丹陽人髙理浦中/獲一金像後有西域五僧至理)¶
　　(家云昔遊天竺得阿育王像至鄴藏河濵夢感謂/吾東遊為公所獲理驚出像五僧見之放光勅送)¶
　　(像藏/於寺)¶
　正覺寺　紹興府志在菩提山中晉開運元年建初¶
　　名菩提院後改今額寺周圍皆山惟前一徑屈曲¶
　　通山麓相傳寺中舊有菩提樹生子必一百八顆¶
　寳夀寺　於越新編在寳聚山唐大中間建諸暨縣¶
　　志初名聖夀後改今額相傳舊有來青閣涵碧亭¶
<pb:KR2k0044_WYG_231-26b>¶
　　又藏經之殿四字皆唐柳公權書¶
　五洩寺　諸暨縣志在縣西五洩山中唐元和三年¶
　　靈黙禪師建名三學禪院咸通六年賜名五洩永¶
　　安禪寺天祐三年改應乾禪院後仍改今名(劉述/遊五)¶
　　(洩寺詩翠屏千疊水潺湲一簇青鵷杳靄間惜是/晩年逢此景悔將前眼看他山瀑飛落磴終難畫)¶
　　(龍蟄巖雲只暫閒薄宦勞人/無計住可嗟歸去又塵寰)¶
　青蓮寺　萬厯紹興府志在縣西十五里羣山中晉¶
　　天福四年建初名碧泉院宋至道二年改今額後¶
<pb:KR2k0044_WYG_231-27a>¶
　　漸蕪廢明嘉靖中僧道林復建¶
　紫陽宫　諸暨縣志在縣東五十里宋慶元中建¶
　　　餘姚縣¶
　龍泉禪寺　紹興府志在龍泉山嘉泰㑹稽志東晉¶
　　咸康二年建(虞世南龍泉寺碑龍泉寺者晉咸康/二年縣民王陽虞𢎞實等之所建立)¶
　　(二人以宿植之良因修未來之勝果爰舍淨財興/兹福事雖宏壯未極而嚴淨有餘其地勢則背巘)¶
　　(臨流亭然孤立棲真之致莫與為儔道塲之建於/兹二百年矣值梁室板蕩四海沸騰玉堂金穴餘)¶
　　(構莫存甲第髙門尺椽皆盡惟此伽藍嶷然不動/清梵夜響和鈴旦揚行人宴黙風塵乏警斯固三)¶
<pb:KR2k0044_WYG_231-27b>¶
　　(寳之力不可思議但自剏立以來多歴年所室堂/頽毁禪思或擾乃有清信士女隨時喜捨仁慈淨)¶
　　(衆同䕶法城是用鏤之金/石咸題姓字貽諸不朽云)唐㑹昌五年廢大中五¶
　　年重建咸通二年改今額(方干龍泉上方詩牛斗/正齊羣木末鳥行横截)¶
　　(衆山腰路盤砌下兼穿竹井在巖頭亦統潮海岸/四更看日出石房三月任花燒未能割得繁華去)¶
　　(難向此中/甘寂寥)¶
　䕶聖廣濟禪寺　嘉靖餘姚縣志在燭溪鄉元泰定¶
　　二年建至正二十年燬尋復餘姚縣志明正徳二¶
　　年燬嘉靖四年重建遷西石山後其故址為呂太¶
<pb:KR2k0044_WYG_231-28a>¶
　　傅衆樂園¶
　普濟寺　於越新編在上林湖山西麓俗謂之西山¶
　　寺山勢迴抱亞四明之天童唐大中年普光法師¶
　　建號上林院宋祥符年改今額¶
國朝康熙初年重修¶
　積慶寺　萬厯紹興府志在燭溪湖之梅梁山宋史¶
　　巖之功徳院也清流當門景物幽勝寺前石碑宋¶
　　理宗御書積慶教寺四大字上又作行書賜史巖¶
<pb:KR2k0044_WYG_231-28b>¶
　　之四字鈐以玉璽今碑折為二半埋草中¶
國朝順治間重修¶
　普明寺　嘉靖餘姚縣志在雲柯鄉從山嘉泰㑹稽¶
　　志漢乾祐元年建號松山報恩院宋大中祥符元¶
　　年改賜今額(黄溍重修普明寺記從山南麓普明/教寺在焉僧法炬為予言山之未有)¶
　　(寺也里人陳氏居之有以身為僧而以家為寺者/是為文通法師山之初祖也寺建於唐天祐號報)¶
　　(恩逮宋祥符乃錫金額而俾以甲乙次相授黄牒/故在可考嵗寖逺而繕治勿繼華榱文甓或委為)¶
　　(土梗吾徒懼焉相與殫晝夜之勤日綴而月緝迄/今餘二十稔未始資毫末之助於人而仆者起缺)¶
<pb:KR2k0044_WYG_231-29a>¶
　　(者完像座華幡鼓鐘食飲之物纖悉必具凡為三/門而斲石為楹以棲扁牓於其外者炬之父舜若)¶
　　(深及安也為室以禮六時者安及炬若觀也為輪/藏實經其中而屋其上者炬父子也惟吾浮圖氏)¶
　　(廟塔在人間廢興相尋如漚起電滅兹山之香灺/燈炷閲㡬成壊而不與刦俱化蓋吾祖之蒙被其)¶
　　(後嗣者深且厚也願有述予始至其處見其池深/而木寒甍桷户牖隐顯烟際意以為此仙聖之宅)¶
　　(必有化佛靈僧寓跡其間而炬言如此飛鴻印雪/爪趾宛然固無俟予擬諸形容也姑叙興復之槩)¶
　　(使刻/焉)餘姚縣志明萬厯甲辰重修¶
國朝康熙三年燬九年重建¶
　白雲寺　紹興府志在四明鄉唐閩中僧巘雲披荆¶
<pb:KR2k0044_WYG_231-29b>¶
　　而廬講餘白雲時時入戶晉開運間錫是名(王商/翁白)¶
　　(雲寺詩幽人何處住古寺白雲髙問路不知逺到/山方覺勞半窗看竹石一枕聽松濤我亦清幽者)¶
　　(烹茶讀/楚騷)¶
　廣福觀　嘉靖餘姚縣志舊在秘圖山下宋天聖中¶
　　建號聖祖院熙寧二年用治平徳音賜額夀聖建¶
　　炎二年燬縣以舊弓手營易其址今在縣治東五¶
　　十步紹興二十五年重建三十三年改今額明成¶
　　化間燬尋建¶
<pb:KR2k0044_WYG_231-30a>¶
　　　上虞縣¶
　等慈寺　嘉泰㑹稽志在縣東一里梁天監二年建¶
　　始曰化民院後改上福禪院唐㑹昌間毁咸通元¶
　　年重建紹興府志後唐長興四年吳越王錢鏐更¶
　　院為寺宋大中祥符改今額明萬厯十三年縣令¶
　　朱維藩重修上虞縣志萬厯丙申邑令楊為棟命¶
　　僧徳度重修¶
　智果教寺　萬厯上虞縣志在查湖西南剏自後唐¶
<pb:KR2k0044_WYG_231-30b>¶
　　清泰初年始名建福宋大中祥符元年改賜今額¶
　　洪武間廢未幾復興(陳堯佐智果寺詩蘿巖山下/寺靜境絶過從芳草二三月)¶
　　(碧雲千萬峯窗虚明落日樓迥響/疏鐘却恐重來晩庭前記偃松)¶
　國慶寺　於越新編在東山相傳謝氏故宅唐元和¶
　　年安禪師建咸通年賜今額有白雲明月二軒及¶
　　無塵閣明嘉靖中燬謝氏捐資再建(陸游遊國慶/寺詩豈少名)¶
　　(山宇宙間地因人勝説東山江拖銀練秋波淡峯/削芙蓉翠嶂環别墅有棋莎緝緝斷碑無字蘚斑)¶
　　(斑幾更梵宇勲名在/不與薔薇一様殘)¶
<pb:KR2k0044_WYG_231-31a>¶
　大嶽廣福寺　萬厯紹興府志在縣南六十里晉帛¶
　　道猷結菴之地後唐清泰元年陳思益等改建為¶
　　寺上虞縣志明初寺廢景泰天順間復興嘉靖初¶
　　將圯住持僧法恒徳慶重修¶
　明因教寺　萬厯上虞縣志地名竹橋俗呼竹橋寺¶
　　晉天福五年建吳越王於開運四年給額福泉院¶
　　宋治平三年賜今額(孫嚞明因寺記上虞距縣東/十餘里有地名竹橋有井曰)¶
　　(梅仙子真常汲以錬丹起自漢代考之圖經即今/明因院舊號福泉其地東接娥江之勝南通古剡)¶
<pb:KR2k0044_WYG_231-31b>¶
　　(之幽烏膽峯嵯峨乎其後蘿巖山揖遜乎其前左/鄰白水右帶青烟山川之氣融結於此居然名刹)¶
　　(也宋寳祐間比邱夀昌智份革而新之開修門徑/展拓規模棟梁杗桷之撓折者蓋瓦級磚之殘缺)¶
　　(者悉殫厥心力而更焉堂舍整齊廊廡修直實出/於前後唱導之誠爰勒珉石以示將来咸淳六年)¶
　　(四月八/日撰)元大徳丁未燬延祐乙卯僧志林重建¶
　瑞象寺　嘉泰㑹稽志在縣西南一十五里晉天福¶
　　六年於古南源院基上建開運四年吳越給額紹¶
　　興府志宋紹建中改建為寺¶
　奉國報恩寺　𢎞治紹興府志在縣西南二十五里¶
<pb:KR2k0044_WYG_231-32a>¶
　　唐光啓三年建於越新編寺田山多為人佔明萬¶
　　厯間知縣朱維藩往勘斷復之仍葺其寺¶
　明徳觀　嘉靖浙江通志在縣東二里紹興府志宋¶
　　寧宗后父楊漸之故宅也嘉定十五年築三清閣¶
　　命鹿泉劉真人主之元至元二十一年改閣為明¶
　　徳觀大徳四年燬惟閣獨存後亦就圮明初復新¶
　　今為都道塲所(朱維藩明徳觀記上虞縣治東郭/外有明徳觀相傳為楊冀王故宅)¶
　　(後即其地為香火院云楊冀王者名次山宋寧宗/后兄也觀建於宋火於元國初復新之嵗月既久)¶
<pb:KR2k0044_WYG_231-32b>¶
　　(日就蕪圯予來尹是邑顧瞻太息爰命道士夏以/仁亟修之助以公帑廣其門楣闢其堂皇曽未踰)¶
　　(時頓然改觀予聞之兹觀之始主其事者為鹿泉/劉真人繼其事者為沖素郭元逸深明道教卓為)¶
　　(名流故其觀得/以相延永也)¶
　元妙觀　紹興府志在金罍山漢魏伯陽宅也宋大¶
　　中祥符二年改額天慶元末燬明成化八年知縣¶
　　黄錦命道士葉廷敡重建¶
　　　嵊縣¶
　惠安寺　萬厯紹興府志在縣城中不審剏始初號¶
<pb:KR2k0044_WYG_231-33a>¶
　　般若臺寺(嘉泰㑹稽志晉義熙二年南天竺國有/髙僧二人入金華師道深弟子竺法友)¶
　　(授阿毘譚論一百二十卷甫一宿而誦通道深讚/法友曰釋迦重興今先授記遂於剡山立般若臺)¶
　　(寺/)唐㑹昌中廢咸通八年重建改法華臺寺天祐¶
　　四年吳越武肅王改興邑寺宋大中祥符元年改¶
　　今額嵊縣志舊有應天塔灌頂壇増勝堂幽逺菴¶
　　元至元間寺廢明宣徳中僧文彬重建(趙嘏早發/法華臺寺)¶
　　(詩暫息勞生樹色間平明人事又相關吟辭宿處/煙霞去心負秋來水石閒竹戸半開鐘未絶松枝)¶
　　(將霽鶴初還明朝一倍堪/惆悵回首城中見此山)¶
<pb:KR2k0044_WYG_231-33b>¶
國朝康熙間僧明超建觀音閣¶
　實性寺　紹興府志在縣西二百步剡山之麓唐乾¶
　　元中建號泰清院㑹昌中廢晉天福七年重建宋¶
　　大中祥符元年改今額後歸併下鹿苑寺明永樂¶
　　十一年復建𢎞治三年再修嘉靖初廢周通判震¶
　　遂佃為宅後復捐為寺(彭富實性寺記寺剏自唐/有賜田饒甚嘉靖中邑令)¶
　　(呂章以私恚毁寺徙祝聖牌伽藍像於下院三峯/莊僧亦寓棲以供額租然寺之名卒不可没而寺)¶
　　(之隙地為周君震佃而得焉遂治為宅居三十年/矣周君後為衡州别駕歸謂其子夢秀曰晉唐名)¶
<pb:KR2k0044_WYG_231-34a>¶
　　(賢如王内史陸宣公皆捨宅為寺予乃佃寺為宅/負不義之名汝必復之而平湖陸司寇胥峯與周)¶
　　(君同年厚善聞而義之移書贊決㑹冡子大理卿/五臺自南容寄歸俸金以供甘旨公遂捐金以助)¶
　　(贖寺之廢田而歸之僧萬厯二年冬周君寢疾㑹/其族而屬之曰吾願及見寺之復也於是周生立)¶
　　(以其宅并益買傍近地請復為寺以狀來上予瞿/然嘉歎判而復之乃為之記屬新嵊令譚君禮勒)¶
　　(之/石)¶
　龍藏寺　嘉泰㑹稽志在縣北四十五里梁天監二¶
　　年建號龍宫院(寳慶㑹稽續志院有巨井深浚水/色紺寒疑有蛟龍居焉又有老松)¶
　　(如龍數百/年物也)唐㑹昌廢咸通十四年重建浙東觀察¶
<pb:KR2k0044_WYG_231-34b>¶
　　使李紳少年寓此肄業有紳所為碑存寺中宋大¶
　　中祥符元年改賜今額嵊縣志元末廢明正統十¶
　　三年重建嘉靖間廢僧能明復興(李紳龍宫寺詩/并序此寺摧毁)¶
　　(積嵗貞元十八年予為布衣來遊有僧曰修真自/言居龍宫寺謂予言異日必當鎮此為修此寺時)¶
　　(以為狂易之言不之應至元和三年予以前進士/至越此僧已卧疾使門人相告曩日所言必當鎮)¶
　　(此修寺之托幸勿見忘僧言寺有靈祗相告爾予/問疾已不能對及後符其言而詢其存没則僧及)¶
　　(門人悉殂謝召僧㑹真以俸錢為葺之累月而畢/以成其往願也詩云銀地溪邊遇衲師笑將花雨)¶
　　(指潛知定觀元度生前事不道靈山别後期真相/有無因色界化成興滅在蓮基好令滄海龍宫子)¶
<pb:KR2k0044_WYG_231-35a>¶
　　(長䕶金人/舊浴池)¶
　圓超寺　於越新編在剡山初號靈鷲菴宋祥符間¶
　　改今額明永樂年僧法濟復建有挾溪亭俯山堂¶
　　(王十朋挾溪亭詩逺水從台婺同歸古嵊州巍亭/壓山頂千古挾雙流釋懐讓圎超寺詩香閣俯孤)¶
　　(城登臨敞竹扄水流雙澗白烟散萬家青花雨/迷蓮座松陰䕶石屛何當來借住重著息心銘)¶
　明心寺　嵊縣志去縣三里唐顯徳七年鄉民蘇老¶
　　濵建宋建隆二年陳承業又捨宅増建號黄土塔¶
　　院治平三年賜今額山巔有歸鴻閣歸雲亭¶
<pb:KR2k0044_WYG_231-35b>¶
國朝康熙九年僧自度重興¶
　下鹿苑寺　萬厯紹興府志在剡源鄉宋元嘉二年¶
　　建號靈鷲寺唐㑹昌中廢咸通十四年重建宋治¶
　　平元年改今名山有龍潭潭洩水下為飛瀑對瀑¶
　　為玉虹亭有隱天閣¶
　金庭觀　明一統志在縣東南七十二里嘉泰㑹稽¶
　　志舊傳王右軍捨讀書樓為觀初名金真館後改¶
　　金真宫宋齊間褚伯玊居此(真誥上虞吳曇者得/許承一瓢贈伯玉伯)¶
<pb:KR2k0044_WYG_231-36a>¶
　　(玉亡授弟子朱僧標厯代寳之可受一斛唐先/天間遣女道士詣觀投龍因見此瓢遂持以進)觀¶
　　之東廡有右軍肖像及墨池鵞池紹興府志唐髙¶
　　宗時賜名金庭觀宋宣和七年改崇妙觀(張説金/庭觀詩)¶
　　(元珠道在豈難求海變須教鬢不秋他日洞天三/十六碧桃花發共師遊釋小白宿金庭觀詩羽客)¶
　　(相留宿上方金庭風月冷如霜直/饒人世三千嵗未抵仙家一夜長)¶
　桃源觀　嘉泰會稽志在縣城内東北四十步唐武¶
　　徳八年置號太清觀後廢漢乾祐三年重置改今¶
　　額嵊縣志明洪武十五年置道會司於殿左嘉靖¶
<pb:KR2k0044_WYG_231-36b>¶
　　二十三年提學副使阮鶚檄知縣吳三畏建慈湖¶
　　書院於道會司所後廢里民改作吳公祠¶
國朝順治十二年知縣吳用光重建為觀¶
　　　新昌縣¶
　寳相寺　寳慶會稽續志在縣西南五里南明山之¶
　　陽嘉泰會稽志齊永明中僧䕶鑿石造彌勒像建¶
　　寺號石城梁天監十二年像始成(於越新編䕶始/到夜聞鐘磬仙)¶
　　(樂之音又時現佛像煒煜可駭由是啓願鑿百尺/彌勒像像成端嚴偉特名聞中外其最異者像自)¶
<pb:KR2k0044_WYG_231-37a>¶
　　(石中鑿出今佛身之後石壁之上有自然圓暈如/大車輪正當佛首而四方濶狹一同無毫釐差佛)¶
　　(身髙廣則咸平僧端辨嘗記之云像髙一十一丈/廣七尺深五丈佛身通髙十丈座廣五丈有六尺)¶
　　(其面自髮際至頤長一丈八尺廣亦如之目長六/尺三寸眉長七尺五寸耳長一丈二尺鼻長五尺)¶
　　(三寸口廣六尺二寸從髮際至頂髙一丈三尺指/掌通長一丈二尺五寸廣六尺五寸足亦如之兩)¶
　　(膝跏趺相距四丈五尺壯麗殊特四/八之相罔弗畢具天下鮮可比擬)唐會昌五年¶
　　建三層閣改寺曰瑞像閣宋大中祥符元年賜今¶
　　額嵗久傾圯淳熙元年僧智髙新之萬厯紹興府¶
　　志先是梁開平中吳越王鏐造閣三層東西七間¶
<pb:KR2k0044_WYG_231-37b>¶
　　髙一十五丈又建屋三百餘楹後鏐之孫俶又列¶
　　二菩薩夾侍閣前髙七丈厥後像壊元元統二年¶
　　僧普光更為坐像二髙六丈五尺又以銅絲為網¶
　　䕶於其前明正統中燬惟存僧房十數間而已¶
　天姥寺　於越新編在天姥山周廣順年僧徳韶建¶
　　傍有接台館官使來往宿此¶
　興善寺　成化新昌縣志在十都普太康十一年西¶
　　域僧幽閒建宋治平三年賜今額(盧綸興善寺後/池詩隔窗棲白)¶
<pb:KR2k0044_WYG_231-38a>¶
　　(鳥似與鏡湖鄰月照何年樹花逢幾世人岸莎/青有路苔徑緑無塵願得依僧住山中老此身)¶
　千佛寺　成化新昌縣志在三都齊永明中建普開¶
　　運三年趙仁爽重建名千佛院宋大中祥符間改¶
　　七寳院明洪武十五年復名千佛¶
　清虚菴　萬厯紹興府志在桃源觀西宋乾道間晦¶
　　菴先生遊水簾還訪梁平叔同宿於菴¶
　真聖觀　成化新昌縣志在縣三都石鼓山東嶽行¶
　　宫前宋紹興十四年知縣林安宅建寳慶中知縣¶
<pb:KR2k0044_WYG_231-38b>¶
　　趙時佺重建中有石太傅遺像¶
　　台州府(臨海縣/附郭)¶
　天寧寺　赤城志在縣東南一里巾子山下唐開元¶
　　中建舊傳有小刹七至是合一賜額開元宋景徳¶
　　中更名景徳崇寧二年詔天下建崇寧寺州以此¶
　　寺應詔加萬夀二字政和元年改為天寧紹興七¶
　　年改廣孝十五年又改為報恩光孝寺乾徳九年¶
　　火僧徳光有權踵新之(尤袤報恩光孝寺僧堂記/淳熙三年秋七月叅政觀)¶
<pb:KR2k0044_WYG_231-39a>¶
　　(文錢公施其私財於台州報恩光孝禪寺復建僧/堂明年九月十二日經始又明年六月二日堂成)¶
　　(中為大屋七間凡為屋之楹大小二十有四規橅/雄壯悉倍於舊公之孫承議郎前知處州軍州事)¶
　　(象祖題其榜曰選佛合道俗以落之又明年長老/惟禋命其徒了性持書求文於錫山尤袤而記之)¶
　　(曰天台為邦仙聖所遊佛法之盛冠於東州有大/叢林舊名景徳衆妙莊嚴近在城域乾道癸已鬱)¶
　　(攸扇災紺壁穹堂化為飛灰時大比丘徳光長老/立志堅忍誓必再造規創後壁架虚鑿空商工度)¶
　　(材施者景從惟光之名進於帝聽有詔自天命主/靈隱袤時假守睹是勝因求繼光後實難其人萬)¶
　　(口一詞曰有權可乃屈致之權不拒我於煨燼中/啓大法筵逺近皈依輻輳駢闐有大法施觀文公)¶
　　(錢與是比丘有大因緣私自念言安聚衲子以有/伽藍為一大事前此僧堂獨未建立起寺之廢莫)¶
<pb:KR2k0044_WYG_231-39b>¶
　　(此為急我當布施為衆士先捐三百萬於指顧間/權謂其徒監寺了性汝敏而勤命總其政權來權)¶
　　(藏四衆嗟惜予選惟禋嗣其法席乃立斯堂其大/七楹髙廣深䆳冬温夏清偉哉斯堂肇自錢公不)¶
　　(逮其成而公已終惟公有孫銜訓嗣事爰設几榻/至於塗塈數有成壊時有廢興法力願力無為不)¶
　　(成惟三比丘與二居士徃昔靈山並受佛記作此/勝事刹那頃中化瓦礫場為梵帝宫中山崇崇與)¶
　　(堂無窮我為斯/文相其皷鐘)台州府志元復改名天寧明洪武¶
　　中僧宗泐奉詔來寺臨濟禪宗遂盛於台崇禎中¶
　　宗泐十三世裔僧破顔建雨花堂華嚴樓於寺後¶
國朝順治中巡道狄應衡建凖提閣僧超慧修葺寺中¶
<pb:KR2k0044_WYG_231-40a>¶
　　今又分九院曰鍾巽曰含輝曰挹翠曰薌林曰映¶
　　幘曰雲岫曰彤雲曰西爽曰梧鳳東南為三官堂¶
　　舊有古塔在寺門外東相傳梁岳陽王詧得釋迦¶
　　舍利建塔七今所存止此(舊志稱銅鐘一乾化癸/亥所鑄又有佛牙二株)¶
　　(沉香觀音像及宋時累朝所賜宸/翰今佛牙香尚留其一餘俱無存)¶
　兜率寺　赤城志在巾子山周廣順三年吳越王建¶
　　舊有勝光和尚居之稱勝光安國寺宋大中祥符¶
　　元年改今額台州府志寺尋廢明為張志淑書院¶
<pb:KR2k0044_WYG_231-40b>¶
　　後亦燬(林憲宿兜率寺詩一榻江色近夜氣欲空/濛柔櫓晩潮上寒燈深樹中四山杳烟霧)¶
　　(月華忽凌空我亦衆念息簾影空玲瓏春江潑天/明蕭寺踞山塢荒階下鳥雀古木颯風雨徐行石)¶
　　(苔花徙倚望江渚日暮/山更寒簷頭鈴自語)¶
國朝順治間僧僦其地結茅俗稱上兜率寺其南舊有¶
　　髙霞館明太宰何寛讀書處後歸周鼎新順治間¶
　　捨為寺僧靈文改建今稱下兜率寺¶
　永慶寺　嘉靖浙江通志在府治北(大固/山)舊名延夀¶
　　　(一名白雲/延夀菴)宋太平興國二年郡守錢昱建久廢明¶
<pb:KR2k0044_WYG_231-41a>¶
　　一統志寺中舊有歸雲閣及翠屏一覽二亭(張景/修一)¶
　　(覽亭詩衙城直上有烟巒亭在重厓絶壁問幾個/白頭忘嵗月一生青眼看江山秋風落木樓臺出)¶
　　(暮雨籠沙鷗鷺閒珍重京西/繡衣使作書題榜許追攀)¶
國朝康熙六年釋思文重建¶
　石佛寺　台州府志在府西一百步舊名妙勝院赤¶
　　城志相傳開基時得石佛三軀塑之殿故名宋紹¶
　　興十五年重建(寺有鐘乃顯徳二/年錢王女所鑄)¶
國朝康熙六年僧了元重修¶
<pb:KR2k0044_WYG_231-41b>¶
　府經堂　台州府志在大固山府城隍廟下俗稱府¶
　　經堂赤城志舊名淨名菴後改嘉祐院僧長吉嘗¶
　　遊京師得參政宋庠以下一百四十五人所書般¶
　　若經建堂以實之復自刺血書維摩經附焉(宋祁/贈長)¶
　　(吉上人詩名髙身愈隱孤錫倚巖扃園布黄金地/臺藏白馬經菴雲吞暝燭澗月瀉虚瓶坐想溪橋)¶
　　(路莓苔又幾青蔣堂遊嘉祐院詩老被詩名繫此/身思山深處避人羣寳臺千尺隔江見清磬一聲)¶
　　(歸路聞巖上開扉燈照月菴前掃地雪和/雲終焉此是清涼處淨住無慚相國文)¶
國朝順治十五年僧鏡如三昧重修¶
<pb:KR2k0044_WYG_231-42a>¶
　紫陽道院　台州府志在府城内宋元豐間紫陽真¶
　　人張平叔居此名紫陽樓後改建元壇廟¶
國朝雍正十一年奉¶
勅發帑鼎建更名紫陽道院十三年¶
御書萬法圎通四字扁額¶
　棲霞宫　臨海縣志在治西北大固山下台州府志¶
　　舊名白雲菴唐中和中建道士王乾符朱霄外主¶
　　之霄外以道術為錢忠懿王所知遂葺菴為觀與¶
<pb:KR2k0044_WYG_231-42b>¶
　　天慶觀號東西二宫宋大中祥符中賜今額元豐¶
　　三年建嶽殿於其西有五嶽真形圖在焉¶
國朝康熙六年總鎮馬士秀建玉皇殿於嶽殿西¶
　泰安宫　台州府志在大固山東麓祀泰山碧霞元¶
　　君¶
國朝康熙十一年衛守備陳夢𤾉重建¶
　　　臨海縣(城外/寺觀)¶
　湖山寺　臨海縣志在東湖上宋熙寧四年郡守錢¶
<pb:KR2k0044_WYG_231-43a>¶
　　　建淳熙十一年重修(彭應祖湖山寺詩蒼厓翠/壁壓城頭城下芳湖靜不)¶
　　(流境僻藕花侵座吐窗虚松影落衣稠千家砧杵/寒烟夕一郡樓臺海氣收借問六橋隄上客何如)¶
　　(此地即/瀛洲)¶
國朝康熙十八年僧照星復建¶
　祚聖寺　台州府志在白雲山下舊名白雲按傳燈¶
　　録唐欣禪師嘗受業於此沈佺期錢台州刺史序¶
　　云懐白雲之蘭若蓋指此也宋乾興元年重建大¶
　　中祥符元年改祚聖院¶
<pb:KR2k0044_WYG_231-43b>¶
　真空寺　明一統志在府城西南九里舊名疊石¶
　雲峯寺　臨海縣志在縣西南十里舊名正道宋宣¶
　　和中燬紹興二年重建(上有放生池相傳有僧馬/祖下山見人持鯽魚螺螄)¶
　　(將入釜僧乞歸置放生池至今/池中魚無鱗螺無尻亦異蹟也)明崇禎間郡守傅¶
　　梅邑人陳函輝請藏經存寺僧湛明重建殿宇¶
國朝康熙十三年毁僧寂光復修之¶
　慧門寺　台州府志在縣西北二十五里舊名靈龜¶
　　五代時建宋治平三年改額後圯¶
<pb:KR2k0044_WYG_231-44a>¶
國朝順治七年僧明擇建康熙三十六年妙明重修(寺/有)¶
　　　(八景鉢孟石飲龍池天馬山文筆/峯仙人梯玉笋巖丹霞壁飛練泉)¶
　普濟寺　赤城志在縣東蔡嶺宋熙寧中建寺側有¶
　　井井上有秀野亭地多梅花¶
　龍華寺　台州府志在縣東四十五里舊名興福普¶
　　天福六年建宋紹興六年丞相范宗尹乞為香燈¶
　　院改報恩衍慶院後廢¶
國朝康熙四年僧徳現重建¶
<pb:KR2k0044_WYG_231-44b>¶
　保夀寺　臨海縣志在縣東南五里舊名普明寺宋¶
　　乾徳二年建祥符中賜額保夀寺東有塔宋僧徳¶
　　韶所建名白塔故亦稱白塔寺¶
國朝康熙間郡守髙培捐募重修(舊傳寺有四景隔江/喚渡臨江釣月雲中)¶
　　(塔影山/外樵歌)¶
　惠因寺　台州府志在縣東南一百三十里宋元嘉¶
　　四年僧應俊建宋大中祥符元年賜名惠因紹興¶
　　三十二年太師錢忱乞為香燈院加崇親二字其¶
<pb:KR2k0044_WYG_231-45a>¶
　　後孫象祖還諸朝復今額¶
國朝順治十八年遷遣廢康熙九年展復僧性玉重建¶
　白蓮寺　台州府志在縣東北四十五里宋慶厯五¶
　　年僧本如建魏國大長公主請今額嘉定十年寧¶
　　宗書扁以賜(按智顗教起天台佛壠白蓮能/仁宗而闡之號東掖兩山云)明崇¶
　　禎五年僧超覺重建(章得象白蓮寺詩聞説新菴/號白蓮五峯環遶布金田虎)¶
　　(溪社共何人繼佛壠燈從幾代傳嵐色排空長似/畫松枝偃蓋不知年勞生已作歸休計願解塵纓)¶
　　(結淨/縁)¶
<pb:KR2k0044_WYG_231-45b>¶
　淨明寺　赤城志在縣東南五十里舊名彌陀菴聖¶
　　僧懐玉誦佛處宋治平三年賜今額(陳公輔憩淨/明寺閲藏經)¶
　　(詩三載工夫三載經非禪非道亦非僧/但憑方寸行諸善也是如來最上乗)¶
　興化寺(原名/靈鷲)　臨海縣志在縣東四十五里赤城志¶
　　舊名隱然唐光化二年駱延夀建宋治平二年改¶
　　靈鷲寺中有古塔智者大師所創台州府志明末¶
　　僅存廢址僧印明始構佛殿延靈巖儲禪師主之¶
　　改名興化¶
<pb:KR2k0044_WYG_231-46a>¶
國朝康熙元年僧思文繼席大闡宗風經營締造増屋¶
　　二百楹内建藏經閣儼然東南巨刹云¶
　隆恩寺　台州府志在縣東南一百二十五里舊名¶
　　明恩宋大中祥符九年縣人周圜捨基建先是唐¶
　　武徳初有蓊萼禪師卓菴於此宋治平三年改今¶
　　額¶
國朝順治十八年遷遣廢康熙九年展復重興¶
　能仁寺　台州府志在縣東北四十五里舊名承天¶
<pb:KR2k0044_WYG_231-46b>¶
　　宋元符二年建有九祖閣羅漢堂政和七年改今¶
　　額嘉定十四年寧宗書寺扁及藏額八字因創閣¶
　　奉焉側有普同塔紹興中僧法照掩遺骸處明崇¶
　　禎五年僧蓮岳重建¶
　廣福寺　台州府志在縣東九十里舊名資瑞唐元¶
　　和六年僧重濟建宋隆興元年改今額¶
國朝順治十八年遷遣廢康熙九年展復僧涵霖重建¶
　金仙寺　台州府志在縣東南一百二十里舊名雉¶
<pb:KR2k0044_WYG_231-47a>¶
　　溪宋慶厯元年建治平三年賜額¶
國朝康熙九年僧爾光重建¶
　崇梵寺　台州府志在縣東南一百二十五里宋太¶
　　平興國二年建初僧智顗於寺南北建放生池造¶
　　阿育王塔號普光塔院治平三年賜今額¶
國朝康熙十九年僧寂星重建¶
　鴻祐寺　台州府志在縣東一百六十里舊名資福¶
　　普天福八年建宋治平三年賜額¶
<pb:KR2k0044_WYG_231-47b>¶
國朝順治十八年遷遣廢康熙九年展復僧妙晟重建¶
　石門寺　台州府志在縣東北二十五里梁天監三¶
　　年建普天福八年改真如院¶
國朝順治八年僧真透重建康熙二十年郡人馮甦奉¶
　　雲南㸃蒼山銅觀世音像建閣殿西自為記¶
　大安寺　台州府志在縣西北四十里舊名普安唐¶
　　大厯元年建宋乾寧三年改今額¶
國朝康熙七年僧妙㫤重建大殿法堂飯僧堂東西廊¶
<pb:KR2k0044_WYG_231-48a>¶
　　房¶
　上妙寺　台州府志在縣東南六十里舊名䕶安梁¶
　　乾化二年建宋治平三年改今額¶
國朝康熙十八年重建¶
　薦福寺　台州府志在縣東南九十里舊名實際唐¶
　　興元二年建宋大中祥符間改今額¶
國朝康熙三年僧碧月重修¶
　顯孝南山寺　台州府志在縣西五里日山舊名永¶
<pb:KR2k0044_WYG_231-48b>¶
　　明宋嘉祐八年建嘉定三年丞相錢象祖奏改今¶
　　額¶
　延慶寺　台州府志在縣西八里舊名龍山梁天監¶
　　初建唐會昌中廢開平中改龍潭寺宋大中祥符¶
　　中改今額¶
國朝康熙十五年僧善友重建¶
　定光寺　台州府志在縣南二十二里舊名勝光塔¶
　　院又名香嚴唐會昌元年建宋治平三年改今額¶
<pb:KR2k0044_WYG_231-49a>¶
國朝康熙十三年僧照瑞重建¶
　定業寺　台州府志在縣南二十五里唐光啓四年¶
　　建景福二年名白巖宋大中祥符元年賜額明萬¶
　　厯三十九年僧紹菴重建¶
國朝康熙十五年僧照心建塔院於寺左¶
　慈雲寺　台州府志在縣東北三十五里舊名興夀¶
　　周顯徳三年建宋淳化中改名雲溪治平三年改¶
　　今額¶
<pb:KR2k0044_WYG_231-49b>¶
國朝康熙二十年僧法潤重建¶
　淨土寺　台州府志在縣西三十二里舊名丹山五¶
　　代時建宋治平三年改今額¶
國朝順治十年僧普應重建¶
　善濟寺　赤城志在縣東南金鰲山本祥符塔院西¶
　　有如畫軒下瞰長江前挹海門諸峯台州府志宋¶
　　建炎中髙宗航海泊此賜今額(潘朝英如畫軒詩/春潮暮落海門山)¶
　　(百艇齊飛牡蠣灘分得魚蝦歸野寺滿江鷗鷺夕/陽閒倦客登臨力已疲髙僧故索小窗詩江山最)¶
<pb:KR2k0044_WYG_231-50a>¶
　　(好君知否春去/秋來烟雨時)¶
　昌國寺　台州府志在縣南二十五里舊名佛窟周¶
　　廣順二年建宋大中祥符中改昌國院¶
國朝康熙十九年僧了鼎重建¶
　法海寺　台州府志在縣南三十五里宋太平興國¶
　　七年建治平三年賜今額¶
國朝康熙二年僧通順重修¶
　顯恩寺　台州府志在縣西四十里舊名顯名宋淳¶
<pb:KR2k0044_WYG_231-50b>¶
　　熙二年開府曹勛乞為香燈院改稱顯恩褒親院¶
　　後燬¶
國朝順治十四年僧蓮心重建¶
　普安寺　台州府志在縣東南四十五里舊名寳藏¶
　　蕭梁時建宋治平間改普安院¶
國朝康熙十七年僧覺際建法堂飯僧堂鐘樓禪堂東¶
　　西兩廊¶
　延恩寺　台州府志在縣東七十九里舊名湧泉普¶
<pb:KR2k0044_WYG_231-51a>¶
　　太康中建因任旭女弟卓菴誦蓮華經俄有泉自¶
　　地湧出生蓮花故名其後聖僧懐玉飛錫於此湼¶
　　槃真身尚存祈禱多驗唐咸通中賜額延恩明末¶
　　僧道竒募建¶
　無礙寺　赤城志在縣東南一百三十四里舊名栖¶
　　道梁時嘉法師建隋改攝靜五代時僧灌頂嘗升¶
　　座講經時海寇擁兵入見持幟㦸者甚盛身皆丈¶
　　餘乃駭而竄宋治平中改今額(寺有佛像舊傳章/安客舟&KR0712;江滸挽)¶
<pb:KR2k0044_WYG_231-51b>¶
　　(之不下遇一僧云必吾挽乃可因以指撮取舟遂/行繼共載至回浦僧忽墮水須臾浮出一石乃此)¶
　　(像/也)台州府志明嘉靖間廢佛像碑記尚存¶
國朝順治中僧圓鏡復建¶
　法輪寺　台州府志在縣東三十五里梁大同中建¶
　　宋崇寧五年改今額¶
國朝順治三年僧伏明修康熙十六年僧圓延重建¶
　安福寺　台州府志在縣西北四十五里舊名雲水¶
　　菴宋建隆中建治平三年賜今額¶
<pb:KR2k0044_WYG_231-52a>¶
國朝順治五年僧密持重興¶
　法慧寺　台州府志在縣東南五十里舊名靈峯宋¶
　　大中祥符七年建¶
國朝順治十年僧龍池重興康熙十九年僧覺幻重修¶
　澄靈寺　台州府志在縣東南六十里舊名甘泉普¶
　　開運中建宋大中祥符間改今額¶
國朝康熙十五年僧了量重修¶
　清修寺　台州府志在縣東南一百一十五里白楓¶
<pb:KR2k0044_WYG_231-52b>¶
　　山上舊名塔菴宋寳元元年建治平三年賜今額¶
　　建炎初髙宗泊舟金鰲山渡江登覽御書清修風¶
　　景千年在滄海烟嵐一笑開之句明永樂八年僧¶
　　文贊新之¶
國朝康熙九年僧密藏重建¶
　闡法院　台州府志在縣西十五里宋髙僧戒闍黎¶
　　過此羣牛環跪因為說法土人異之為置院遂呼¶
　　説法臺併名其嶴為牛跪嶴¶
<pb:KR2k0044_WYG_231-53a>¶
國朝康熙十六年僧覺淨重修¶
　棲真觀　明一統志在府城南五十里舊名蓋竹許¶
　　邁故居普時建台州府志觀有石室登霞臺葛元¶
　　禮斗壇卧龍壇隋大業中廢宋政和八年重建宣¶
　　和元年改今額淳熙八年唐守仲友徙今地¶
　　　黄巖縣¶
　明因寺　黄巖縣志在縣南一里赤城志舊名妙喜¶
　　梁天監中周豹二女捨宅建唐會昌中廢大順中¶
<pb:KR2k0044_WYG_231-53b>¶
　　復建宋大中祥符元年改今額紹興十一年尼慧¶
　　淵復新之台州府志舊為兩浙尼寺之冠後改僧¶
　　寺明宣徳九年令周旭鑑重建徙佛殿於僧舎前¶
　　為祝釐習禮之所後圯¶
國朝順治初僧慈修復建康熙十四年提督常進功延¶
　　釋靈薫更擴新之¶
　慶善寺　嘉靖浙江通志在縣東南五十步舊名安¶
　　寧赤城志普永和二年建宋紹興二十一年改今¶
<pb:KR2k0044_WYG_231-54a>¶
　　額台州府志後廢為察院址惟古塔存(王十朋宿/慶善寺詩)¶
　　(剛被篙工誤遲留一日裝川途隔浩渺燈火亂昏/黄呼僕回行李尋僧到上方山前十里雪清入夢)¶
　　(魂/香)¶
國朝順治間僧寂爵重建康熙十一年總兵阿爾泰捐¶
　　金併寺塔俱新之¶
　九峯寺　台州府志在縣東三里宋開寳間僧徳韶¶
　　建名瑞隆感應塔院大中祥符元年賜額興善俗¶
　　呼山嶴寺宣和中燬紹興二十八年重建孫令挺¶
<pb:KR2k0044_WYG_231-54b>¶
　　禱雨得應建觀音殿吳給諫執御讀書於此捐金¶
　　修葺今釋靈燾重新之(沈守正步至九峯寺詩穀/雨相催物物新散行時讓)¶
　　(汲泉人乍來牧子吹蘆管且任松花打角巾有竹/有藤將廢寺好風好日半閒身何當移榻溪流上)¶
　　(怪石髙梧/作比隣)¶
　多福寺　赤城志在縣西三十里舊名興福吳赤烏¶
　　中建宋治平三年改今額¶
國朝康熙十九年僧紹峯重修¶
　寶輪寺　黄巖縣志在縣南雞籠山吳赤烏中建寺¶
<pb:KR2k0044_WYG_231-55a>¶
　　前有一石碧色毎潤澤有光則天必雨¶
國朝順治戊子釋岳淨重修¶
　靈石寺　名勝志在縣西五十里東普隆安二年建¶
　　赤城志舊傳有僧誦仁王經而甘露降遂名露山¶
　　後以海寇孫恩屯兵其處忽有飛石擊之退改名¶
　　靈石有隋智顗繙經臺唐李義山著書堂又有飛¶
　　來石或傳自西北飄墜於此一鐘頗鉅云自海門¶
　　浮至鐫西度鐘三字宋紹興初謝叅政克家乞為¶
<pb:KR2k0044_WYG_231-55b>¶
　　香火院賜名教忠崇報寺又傳昔有異人塑殿中¶
　　佛像期以十旬啓門僧怪之未及期而啓忽有雙¶
　　鶴飛出視所塑纔二像珠髻熒然故寺舊名耀珠¶
　　殿前有浮圖二藏舎利及貝葉等書云(周志偉靈/石寺詩野)¶
　　(迥林真勝衝泥亦自行雲移山欲動風入谷齊鳴/草滿平池緑花含宿雨明簿書吾已倦翻愛野禪)¶
　　(清髙材宿靈石寺詩東風吹倦客客倦且山行雨/過花爭發風柔鳥自鳴巖牙迎蓋出嵐翠濕衣明)¶
　　(古寺僧留憩蕭然一榻清袁應祺逰靈石寺詩侵/寒過靈石山色逺岧嶤寳砌懸雙塔丹楹起六朝)¶
　　(竹深飛積雪樹老夾寒潮/聊悟無生理乾坤寄一瓢)¶
<pb:KR2k0044_WYG_231-56a>¶
國朝康熙間僧超偉修¶
　瑞巖淨土寺　赤城志在縣西北四十五里唐景福¶
　　初僧師彥建(或云唐大順二年/或云文徳初建)其山石皆紫色宋¶
　　乾寧二年賜名瑞巖僧懐玊智顗皆常棲焉祥符¶
　　元年改今額乾道中錢叅政端禮乞為香燈院賜¶
　　名移忠昭慶後其孫象祖還諸朝復今額(楊傑遊/瑞巖寺)¶
　　(詩巖谷連天嶺杉松徹象山路從雲外入人自海/邊還禪榻紅塵斷經窗白晝閒玉蓮生有處香滿)¶
　　(翠微間孫大㢘瑞巖寺詩白蓮開緑水佛子舊家/山淨境無南北塵心有去還林深天籟逺風定水)¶
<pb:KR2k0044_WYG_231-56b>¶
　　(雲閒何日逢征/騎重來翠巘間)¶
國朝順治間僧解若重修¶
　廣孝寺　赤城志在縣西南六十里吳赤烏中建宋¶
　　治平間賜額台州府志明洪武二十五年重建後¶
　　圯¶
國朝康熙二十年僧通應復修¶
　聖水寺　黄巖縣志在縣南四十里唐大中年建宋¶
　　祥符元年改額安國(釋菊莊聖水寺詩蠟屐拖雲/入翠嵐帶茶來試石泉甘青)¶
<pb:KR2k0044_WYG_231-57a>¶
　　(山繞路曲八九流水趁橋盤兩三欲識松風并松/月須憑亭北與亭南僧房面面皆能好莫為斜陽)¶
　　(墜短/簷)¶
　天皇寺　台州府志去委羽洞一百二十步(舊大/有宫)宋¶
　　淳祐中道士王中立以縣南委羽山大有空明洞¶
　　天居天下第一因自天台之玉京觀來謁至夕野¶
　　宿夢一羽衣手握一扇題云念於明處須堅守事¶
　　到空時好力行舉以授王曰三五為期當復會此¶
　　若有所屬者宋理度兩朝命王主領西太乙宫一¶
<pb:KR2k0044_WYG_231-57b>¶
　　夕復夢前羽衣曰尚記前約否王寤前夢曰贈詩¶
　　中有空明二字此必委羽仙人屬我以香燈之傳¶
　　屈指今十五年蓋三五期也即以前事上聞頒度¶
　　牒以資營建賜額大有宮元至元丙子兵毁改卜¶
　　重建¶
國朝康熙十五年邑人延僧岳忍改創為寺易今名¶
　鴻福寺　台州府志在縣西七十里普永和中建舊¶
　　有永和堂相傳菩提引尊者持錫開基至唐咸通¶
<pb:KR2k0044_WYG_231-58a>¶
　　中重新宋大中祥符四年賜額宣和間燬靖康中¶
　　重建明隆慶間又新之¶
　妙智寺　台州府志在縣南三十里舊名靈感觀音¶
　　寺宋建隆元年僧南慧自蜀舁觀音像至此少憩¶
　　舁行不動頃之彩雲絢霞環匝紛擁且示現焉土¶
　　人異之遂留慧營殿其後如吉代主之内有王羲¶
　　之墨池内照菴滌慮軒見陸佃記¶
　證法寺　台州府志在縣東三十里舊在方山東唐¶
<pb:KR2k0044_WYG_231-58b>¶
　　大順中守杜雄徙此因名資福即椆木道塲也宋¶
　　大中祥符元年改今額¶
　廣福宫　黄巖縣志在縣南三十里新安橋西俗名¶
　　北斗亭明萬厯四十一年道士葉一真建¶
國朝順治間邑人蔡君實捐金重建康熙十年殿圯蔡¶
　　元昇復捐資建¶
　¶
　浙江通志卷二百三十一¶
