# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.485538
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百八
<pb:KR2k0044_WYG_210-1a>¶
欽定四庫全書¶
　浙江通志卷二百八¶
　列女(七/)¶
　　寧波府¶
　　　鄞縣¶
　宋¶
　鄭覃妻董氏(宋史新編明州人建炎四年春金人陷/明州覃拏小舟與董同載為兵所刼覃)¶
　　(不屈躍水死董哭曰夫亡奚與其受辱以生不如/死亦自沉其後孫曾皆舉進士而清之最顯贈秦)¶
<pb:KR2k0044_WYG_210-1b>¶
　　(國夫/人)¶
　童八娜(宋史本傳鄞之通逺鄉建嶴人虎銜其大母/女手拽虎尾祈以身代虎為釋其大母銜女)¶
　　(以去時林栗侍親官其地嘗目覩/之已而為守以聞於朝祠祀之)¶
　元¶
　胡志學妻王氏(成化四明郡志名守貞年十八歸胡/二載夫亡父母舅姑憐其無子將奪)¶
　　(其志王氏誓死守命族子嗣已而舅姑老且疾湯/藥之奉朝夕弗懈後歿䘮𦵏如禮泰定二年旌表)¶
　樂夀孫妻劉氏(兩浙名賢錄字淑静歸定海樂夀孫/三年夀孫渡江溺死同溺者多不得)¶
　　(屍劉氏生男甫週嵗抱之沿流上下哭而求屍不/絶聲者三日夜屍忽自浮得収𦵏焉時年二十九)¶
<pb:KR2k0044_WYG_210-2a>¶
　　(撫遺孤勤苦守志克/成家業詔旌其門)¶
　汪彌亨妻陳氏(戴良汪節婦傳年十九歸汪明年有/子曰常久甫二嵗汪死諸父昆弟欲)¶
　　(奪而嫁之婦哭曰老姑弱息汪氏之不絶如綫以/是而有二心犬豕不食吾餘矣乃屏棄采服艱勤)¶
　　(以奉其姑以保其孤子五十餘/年如一日有司聞於朝旌其門)¶
　黄天驥妻蔡氏(黄溍黄節婦傳年十八歸黄明年有/子曰傳孫甫晬黄死又明年其舅亦)¶
　　(死婦屏華采服艱勤以奉其姑以保其孤子三十/餘年如一日家既裕而姑已老子亦能自樹立補)¶
　　(儒學官有司上其事於/中書省表所居曰孝節)¶
　金氏汝安(嘉靖浙江通志金良女父母多疾汝安侍/奉惟謹及笄里中大家爭求聘汝安曰父)¶
<pb:KR2k0044_WYG_210-2b>¶
　　(母老且病雖有兄弟馳驅門户事朝夕乏供養奈/何舍去自是絶葷茹蔬每夜焚香告天祈親夀後)¶
　　(父母俱八十餘而殁汝安居䘮/六年遂不嫁史官危素為之贊)¶
　張定山妻樓氏(成化四明郡志名道真無子其媵汪/生二子文海文慶撫育如已出既歸)¶
　　(之六年夫疾莗謂曰吾親老子㓜汝年方少我死/汝自為之樓泣誓無異志既寡父欲嫁之號泣幾)¶
　　(絶自是無敢言者奉姑舅益謹命二/子受業程端禮之門至正年旌表)¶
　范洤妻董氏(成化四明郡志名守貞適范五年夫亡/後姑與母欲奪其志董曰夫亡幸有子)¶
　　(矧姑與母皆年老孰與供養如有復我者請以死/謝之逾十年姑亡又三年母亡悉力以供𦵏事教)¶
　　(育子女皆成人/至正年旌表)¶
<pb:KR2k0044_WYG_210-3a>¶
　謝懐正妻陳氏(成化四明郡志仁和人歸鄞之謝懐/正生子惟敬二嵗而夫亡時年二十)¶
　　(父欲攜之歸卒不從乃誓死/以守奉姑教子至正年旌)¶
　張榖寶妻祝氏(兩浙名賢録名清年二十三歸張為/繼室時夫已疾革扶植成禮期月而)¶
　　(卒初榖寶娶傅氏無子納二妾長馬生子遂孫次/李生子康孫李性悍妬事傅氏無禮傅以憤懣卒)¶
　　(及清至李假主父遺命立已為嫡俾清為媵凡貲/産悉據有之清善遇馬氏鞠育其子如已出清苦)¶
　　(自勵遂孫長娶而生子子復生子及/孫凡三世清尚無恙夀八十五卒)¶
　盧秀卿妻何氏(嘉靖寧波府志秀卿亡何年/二十五奉姑守節五十六年)¶
　應仕鵬妻張氏(嘉靖寧波府志方十八歳而夫亡遺/腹生子應槐矢志自守孝養舅姑教)¶
<pb:KR2k0044_WYG_210-3b>¶
　　(子讀書有成後任儒/學官旌為節孝之門)¶
　蔡志善妻夏氏(戴良蔡節婦墓誌字守貞定海夏文/華女年二十四歸鄞縣蔡志善三年)¶
　　(生子敬未及晬而志善死時海上兵起居人錯愕/不自安隣有嫠婦嘗相與誓死守義後竟易其心)¶
　　(而更誘之以甘言婦謝絶之終其身弗與見後姑/年七十餘病革婦焚香爇臂乞以身代病旋愈教)¶
　　(子必納於矩度婦徳之修母/道之著庶幾古昔之遺風焉)¶
　程氏二節(元史本傳金氏詳定使四眀程徐妻也京/城既破謂其女曰汝父出捍城我三品命)¶
　　(婦汝儒家女又進士妻不可/受辱抱二嵗子及女赴井死)¶
　眀¶
<pb:KR2k0044_WYG_210-4a>¶
　胡谷銘妻王氏(成化四明郡志名潤玉生二子皆㓜/夫染瘵疾延及一門死畧盡潤玉時)¶
　　(年二十餘獨抱遺孤處一室人共危之母家勸之/歸且曰是家不祥而欲相從為鬼耶何不改圗潤)¶
　　(玊泣曰夫宗祀之托幸有子吾一出是門寘胡氏/神主何地乎自誓以死勤苦紡績撫育二子夀七)¶
　　(十二/而卒)¶
　戴樗妻李氏(嘉靖寧波府志樗貧甚樵海為業溺死/李慟哭茹蔬苫寢終其䘮父憫之諷令)¶
　　(改適李哭泣誓死紡績撫子稍長乃/命傭作以供饔飱有司奏旌其門)¶
　萬義姑(明列女傳名義顓字祖心寧波衛指揮僉事/萬鍾女㓜貞静喜讀書兩兄武文皆襲職戰)¶
　　(死旁無期功之親繼母曹氏兩嫂陳氏吳氏皆盛/年孀居吳遺腹僅六月姑旦暮拜天哭告曰萬氏)¶
<pb:KR2k0044_WYG_210-4b>¶
　　(絶矣願天賜一男續忠臣後我矢不嫁共撫之已/果生男曰全姑喜曰萬氏有後矣乃與諸嫠共守)¶
　　(名閥来聘皆謝絶之訓全讀書底成立全嗣職傳/子禧孫椿皆奉姑訓惟謹姑年七十餘卒姑之祖)¶
　　(斌及父兄皆死王事母及二嫂守貞數十年姑/更以義著鄉人重之稱為四忠三節一義之門)¶
　楊守貞(兩浙名賢錄楊孟輝女也甫八嵗許字俞氏/伯子頃之伯子死俞氏請以仲繼楊父母許)¶
　　(之守貞聞泣拜母前曰大人許兒為俞伯婦疇知/有仲也願大人以子畜之雖白首不悔父母憐而)¶
　　(許之遂卧起一小閣不與/家人相接至六十四而卒)¶
　章智通妻俞氏(成化四明郡志年二十四夫亡父母/欲奪其志乃斷髪自誓勤苦紡績撫)¶
　　(子成立守節三十/八年天順年旌表)¶
<pb:KR2k0044_WYG_210-5a>¶
　包文助妻張氏(兩浙名賢錄名如涓年二十二歸包/甫期生子甸未及晬而文助天夫之)¶
　　(女弟誘以改志不聴夜為鬼祟以怖之張知其偽/覆燈以覘俟祟發即啟燈女弟慚而退自是勤紡)¶
　　(績養姑育子卒振包氏/之宗人以為節義之報)¶
　倪元妻黄氏(嘉靖寧波府志僉事潤玉之女孫年十/九歸元三年而元殁祖姑在堂二季齠)¶
　　(齔氏奉姑撫二季既而姑殁殯送/如禮人稱其孝年八十五而終)¶
　張昺妻謝氏(寧波府志名㜕妹年十八適昺昺祇役/京師以病卒氏年二十九訃聞哀毁骨)¶
　　(立輒卸鉛華事紡織奉寡姑王氏甚孝撫二子俱/成立次男誠充弟子員年二十八而殁婦陳氏年)¶
　　(二十六依寡姑守義亦以水蘖著/聞世稱雙節成化四年旌其門)¶
<pb:KR2k0044_WYG_210-5b>¶
　髙宗常妻葉氏(鄞縣志宗常代兄逺戍歸而遘疾卒/其兄欲奪氏志火其弟柩析其資投)¶
　　(以諸艱氏終不變志撫子謙成立痛父骸之毁/大營塜域於蔣山𢎞治初詔賜粟帛旌其門)¶
　錢奐女(鄞縣志母陳早卒與兄㷀㷀相依/兄溺死妹亦悲慟而絶年十二)¶
　張氏三節(嘉靖寧波府志王氏張公曄妻年二十一/而寡婦王氏張純妻年三十而寡時純長)¶
　　(子愖方七齡次子恒尚乳哺姑婦抱持遺孩朝夕/相弔㷀㷀如也已而恒亦天其妻薛氏年二十四)¶
　　(以伯氏子時政為/後苦節三十餘年)¶
　豐勲妻徐氏(兩浙名賢録年十八歸勲勲卒無嗣徐/年二十五誓以死殉自投於地傷手足)¶
　　(姑救之得不死事姑/盡孝夀八十四而終)¶
<pb:KR2k0044_WYG_210-6a>¶
　張道成妻褚氏(兩浙名賢錄年二十五而寡守節終/身子清遇氏危疾刲臂療之母即差)¶
　　(氏卒清廬墓三年未幾清卒妻孫氏亦守節撫孤/□戴成人孫疾戩戴亦刲臂進人稱兩世節孝)¶
　余暄妻周氏(寧波府志字如珍年十六歸余成婚六/日暄卒氏剪髪自誓族有難其守者語)¶
　　(泄氏恐中變乃自縊救甦者三朝夕守一樓力勤/紡織以姪謙徳為嗣謙徳生子本中正徳辛未榜)¶
　　(眼時氏年九十張樂設宴氏謂有悖生平苦志屏/之九十七而卒婢阿秀及笄將嫁之秀堅志悲哀)¶
　　(願事主母以終身年六十先卒/王文成題其墓曰節感孺人)¶
　聞能妻陳氏(嘉靖寧波府志年二十歸能未幾能卒/姙子六月服闋姑慮其年少家貧微探)¶
　　(之泣曰即無後尚欲保姑天年况幸而有子/乎以死自誓養姑愈謹正徳甲戍旌其門)¶
<pb:KR2k0044_WYG_210-6b>¶
　李珂妻胡氏(明列女傳年十八歸李閱七年而珂死/遺男女各一苦守室中誓不踰閾隣火)¶
　　(作珂兄珮往救之曰阿姆来吾乃出珮使妻陳往/婦以七嵗男自牖付之囑曰幸善視之陳曰嬸將)¶
　　(何如紿之曰取少首飾即出陳去胡即/纍衣箱塞户抱三嵗女端坐火中死)¶
　忻玉妻楊氏(兩浙名賢錄年十九玉病疽楊吮之後/死楊痛哭亦絶三日家人具殮乃蘇猶)¶
　　(噫噫作哭聲遂斷髪誓死無他志玉嗜鯉每忌日/必設一年偶值河枯無從覓楊悲慟不已忽一漁)¶
　　(父持鯉至以一金得之祭畢食胙得原/金於魚腹中人大異之以為哀感所致)¶
　謝瓛妻周氏(嘉靖寧波府志名應祿歸瓛瓛客死會/稽氏年二十六子表甫三嵗氏歸夫骨)¶
　　(以𦵏豫穿已穴子縈哮疾尫羸日甚昕夕祝曰天/不絶謝氏幸全吾兒已而果愈年七十五旌門)¶
<pb:KR2k0044_WYG_210-7a>¶
　李維勤妻薛氏(嘉靖寧波府志名志貞年二十二而/維勤卒或諷之輒泣曰人而甘獸乎)¶
　　(薛李故望族誰當為此者若有之除日自西出耳/即聫穴於夫朝夕忍泣以奉姑撫女姑老癰發背)¶
　　(不能卧薛朝夕抱持以身為藉背不就席者/三月姑卒憂勞哀毁遂成疾年四十而卒)¶
　薛處女(嘉靖寧波府志名義許字宦家子早世貞守/不嫁以奩具植孝思祠堂於父墓側薛氏世)¶
　　(享/焉)¶
　賈錠妻丁氏(寧波府志年十七歸寧波衛百户賈錠/錠以轉漕赴京道卒丁聞一哭而隕家)¶
　　(人扶灌乃甦日夜哀哭淚盡繼之以血數欲自縊/家人宻防之不遂乃撫前妻子文榮愛逾已出其)¶
　　(叔潛欲奪其志氏即引刀斷其指叔始/惴不敢言年六十九忽沭浴更衣而逝)¶
<pb:KR2k0044_WYG_210-7b>¶
　李郭翁妻潘氏(嘉靖寧波府志繼姑王氏每以非禮/加之氏委曲承順王後病痿氏事湯)¶
　　(藥抱持雖中裙厠牏必躬滌不懈後又事繼姑陳/無異事王時疫大作舅與夫相繼死氏年二十九)¶
　　(二子尚㓜嵗飢或勸其鬻書自給潘曰李氏累世/所積以貽子孫者惟此耳忍輕棄耶乃織作以養)¶
　　(姑教子/後被旌)¶
　何處女(嘉靖寧波府志何清之女許字應仁及十六/忽得胃疾不愈應仁將迎之女曰吾不幸嬰)¶
　　(疾可復以身為人累耶卒依/父母比父殁號哭自毁以卒)¶
　趙勤妻余氏(嘉靖寧波府志名徳貞年十九歸勤不/二年勤亡遺子文志方一週適遭回祿)¶
　　(兼嵗飢草棲絶粒族人欲奪其志徳貞即斷髪折/指以死自誓勤紡績以撫文志俾承父業年六十)¶
<pb:KR2k0044_WYG_210-8a>¶
　　(八/卒)¶
　楊文瑜妻王氏(嘉靖寧波府志夫戕於傲弟婦年二/十八憤欲自經以方娠不果姑必欲)¶
　　(奪其志誓以必死逾月生子鎬於是含寃茹苦撫/遺孤而教之成目不窺户孝養其姑嘉靖壬午旌)¶
　張葩妻楊氏(嘉靖寧波府志年十七而嫁嫁七日而/寡諸伯氏欲圗其産以訛言相誣終不)¶
　　(為動白首一/節人無間言)¶
　李八妻林氏(嘉靖寧波府志八故山農傭乞生子性/三甫週而八死林年二十八擗踊哭泣)¶
　　(若不能生既𦵏或説之改醮林曰生為李氏婦死/為李氏鬼耳已而性三長娶婦邱氏舉一孫而性)¶
　　(三死邱他適林抱育遺孤紡績以自紿/未嘗有幾㣲愁苦見於顔面人尤難之)¶
<pb:KR2k0044_WYG_210-8b>¶
　倪□妻王氏(嘉靖寧波府志□性不慧王奉之至敬/一女二子㓜者纔四月適瘡疹甚劇而)¶
　　(□忽暴卒氏年二十七悲痛罔極又甚危其子含/哀調攝幸各保全中更衰落每至不給輒勵其子)¶
　　(曰丈夫會有消長無事戚戚只恐海乾/人白頭耳後家亦稍樹年至八十四終)¶
　陳襄妻倪氏(明列女傳定海人適郡陳襄襄卒氏年/三十無子家貧甚力女紅以養姑人有)¶
　　(慕其姿者遣媒白姑氏煎沸湯自漬其面左目爆/出又以烟煤塗傷處遂成獰惡狀媒見之驚走不)¶
　　(敢復言歴二十年姑/卒氏哀慟不食死)¶
　許元忱妻胡氏(兩浙名賢録元忱病疫死氏才二十/三未幾其夫之兄亦疫死姒遽改適)¶
　　(里人妍氏色競謀於許之強暴者求偶氏有期矣/氏見逼即毁面截鬢髪斷左手三指血淋漓誓以)¶
<pb:KR2k0044_WYG_210-9a>¶
　　(必死羣暴者驚散去族尊姑妯娌皆抱持之氏大/慟因立應後者氏督之力田益身自勞苦不浣不)¶
　　(櫛故汚穢以自廢極力畢夫𦵏及娶婦纔潔布素/夫有弟少流移則為反之道之勤弗率即延尊者)¶
　　(詬責之已而復為之娶婦氏益勤織作僅免/飢凍而耿耿之性死不可易年七十餘卒)¶
　董鍷妻陳氏(嘉靖寧波府志鍷卒陳年二十六抱遺/孤悲泣不勝遺腹復生子益稍慰乃含)¶
　　(哀教二子/竟全其節)¶
　夏冕妻王氏(兩浙名賢錄年二十三而寡遺孤二人/俱在襁褓姑老齒落氏每晨起先以其)¶
　　(乳乳姑二雛呱呱勿顧也嘉靖丙辰倭冦至氏負/姑入山披荆棘破肌膚姑頼以全比姑卒悉營䘮)¶
　　(𦵏之事力/瘁而卒)¶
<pb:KR2k0044_WYG_210-9b>¶
　章海妻陳氏(嘉靖寧波府志年二十四夫亡越三日/産一女姑鍾氏欲季子之專其資也連)¶
　　(奪二婦之志次將及陳會海𦵏姑囑營一穴陳截/髪齧指矢志靡他悉捐奩具以營雙穴宗人知不)¶
　　(可奪立姪為後氷/蘖之操終始不移)¶
　沈渭妻蔡氏(嘉靖寧波府志年十九歸渭生子應麟/眀年渭死舅姑不愛之委曲承順至欲)¶
　　(奪其志輒抱子而泣/矢志自勵人無間言)¶
　王守中妻吕氏(舊浙江通志守中死夫兄守恒有三/子利其資逼使改適吕忍死不從遺)¶
　　(姙生子守恒設計欲害之氏以遺産四分之/以一予孤孤得無恙女適徐奎亦以節著)¶
　徐氏三節(兩浙名賢錄徐奎妻王氏生子海五嵗奎/卒王年二十三事姑孝敬撫育遺孤海娶)¶
<pb:KR2k0044_WYG_210-10a>¶
　　(余氏海卒余時年十九遺孕生子曰定示其志有/定也家日落勤紡績以養姑定娶周氏甫二載定)¶
　　(卒無子乃子族人之子以節終三/世嫠居皆跡不踰壺聲不出户)¶
　張珍妻趙氏(兩浙名賢錄珍家徒壁立成化十九年/舉於鄉未踰年卒氏年二十二艱苦伶)¶
　　(仃勤女紅以餬口然不為男子製服坐卧一小/樓雖寒暑不下至白首宗戚有不識其面者)¶
　髙鍔妻曹氏(鄞縣志二十五嵗夫亡姑病目長子浩/在乳次子瀛在腹罄簪珥以完䘮𦵏有)¶
　　(匪人謀奪其志曹截髪毁容誓以必死姑五/旬而瞽八旬而殁曹奉之不失其歡後旌門)¶
　李承家妻謝氏(舊浙江通志夫患厲目盲將改字不/從及婚夫死守節終身有司奏旌)¶
　王大用妻夏氏(鄞縣志年二十四大用亡家貧無嗣/撫姪承祀奉耄姑生事死𦵏備極艱)¶
<pb:KR2k0044_WYG_210-10b>¶
　　(苦女清姑適全元海亦二十/四而寡孝養舅姑立嗣繼後)¶
　汪眀徳妻翁氏(鄞縣志眀徳卒氏將鬻産為殯𦵏費/親屬不許越七日遂逼其改醮已受)¶
　　(聘矣氏曰夫肉未寒而適人誠犬彘之不若至夜/將自經為人所覺不獲俟夜静乃穴壁而出自沉)¶
　　(潭水/以死)¶
　張楩妻葉氏(鄞縣志年二十四楩亡無子母勸之嫁/不許有己産數畆當嵗飢公家欲鬻以)¶
　　(濟急氏一無所恡姒黄氏梃之妻也亦少寡與葉/晨夕相依嘗有盜穴入其室二婦在幛中覺之相)¶
　　(與坐起兩手壓幛聴其竊取不出聲天明家人尤/之曰吾兩寡婦豈與男子格鬬哉區區箱籠何足)¶
　　(惜/)¶
<pb:KR2k0044_WYG_210-11a>¶
　黄崇藩妻王氏(寧波府志年二十七而寡奉姑育子/備歴艱辛崇禎二年巡按表其門卒)¶
　　(年八十一其姒紀氏娣毛氏亦/夫亡守志與王氏稱三節云)¶
　李氏三節(鄞縣志朱氏李曰榮妻馬氏榮之弟曰富/妻胡氏富之弟曰貴要兄弟三人相繼而)¶
　　(殁姒娣三人誓同守節各撫其子/成立及卒樹坊旌之曰一門三節)¶
　陳烈婦(鄞縣志歸柴某夫溺挟邪好酒賭博家貧如/洗遂染病陳絶無怨言惟勤女紅以支朝夕)¶
　　(勞苦萬狀夫黨皆無頼欲併㓜兒偕妻别售陳聞/大慟峻拒者再終不悛一夕繫兒於腰抱石投水)¶
　　(中死楊徳/周為立傳)¶
　陳良謨妾時氏(鄞縣志揚州人年十六為邑人陳侍/御良謨妾甫三嵗闖賊陷京師良謨)¶
<pb:KR2k0044_WYG_210-11b>¶
　　(曰事至此吾有死而已氏曰公死妾亦死良謨無/子知氏有娠為之躊躇氏曰是有疑於妾也請先)¶
　　(死因更易簪珥裳服終乃易舄取之笥舄皆赤良/謨曰遭君父大變而赤舄非禮也我為汝墨之因)¶
(國朝塗之黑氏納之足遂就縊良謨俟其氣盡亦縊/    順治初贈孺人與良謨合祀)¶
　甬上四節(明列女傳張氏錢塘人適鄞縣楊文瓚文/瓚與兄文琦友華夏屠獻宸俱坐死張紉)¶
　　(鍼聫夫首棺殮畢即衣盛服題絶命詩以佩帶自/縊而死文琦妻沈氏亦自縊夏繼妻陸氏結帨於)¶
　　(梁引頸就縊身肥重帨絶墮地既復取帨結之而/死有司聞楊華三婦之縊遣丐婦四人至獻宸家)¶
　　(防其妻朱氏甚嚴朱不得間陽為歡笑以接之且/時時誚三婦之徒自苦也數日防者稍懈因謂之)¶
　　(曰我將一浴汝儕可暫屏/丐婦聴之遂闔户自盡)¶
<pb:KR2k0044_WYG_210-12a>¶
　吳景仁妻陳氏　朱瓏妻陸氏　　錢朂妻徐氏¶
　徐協妻余氏　　錢紀妻董氏　　陸堮妻楊氏¶
　屠湘妻董氏　　陸厚妻徐氏　　梁衡母劉氏¶
　宋渶妻陸氏　　邱原和妻柯氏　許瑜妻季氏¶
　陳槢妻干氏　　黄家祚妻楊氏　王震妻方氏¶
　張性妻楊氏　　唐璋妻蔣氏　　朱泉妻王氏¶
　陳檟妻毛氏　　傅湖妻樂氏　　樂元和妻陳氏¶
　虞汴妻黄氏　　張邦彦妻林氏　徐良璧妻何氏¶
<pb:KR2k0044_WYG_210-12b>¶
　盧璉妻管氏　　黄毅妻邱氏　　屠漢妻吳氏¶
　王相妻劉氏　　趙瑞妻張氏　　王淮妻金氏¶
　陳浡妻韓氏　　毛恕妻余氏　　吕瑛妻張氏¶
　紀鏻妻陳氏　　葛挺英妻何氏　蔣鐸妻周氏¶
　毛某妻傅氏　　毛文盛妻倪氏　毛鼎妻童氏¶
　毛立之妻方氏　張子珹妻周氏　張得富妻馬氏¶
　張尚彬妻陳氏　張衮繩妻陸氏　倪鏞妻徐氏¶
　王燆妻周氏　　聞賢臣妻陳氏　張應麟妻邱氏¶
<pb:KR2k0044_WYG_210-13a>¶
　莊九陵妻陳氏　黄應豫妻韓氏　屠惟曾妻邵氏¶
　俞希直妻虞氏　唐世賓妻朱氏　殷桂妻錢氏¶
　虞時保妻翁氏　李生寅妻劉氏　陳桐妻包氏¶
　莊悌妻楊氏　　柯茂華妻陸氏　湯一儁妻范氏¶
　楊格妻莊氏　　袁學詩妻趙氏　聞守勲妻李氏¶
　范格妻楊氏　　朱汝修妻桑氏　邱承豫妻王氏¶
　徐家麒妻范氏　俞玉妻王氏　　張結妻茅氏¶
　張良輔妻宋氏　張良翰妻吳氏¶
<pb:KR2k0044_WYG_210-13b>¶
國朝¶
　李銓妻何氏(寧波府志歸銓未閲嵗夫亡氏年十九/而銓前妻子景濓甫六嵗氏携孤之塜)¶
　　(間風雪中負土築/先亡頽垣敗壁母)　(哭聲出林樾銓故寒士父母/形影相弔或終日炊烟不舉)¶
(㫖建節操愈勵苦志五十餘年順治九年具題奉/    坊旌表)¶
　陳久祥妻趙氏(寧波府志歸陳八載而夫亡遺孤甫/十月氏含淚撫孤茹荼紡績守貞四)¶
(㫖建十一年年六十七卒康熙十年奉/    坊旌表)¶
　蔣爾堦妻費氏(寧波府志歸蔣五載夫亡遺孤甫四/嵗撫長躬為課督俾之成立康熙二)¶
(㫖建十七年奉/    坊旌表)¶
<pb:KR2k0044_WYG_210-14a>¶
　胡文黌妻應氏(寜波府志歸胡三載夫亡無子撫姪/為後操凛氷蘖康熙三十五年奉)¶
(㫖建坊旌/    表)¶
　姚世珪妻章氏(寜波府志夫客死於外訃至氏投地/欲死者屢念上有垂白下有㓜孤忍)¶
　　(死自守撫子成人舅姑殁䘮祭盡禮康熙三十七/年奉)¶
(㫖建坊旌/    表)¶
　黄懐泰妻張氏(寧波府志夫亡孤㓜氏辛勤鞠育歴/數十年未嘗自逸康熈三十九年奉)¶
(㫖建坊旌/    表)¶
　范佩賢妻董氏(寧波府志年十九歸范五載夫死子/章述甫四月氏誓死不移撫孤成立)¶
<pb:KR2k0044_WYG_210-14b>¶
(㫖建康熙四十五年奉/    坊旌表)¶
　宣自益妻陸氏(寧波府志自益早亡氏事老撫㓜兩/盡勤劬康熙六十年奉)¶
(㫖建坊旌/    表)¶
　包萬善妻孫氏(寜波府志歸包九載夫死遺孤六嵗/泣曰吾不即從夫地下者為此孤也)¶
(㫖建矢節撫之子得成立氏以夀終雍正四年具題奉/    坊旌表)¶
　洪碩卿妻韓氏(寧波府志洪多病形體羸瘠氏侍奉/湯藥晝夜不輟夫亡孝以養姑勤以)¶
　　(育子孤苦自/甘者數十年)¶
　董肇璿妻吳氏(寧波府志結褵五載夫亡遺腹生一/男氏忍死撫孤勤劬自給宗黨賢之)¶
<pb:KR2k0044_WYG_210-15a>¶
(㫖建坊以上二氏俱雍正五年具題奉/      旌表)¶
　李應鳳妻顧氏(寧波府志歸甫期而應鳳亡遺孤在/襁褓氏念宗祀為重毁容歛迹不辭)¶
　　(艱苦矢志/育孤有成)¶
　謝為寀妻胡氏(寧波府志為寀亡時腹有遺孕忍死/待其誕育已而産一男彌月而子死)¶
　　(氏復立繼撫育以奉烝嘗年踰六十卒/氏俱雍正六年具題奉)　(以上二/)¶
(㫖建坊旌/    表)¶
　胡永孜妻汪氏(題旌册年二十歸永孜閲三年未有/子而永孜客死扵外訃至泣血毁容)¶
　　(誓無二志家貧孝事舅姑舅姑殁䘮𦵏盡禮/立從子為嗣撫育成立守節三十八年而卒)¶
<pb:KR2k0044_WYG_210-15b>¶
　王士騮妻余氏(題旌册年二十二歸王夫卒氏年二/十六遺孤甫週嵗氏奉養耄姑教其)¶
　　(子成立守節二/十八年而卒)¶
　錢文祥妻曾氏(題旌册年二十八夫亡遺孤四人俱/㓜家徒壁立親族無倚氏紡績易粟)¶
　　(以奉邁姑育諸子子長教之問/學皆有成立守節三十二年)¶
　李世鰲妻水氏(題旌册年十八于歸時夫已病篤甫/彌月而夫亡氏欲以身殉舅姑慰之)¶
　　(曰吾止有一子今已死汝若再死如我兩人何氏/自是代夫供養不敢稍懈立從姪為後撫育備至)¶
　　(守節三/十七年)¶
　余錫祥妻徐氏(題旌册夫亡氏年二十七欲與俱死/其姑哭曰婦死孫誰依且我雙目俱)¶
<pb:KR2k0044_WYG_210-16a>¶
　　(廢誰為奉養乎氏自是忍死奉姑備極孝養課子/讀書守節四十五年  以上五氏俱雍正八年具)¶
(㫖建題奉表/    坊旌)¶
　黄廷銘妻錢氏(題旌冊年二十五而寡撫子守節二/十六年雍正十年具題奉)¶
(㫖建坊旌/    表)¶
　董元毅妻謝氏(題旌册年二十三夫亡未踰月而姑/病湯藥親嘗殁則盡哀盡禮奉事耄)¶
　　(舅尤加孝謹教子嚴肅有截/髮剉薦風守節二十五年)¶
　潘朝珣妻張氏(題旌册年二十二而寡舅亡剪髮營/殯𦵏繼姑一女禮若昆弟食飲推甘)¶
　　(得其懽心教子以母兼父經史口授子人瑞登鄉/薦守節四十五年  以上二氏俱雍正十一年具)¶
<pb:KR2k0044_WYG_210-16b>¶
(㫖建題奉表/    坊旌)¶
　董允霆妻張氏(題旌册年二十五夫亡無子舅姑先/殁生姑在堂氏事之甚孝夫兄嫂早)¶
　　(世遺二子撫教成/立守節二十六年)¶
　沈鼎緯妻毛氏(題旌册鼎緯患瘵疾卧床褥氏親嘗/湯藥衣不解帶者兩載及卒念姑久)¶
　　(患目疾奉侍無人子又㓜忍死以守與姑同寢處/跬步不離者二十年姑以夀終教子讀書蜚聲黌)¶
　　(序守節二/十七年)¶
　崔占五妻戴氏(題旌册年二十四夫亡撫教遺孤長/為娶媳生二孫子復死同媳撫二孫)¶
　　(俱至成立守節五十四年/二年具題奉)　(以上三氏俱雍正十/)¶
<pb:KR2k0044_WYG_210-17a>¶
(㫖建坊旌/    表)¶
　王貴猷妻錢氏(題旌册年二十八夫亡家貧事舅姑/孝教子克自樹立孀居後戚黨罕見)¶
　　(其面守節三十九年雍/正十三年具題候旌)¶
　沈光僑妻謝氏(寧波府志年二十二歸光僑氏故美/姿容而光僑貌極醜且貧人謂其必)¶
　　(不相得也氏則情好甚篤未幾夫病卒有新孝亷/慕其色遣媒議婚氏裂媒之衣唾之即日冒風雨)¶
　　(奔哭殯所比歸大/呼心痛遂嘔血死)¶
　繆氏二節(鄞縣志陳氏繆明城妻明城殁氏年二十/二撫孤矢節其婦余氏遺孤世選之妻年)¶
　　(十九而世選亦殁姑媳伶仃恒至絶/食順治間三院表門蠲役給月膳)¶
<pb:KR2k0044_WYG_210-17b>¶
　余應蛟妻孫氏(鄞縣志年二十六應蛟亡誓不再適/境極不堪而處之晏如卒訓其子豹)¶
　　(為諸生鄉人聞於官月給米/五斗膳之終身年八十四卒)¶
　趙文炳妻陳氏(舊浙江通志順治己亥海寇入犯氏/携老母㓜子避難猝遇賊欲汚之大)¶
　　(罵賊斷其一臂遂赴/水死旌曰舍生取節)¶
　趙宗元妻吕氏(寧波府志順治己亥海寇入東鄉氏/抱一女奉姑避難舟行數里遇寇欲)¶
　　(汚之先刼姑入水氏抛/女扵岸遂赴水同溺死)¶
　樂元會妻陳氏(寧波府志年二十二而寡教子成人/娶婦郭氏海寇掠境氏與郭氏乗舟)¶
　　(而避與賊遇姑媳/俱抱石投水死)¶
<pb:KR2k0044_WYG_210-18a>¶
　錢某妻徐氏(鄞縣志己亥海寇入鄉欲汚婦不從/以刀脅之堅拒罵詈賊刺其腹死)¶
　應烈婦(舊浙江通志東鄉丐户也己亥海寇亂偕其/曹避村廟中一卒帶刀入見氏將汚之挽之)¶
　　(不勤卒怒其曹恐見害咸勸之就堅不從已而知/其必不可脱佯許諾卒喜稍縱之遂逸出廟門外)¶
　　(將投井為卒所持不得入復逼之終/號泣不就卒大怒亂斬之年十八)¶
　王朝幹妻李氏(寧波府志名徳貞海寇犯東鄉氏對/姑泣曰賊勢猖獗難保無虞遂抱㓜)¶
　　(子赴/水死)¶
　周容妻金氏(寧波府志名逑性孝能詩甫生女寇亂/姑念媳在牀不忍避氏恐累姑作素羅)¶
　　(歌遂以/羅自縊)¶
<pb:KR2k0044_WYG_210-18b>¶
　丁鄮南妻楊氏(鄞縣志年二十四而寡矢志撫孤卒/年九十子承元早世婦楊氏奉姑撫)¶
　　(子郡守楊之/柄兩旌之)¶
　黄奕馦妻袁氏(舊浙江通志馦殀袁/堅志守節以飢餒死)¶
　周天輝妻徐氏(舊浙江通志名引夫殁家貧矢志不/二姑與父母欲奪其志有豪奴聞其)¶
　　(色挟重資来聘家人方與奴較/聘資而婦已?於樓上自縊矣)¶
　殷貞女(寧波府志許字郭文蛟文蛟疾篤郭欲完姻/應喜殷戚屬難之女曰病雖篤然或以應喜)¶
　　(邀祥亦未可知遂徃文蛟已病劇不能成禮次日/竟逝氏年甫十九或勸其改適氏泣曰吾既入郭)¶
　　(門即郭婦也/守志終身)¶
<pb:KR2k0044_WYG_210-19a>¶
　屠印姑(寧波府志陸耿章妻耿章淫酗無行蕩其産/盡且負酒家博債以姑為質日夜説以姦事)¶
　　(不從絶粒十/四日而死)¶
　史氏二節(寧波府志施氏史起昊妻起昊客死遺子/二大宿大寀閲數旬有所親媼至相弔慰)¶
　　(附耳語曰須自為計施大慟揮斥之卒能撫訓其/孤有成婦管氏大宿妻年二十五生子在甲大宿)¶
　　(逰京邸聞舉子而疾卒管氏撫藐孤/勵節如其姑在甲成康熙癸巳進士)¶
　舒再芬妻陳氏(寧波府志年二十四見夫病篤遂操/利刃割左股血流滿地命幾絶姑覺)¶
　　(往救得蘇作羹以進終莫救家貧躬織/絍以教養其孤大綸逰庠有司旌之)¶
　錢肅遴妻鮑氏(寧波府志甫納采而肅遴隨其兄播/遷無生還理父母欲改字之氏齧臂)¶
<pb:KR2k0044_WYG_210-19b>¶
　　(出血誓以死守比歸得諧伉儷年已二十六矣肅/遴挈眷寄食崑山病卒氏孑身扶柩歸負土𦵏於)¶
　　(舅墓/之旁)¶
　陳氏二節(寧波府志施氏包氏娣姒也施年二十五/夫陳昌祚亡遺子岱甫三嵗包年二十七)¶
　　(夫昌禨亡遺子峡甫五嵗老姑䘮明二/婦撫㓜子事盲姑俯仰交瘁人稱雙節)¶
　楊氏二節(寧波府志唐氏楊秉憺妻夫卒氏年二十/七撫遺孤誓甘氷蘖孫楊式孟妻程氏亦)¶
　　(以二十五嵗守/志撫孤成立)¶
　任貞女(寧波府志袁𢎞泰聘妻𢎞泰亡父母欲改字/女剪髪投繯屢絶而甦三年䘮畢女設供介)¶
　　(祉庵哭奠其夫悲不自勝越三日而殁/年二十二女家告扵袁與𢎞泰合𦵏焉)¶
<pb:KR2k0044_WYG_210-20a>¶
　董貞女(寧波府志董允翀女甫十嵗父母並亡伯父/允明撫養及笄許字沈大詩舅姑早世大詩)¶
　　(以貧故旅食長安遇疾而殞女時年十八即擬往/沈門治䘮或告以大詩弟大訓尚未有室遂中止)¶
　　(有勸之更字者即截髪自誓及大訓娶婦生子貞/女喜可為夫後未幾大訓亦殁婦嫁子殤女由是)¶
　　(獲心疾惟日望大詩柩歸為同穴計大詩有從兄/弟二人皆客京邸許以櫬歸乃相繼客死自兹返)¶
　　(𦵏無期女益沉痼不可起雍/正丁未春卒於家年四十)¶
　錢傳恭妻傅氏(寧波府志傳恭患惡疾呻吟半載氏/親為吮咂不少怠死之日辟踊自絶)¶
　　(族人救之甦早暮哭/泣卒以哀毁而殞)¶
　楊大澄妻王氏　曾士進妻陳氏　齊天民妻張氏¶
<pb:KR2k0044_WYG_210-20b>¶
　陳泰交妻李氏　徐友傑妻唐氏　忻應華妻殷氏¶
　阮文肇妻方氏　董應達妻周氏　黄鼎新妻董氏¶
　李藎妻仇氏　　丘鴻聲妻薛氏　郭文龍妻王氏¶
　洪朝俊妻滕氏　陸炳衡妻俞氏　王國彩妻張氏¶
　董名世妻丘氏　柯茂景妻陳氏　徐胄鋐妻張氏¶
　張檉妻陳氏　　李丁䖍妻殷氏　沈安臣妻管氏¶
　管麟妻董氏　　茅驥妻張氏　　余長𢎞妻張氏¶
　錢啟忠妾葉氏　聞即山妻管氏　聞肇平妻陸氏¶
<pb:KR2k0044_WYG_210-21a>¶
　孫毓芝妻謝氏　程景鵡妻董氏　馬天駿妻王氏¶
　陸顒妻李氏　　章友梅妻任氏¶
　　　慈谿縣¶
　宋¶
　史簡妻葉氏(延祐四明志慈谿人歸鄞之史簡簡為/縣從事尉受賕杖平民簡獨愍之以杖)¶
　　(首雜朱殷以進初舉杖血流於尻尉怒以杖平民/者杖之歸數日死氏年二十五有娠後得男曰詔)¶
　　(隣保咸曰是褓中兒寧可恃耶誓不聴晝夜紡績/俾其子從師讀書為善士晚嵗生産益裕養孤女)¶
　　(數人俾有歸年八十六以/終凡十八封至冀國夫人)¶
<pb:KR2k0044_WYG_210-21b>¶
　李綦妻張氏(成化四明郡志名妙靜年十九歸綦甫/入門夫病葷一顧而易簀或云伉儷未)¶
　　(成盍返而從父母張誓不許曰入李氏門即/李氏婦義無再適守節終身夀八十四卒)¶
　元¶
　方琬妻翁氏(戴良安節堂志生子原三嵗而琬卒年/少寡居或疑其不能安也氏曰吾聞婦)¶
　　(人以夫為天今死而遂去之是背天也背天不祥/死不再適乃益經紀家政夜張燈紡織晝課童奴)¶
　　(樹藝有司上/之朝旌其門)¶
　沈景莊妻顧氏(成化四明郡志年二十六歸沈生子/尚質夫亡時年二十八撫育其子長)¶
　　(教之讀書至/正年旌表)¶
<pb:KR2k0044_WYG_210-22a>¶
　沈則妻王氏(嘉靖浙江通志年十六而則亡有子穉/弱所親勸其改適王泣曰有姑在堂有)¶
　　(子在抱若忍棄之何以見吾夫扵地/下乎奉姑教子至死無二至正間旌)¶
　眀¶
　楊貞女(明列女傳字同邑鄭子琜洪武中子琜父仲/徽戍雲南眀制子成丁者隨遣故子琜亦在)¶
　　(戍中楊年甫十六聞子琜母老弟㓜請于父母適/鄭養姑子琜卒戍所楊與姑撫諸叔成立以夫從)¶
　　(子為嗣苦節五十餘年其後鄭煥妻張氏嫁未旬/日泰然妻嚴氏生子一蘭方孩抱栻妻王氏事夫)¶
　　(癎病八年三人皆楊氏夫族先後早寡皆以節聞/萬厯中知府鄒希賢題曰鄭氏節門以比浦江義)¶
　　(門/云)¶
<pb:KR2k0044_WYG_210-22b>¶
　沈氏二節(兩浙名賢錄孫氏歸沈銘善年二十九夫/亡生子甫八月宋氏歸沈銘禮年二十夫)¶
　　(亡生二子皆在襁褓人以宋氏年尤少諷之更適/宋自誓曰迫之果急惟以江水為徑見吾夫於地)¶
　　(下耳娣姒日勤紡績至/白首洪武年旌曰雙節)¶
　謝仲華妻田氏(鄞縣志慈谿人年二十仲華亡尋罹/水患室廬漂没僑居於隣富豪欲娶)¶
　　(之斷髪以誓迫之不已遂遷居以避而迫者如故/乃携㓜子奔徙於鄞伶仃孤苦紡績育子長而娶)¶
　　(室己子出不返氏又撫孫升督以/學業永樂己丑升成進士授御史)¶
　劉貞女(兩浙名賢錄許聘馮光濟光濟卒劉年十七/聞訃請歸馮治䘮母不可哭曰聘不為先婚)¶
　　(不為後不負此心死無憾矣遂奔䘮命治兩/壙終身不御鉛綺獨處一室族人罕見其面)¶
<pb:KR2k0044_WYG_210-23a>¶
　翁錄妻鄭氏(天啟慈谿縣志錄奉例輸米擕鄭上京/卒於途鄭扶柩歸𦵏時年二十七無子)¶
　　(伯仲欲奪其志鄭曰有姑在姑亡又欲奪之曰有/父母在遂大歸扵宗織絍自給及父母亡屏處敝)¶
　　(舍瓦鐺地爐以供朝夕年踰六十出/所積治棺衾甫具以疾卒詔旌其門)¶
　桂一祿妻周氏(嘉靖寧波府志適桂不三嵗而夫卒/有媒氏以巧言動之輒恚曰此言何)¶
　　(至汚我耳遂斷髮自誓不修容儀對娣姒/亦無笑容守志五十六年天順壬辰旌)¶
　徐傑妻任氏(兩浙名賢錄年二十歸傑甫二年傑亡/一月子錦生育之漸長使讀父書鬻環)¶
　　(釧以佐費勤織絍以資養卒/令其子成進士官至都御史)¶
　趙勝妻馮氏(嘉靖寧波府志二十五而夫亡母欲奪/其志婦欲自盡娣姒相守累日母懼而)¶
<pb:KR2k0044_WYG_210-23b>¶
　　(止取姪暕為嗣自授以句讀/暕登進士授主事遂得錫封)¶
　陳佳妻王氏(明列女傳許聘於陳而佳病其父母娶/婦以慰之及門即入侍湯藥未幾佳卒)¶
　　(氏年甫十七矢志不嫁姑張氏責以未成禮而守/為無名婦曰既入陳門經事君子何謂無名姑乃)¶
　　(使人邀其二弟諷之氏不答截髮毁容姑終欲强/之窘辱萬狀二小姑凌之稍不順即爪其面姑聞)¶
　　(復加箠楚婦口不出怨言曰不逼嫁為婢亦甘也/每夕寢處小姑牀下受卑濕遂得傴疾私自幸曰)¶
　　(我知免矣鞠從子梅為嗣教之/業文成化初領鄉薦卒昌其家)¶
　汪貞女(兩浙名賢錄聘於張鸞未嫁而鸞逰閩中父/母度其將返預娶過門以俟月餘忽報鸞死)¶
　　(汪誓無他志其母誘以歸諭之更嫁汪乃投簪取/珥薙其衣擲地曰還汪家物歸張氏身即登舟而)¶
<pb:KR2k0044_WYG_210-24a>¶
　　(返獨守孀閨未嘗踰户後忽病疹危甚翁姑為之/迎醫汪却之曰吾得死所矣豈藉醫求活耶遂卒)¶
　張維妻凌氏(明列女傳𢎞治中維舉於鄉而卒氏年/二十五生子四嵗亦卒因歸省其兄諷)¶
　　(之改圗氏痛哭齧脣噀血灑地遂終身不歸寧舅/姑慰之曰吾二人景逼矣爾年尚逺何以為活氏)¶
　　(曰餓死甘之乃出簪珥為舅納妾果得子喜曰張/氏不絶亡夫墓門有寒食矣後舅病瘋姑目瞽氏)¶
　　(紡績以養二十年不衰邑令葉竦重其節置田/五畆資之後荒䘮相仍氏亦老且憊竟以餒死)¶
　臧梁妻王氏(嘉靖寜波府志名一芝定海右族女歸/慈谿臧梁甫三月而梁之父任三年不)¶
　　(歸已而舅死官所梁扶䘮歸亦死氏年十九手治/服殮既殯哭别塜以歸明日促父往視梁墓及還)¶
　　(見牕户扃固驚呼不應啟視/之則已經矣事聞旌其門)¶
<pb:KR2k0044_WYG_210-24b>¶
　劉越妻孫氏(嘉靖寧波府志年二十一夫亡舅姑欲/嫁之乃斷髪焚夫柩前曰我志欲移有)¶
　　(如此髮因終日坐柩旁以事紡績鞠子既成始𦵏/之劉氏自劉圭妻王氏劉煟妻王氏與孫氏一門)¶
　　(三節人傳/以為異)¶
　陳原理妻馮氏(兩浙名賢錄原理卒馮年二十二無/子舅姑老業且凋落惟勤紡績為僦)¶
　　(居具餔之費娣潘氏亦少寡誓/以死守郡丞顧錫巖悼之以詩)¶
　周杭妻秦氏(天啟慈谿縣志年十七歸杭甫朞杭卒/越月姑亦亡貧難孤苦有以言諷之者)¶
　　(泣曰清白婦女何得以汚言相及乎遂/齧指誓無他志事繼姑孝詔旌其門)¶
　葉貞女(明列女傳定海人許聘慈谿翁姓父母殁遂/育於翁年十四翁資産日落且失其姑舅待)¶
<pb:KR2k0044_WYG_210-25a>¶
　　(之如奴勞勩萬狀畧無怨色舅以子㓜欲鬻之羅/姓者女日夜哽咽後知不可挽乃偽為喜色舅信)¶
　　(為實乃寛之夜月上紿諸姒曰月色甚佳盍少觀/乎趨門外良久諸姒曰夜半矣盍就寢遂入及晨)¶
　　(覓之已浮屍於河起之色/如生衣服上下聨結甚固)¶
　方某妻王氏(兩浙名賢錄嘉靖戊戌正月二十八日/夜半火起西市延燎及方氏歸僅逾月)¶
　　(居一小樓時夫外出堅守不下遂䧟于火遍體/灼燼惟心獨存夫歸抱而哭之淚滴其心輒化)¶
　姜阿龍妻桂氏(籌海圗編桂阿寶女方少艾賊至與/衆婦走匿馮氏僻室室後有池賊搜)¶
　　(室衆婦競赴池賊以/手挽之桂絶袂而死)¶
　馮警妻張氏(籌海圗編年二十歸警六年遇倭寇偕/姑竄匿其夫為寇所殺張亟收夫屍殮)¶
<pb:KR2k0044_WYG_210-25b>¶
　　(𦵏未數日寇復至張偕姑及妯娌買舟逃至管山/江為寇所及張知不免曰不死且汚賊手然馮之)¶
　　(嗣不可絶也以㓜子付其姑偕伯之妾徐氏/即沉於江賊大驚異遂舍舟中諸婦以去)¶
　沈氏六烈(籌海圗編章氏沈祚妻周氏沈希曾妻馮/氏沈信魁妻柴氏沈惟瑞妻孟氏沈𢎞量)¶
　　(妻孫氏沈琳妻沈為慈谿思橋巨族家觀海鳴鶴/之間家衆至二千人多驍黠善鬬自嘉靖以来海)¶
　　(寇上烏山燬鳴鶴縱横蹂躪沈氏不惟自衛且能/殲其渠魁奪其所掠賊甚讐之至是賊大至沈氏)¶
　　(豪誓扵衆曰無出婦女無輦貨財誓以死守不能/者先戮之章氏亦誓於内曰男子死鬬婦人死義)¶
　　(辱與死等耳衆婦皆竦聴既而賊圍沈氏羣婦聚/于一樓賊散入户章氏遽出投於河周氏馮氏繼)¶
　　(之柴氏方為夫礪刃賊已斫户入柴即以刃斫賊/旋自刃孟氏孫氏娣姒為賊所得相持不放奪賊)¶
<pb:KR2k0044_WYG_210-26a>¶
　　(刃自刺皆死焉思橋之難沈宗婦/死難者三十餘其六人尤烈者也)¶
　王氏二節(慈谿縣志姜氏余氏娣姒也遭倭變奔匿/隣圃賊窺見二婦㧞刃迫之余赴池死姜)¶
　　(被亂刃死事詳/孝子王應麟傳)¶
　茅氏女(籌海圖編年十四父母亡獨與兄嫂居其兄/痿卧賊入縣嫂出奔呼之以行女曰吾室女)¶
　　(也去將安之俱去孰為扶兄賊至遽縱火女力扶/其兄避於空室俱被燔灼而死二屍相攣綰焉)¶
　錢應文妻朱氏(舊浙江通志夫亡守志嘉靖間倭入/寇負姑匿空舍四望俱燼獨所匿處)¶
　　(無恙奉㫖旌表時有一女初字尚羙衣飾賊執欲/汚之女詈曰汝賊也吾為儒家婦豈從賊耶速殺)¶
　　(我當以頸血濺汝賊怒/刀裂腹死惜其名不傳)¶
<pb:KR2k0044_WYG_210-26b>¶
　葉潮妻戚氏(天啟慈谿縣志潮卒氏年二十一舉一/男父欲移其志氏具木主書慕貞戚氏)¶
　　(預祔於寢父恧而止孫維/榮疏請得㫖建貞節坊)¶
　馮可榮妻姚氏(天啟慈谿縣志十七而寡奉病姑撫/遺腹守志八十五年年百有一嵗旌)¶
　王文達妻沈氏(天啟慈谿縣志十九而字逾年夫溺/於江覓屍三日不得氏匍匐江渚欲)¶
　　(躍入江家人掖之喧沸間屍出重波觀者/驚異氏抱屍歸𦵏矢志堅貞年七十終)¶
　沈氏三節(天啟慈谿縣志沈純臣縉臣紳臣兄弟也/相繼夭亡純臣妻方氏縉臣妻楊氏紳臣)¶
　　(妻范氏俱出自定海年俱未逾二十三/寡相依氷玊之守垂老俱勵題請得旌)¶
　陳瑈妻張氏(天啟慈谿縣志瑈罹弱瘵氏歸瑈已將/殆執氏手曰不來可也遂絶氏服闋歸)¶
<pb:KR2k0044_WYG_210-27a>¶
　　(寧父潛受他姓聘紿之他往以嫁之氏/剪髪毁容堅不可奪竟歸陳後以夀終)¶
　馮魁姐(舊浙江通志父任工部郎隨侍京邸室内火/兄象臨赤身突入時火已薄床女曰吾衣裳)¶
　　(不具不可起且不可就兄抱為我謝父母有死而/已其兄趨前强抱女投匿床下竟焚死年十四)¶
　張九經妻王氏(舊浙江通志夫亡守志涕泣䘮眀/女適馮大純亦少寡操如其母)¶
　姜應元妻馮氏(舊浙江通志應元卒氏齧指血書一/字於夫手以志從一之義崇禎中旌)¶
　費貞女(寧波府志錢文敏聘妻未婚而敏死訃聞女/哭歸錢誓不反顧舅貧且老奉養惟謹獨處)¶
　　(一室治女紅以易菽水撫從/子為嗣邑令汪偉題曰大貞)¶
　費貞女(寧波府志應汝金聘妻汝金亡費聞訃/即慟哭臨䘮矢志同穴年七十四而卒)¶
<pb:KR2k0044_WYG_210-27b>¶
　沈性妻張氏　　姚克周妻余氏　王祖禧妻孫氏¶
　姚普賢妻余氏　姚鉌妻馮氏　　沈愚妻周氏¶
　馮&KR1580;妻潘氏　　陳鋹妻錢氏　　馮俊妻桂氏¶
　阮奉先妻朱氏　王鎬妻李氏　　姚澤妻劉氏¶
　仇治妻王氏　　葉宗倫妻向氏　朱眀妻刁氏¶
　張垔妻茅氏　　馮柏妻王氏　　葉桂妻楊氏¶
　馬亷妻姚氏　　劉鎣妻邵氏　　葛蓁妻徐氏¶
　劉鉞妻孫氏　　阮本子妻童氏　姜鏞妻尹氏¶
<pb:KR2k0044_WYG_210-28a>¶
　秦垔妻王氏　　秦錄母王氏　　程廣妻林氏¶
　鄭尚善妻張氏　馮讚妻劉氏　　周汝仁妻馮氏¶
　劉□妻姚氏　　馮雲鵬妻湯氏　洪鋼妻俞氏¶
　裘沆妻馮氏　　陳載道妻周氏　劉䤾妻鄭氏¶
　馮少占妻陸氏　劉志登妻王氏　馮嘉隆妻陳氏¶
　沈子英妻李氏　孫徵鶴妻秦氏　秦可立妻陳氏¶
　秦之慶妻王氏　林大觀妻邵氏　周廷傑妻馮氏¶
　馮若陶妻陳氏　潘居敬妻謝氏　潘居賢妻蔣氏¶
<pb:KR2k0044_WYG_210-28b>¶
　向志尚妻裘氏　馮若䝉妻鄭氏　馮起雲妻陳氏¶
　俞賡春妻厲氏　張能信妻劉氏　洪彩徳妻張氏¶
　陳吾忠妻胡氏　周時芳妻陶氏　馮佺妻沈氏¶
　顔志新妻向氏　袁象宏妻王氏　俞爾張妻韓氏¶
　韓玊妻楊氏　　姚孟寧妻王氏　林畏初妻楊氏¶
　馮維棫妻葉氏　袁衮妻洪氏　　邵應龍妻周氏¶
　于正汾妻洪氏　沈純徳妻王氏　姚元紳妻周氏¶
　姚樟妻沈氏　　張應科妻秦氏　阮廷獻妻葉氏¶
<pb:KR2k0044_WYG_210-29a>¶
　俞慶宗妻李氏　周有孚妻童氏　羅茂讜妻王氏¶
國朝¶
　翁日登妻邵氏(寜波府志年十七歸翁即遭姑病邵/籲天求代姑獲瘳日登旋卒矢志撫)¶
(㫖建孤言不踰閫順治五年具題奉/    坊旌表)¶
　張九臣妻孫氏(慈谿縣志九臣卒氏以姑邁子㓜欲/殉不可遂剪髪納棺矢志苦守康熙)¶
(㫖建十一年奉/    坊旌表)¶
　姚世登妻劉氏(慈谿縣志世登卒遺子女各一氏不/以貧故易節松柏之操久而愈勁康)¶
(㫖建熙十二年奉/    坊旌表)¶
<pb:KR2k0044_WYG_210-29b>¶
　董昌妻袁氏(寧波府志于歸未幾昌卒堅志守貞康/熈十六年奉)¶
(㫖建坊旌/    表)¶
　王敳妻馮氏(寜波府志敳早亡氏欲以身殉舅姑止/之乃為之立嗣氏教育成立康熙三十)¶
(㫖建三年奉/    坊旌表)¶
　鄭渠妻王氏(寧波府志年十八婚甫月餘而夫亡氏/孝奉舅姑姑病衣不解帶大小家政綜)¶
(㫖建理井然康熙五十八年奉/    坊旌表)¶
　沈鼎台妻姚氏(慈谿縣志年十九歸沈數月而鼎台/死遺妊生子姑老家益貧孝養不衰)¶
　　(姑殁依母家以教子/子阮亦能孝養其母)¶
<pb:KR2k0044_WYG_210-30a>¶
　嚴士直妻沈氏(寧波府志氏孕三月而士直病囑之/曰爾年止十九嵗月甚遥所孕男女)¶
　　(未可知惟邁姑無養使吾目不暝耳氏曰天不絶/君後必生男即女吾義當死嚴門姑養吾自任之)¶
　　(士直死果生子君武娶扵王舉三孫而君武亦/死氏與王共撫遺孤相勵苦守年七十五而卒)¶
　秦文煒妻周氏(寧波府志年十七適秦不三嵗而夫/亡無子撫叔子棟為嗣事舅姑克盡)¶
　　(婦道遇事則身先操作為娣姒倡守貞三十七年/而卒  以上三氏俱雍正三年具題奉)¶
(㫖建坊旌/    表)¶
　陳躍雲妻羅氏(慈谿縣志結褵九月躍雲卒家貧紡/績養姑撫繼子姑殁親自負土以𦵏)¶
　　(并𦵏其夫於翁姑/墓側卒年九十三)¶
<pb:KR2k0044_WYG_210-30b>¶
　岑式端妻陳氏(寧波府志年二十四夫亡子元甫一/嵗岑氏四世單傳不絶如綫氏泣血)¶
　　(毁容矢志撫孤時舅姑尚在凡生養死𦵏及其子/讀書婚娶皆氏獨力仔肩孀居三十載  以上二)¶
(㫖建氏俱雍正五年具題奉/    坊旌表)¶
　葉承親妻柯氏(題旌册年十八適葉半載而夫亡弟/海峩以姊少寡且貧無後恐不能終)¶
　　(其節婦齧一指矢曰所不終於葉者有如此指弟/驚起謝遂迎養於家有貴官者柯戚也䘮偶聞婦)¶
　　(姿托隣媼諷之婦怒曰媼不知吾齧指時耶吾不/難一死以眀志比媼出則闔户投繯死矣家人救)¶
　　(之得甦年七十七卒葉/氏迎䘮與其夫合𦵏焉)¶
　周偉妻於氏(題旌册年二十適偉偉亡時年二十四/子華正方㓜穉氏教之甚嚴居常織絍)¶
<pb:KR2k0044_WYG_210-31a>¶
　　(井臼外雖稼圃亦躬自督課嵗節用以供甘㫖舅/姑殁䘮𦵏盡禮人稱健婦守節三十几年而卒)¶
　應日朋妻馮氏(題旌册年十七適日朋日朋卒氏年/二十六長子在抱次在腹家故貧乏)¶
　　(姑老且病氏力勤針紉奉湯藥手滌垢穢歴十載/無倦容姑殁哀毁倍至棺衾䘮𦵏靡不竭蹷經營)¶
　　(課二子讀書立志咸有樹立守節二十八年/上三氏俱雍正九年具題奉)　(以/)¶
(㫖建坊旌/    表)¶
　愈秀妻華氏(慈谿縣志順治初年為邏卒所掠氏伏/地大罵赴水死又上林陳氏婦何氏與)¶
　　(卒相抗被刃唐三十妻張氏自沉白石堰/里人上三氏之節申憲旌表俱祀惠竈祠)¶
　童貞女(慈谿縣志袁光烈聘妻年未及笄聞光烈死/號泣奔䘮絶而復蘇臨窆欲自投壙中得救)¶
<pb:KR2k0044_WYG_210-31b>¶
　　(乃止旋聞父母欲議/婚他姓即閉户自縊)¶
　王孝女(慈谿縣志名盧姐性至孝母殁柩殯於室夜/半火起家人倉皇走孝女往柩前哭呼救舁)¶
　　(無應者火漸邇則以身翼蔽母棺已而/火及終哭不出遂焚死時年止十七)¶
　周宗宰妻沈氏(慈谿縣志夫亡無子歸依父母聞父/母欲奪其志往夫墓一慟幾絶遂不)¶
　　(食數日而死/時年二十五)¶
　　(謹按舊通志/作姚宗宰妻)¶
　李貞女(慈谿縣志鎮海人許聘邑人葉敬斯敬斯卒/女聞訃悲號請歸葉治䘮父許之立姪為後)¶
　　(會族子葉遂良亦卒其妻應氏暨/妾某氏三寡同居至六十五嵗卒)¶
<pb:KR2k0044_WYG_210-32a>¶
　沈惟賢妻宓氏(慈谿縣志生一女而唯賢卒氏年二/十二久之母以其無子而守為空自)¶
　　(苦氏即引刀剔左目以眀志/血流暈地歴守三十年而殁)¶
　周洪吉妻秦氏(慈谿縣志㓜許字洪吉洪吉入京洎/歸娶氏年已二十七逾嵗而洪吉卒)¶
　　(洪吉母溺愛諸女諷令改圗氏兩撫繼子俱為諸/姑所逐其後家日落或甕止升合姑猶以愛女故)¶
　　(持去氏下氣怡色承之姑始感/悟而氏已死矣時年五十六)¶
　沈氏二節(慈谿縣志方氏配沈懋祖岑氏配沈大鼎/方年二十而夫亡遺孤週嵗岑年二十一)¶
　　(夫被盗害遺孤三嵗二氏勵志共/守教子成立各至七十餘而卒)¶
　向升元妾趙氏(慈谿縣志生一子甫週而升元亡時/嫡母早卒氏獨撫孤子有迫之改適)¶
<pb:KR2k0044_WYG_210-32b>¶
　　(者氏截左手無名指誓曰離向門者有如此指族/衆遂止已而為子娶婦生孫子婦又俱死拮据撫)¶
　　(孤年八十/六而殁)¶
　馮京第妻葉氏(寧波府志京第死婦以行/纒作繯挂梁間就繯而絶)¶
　羅秀吉妻鄭氏(寧波府志年十九而嫁二十三而寡/家貧無後母欲令改適氏曰有舅姑)¶
　　(在代夫奉養職也已而舅姑相繼亡母復迫之再/三氏不為動一日母踉蹌至聲色俱厲曰吾已受)¶
　　(聘財令汝為某氏婦明日肩輿至矣先是氏聞母篝/言必慟哭至是陽陽如平常人頗疑之入夜扃户)¶
　　(燈宻紉其衣至夜分侵曉某氏輿至辭以粧未畢/久之寂無人聲其母排户入則投繯死矣周身衣)¶
　　(袂聮結甚固越五日/始殮盛暑顔色如生)¶
<pb:KR2k0044_WYG_210-33a>¶
　邵貞女(公舉事實邵允耀女名淑姐年十七許字周/其栢雍正十年其栢病殀女號泣不欲生請)¶
　　(於母往視含殮母以未結褵為詞強止之女乃製/殮衣剪髪一縷遣所親納其栢棺中隨登樓自縊)¶
　　(年甫/十八)¶
　錢文奎妻劉氏　錢文芑妻張氏　沈大縉妻馮氏¶
　陳諍妻張氏　　馮應鐘妻張氏　王悦言妻陳氏¶
　秦法祖妻顔氏　姚世髙妻葛氏　王國彪妻姚氏¶
　徐兆武妻向氏　魏維文妻王氏　桂茂秋妻周氏¶
　王長祚妻姚氏　葉鼎英妻陸氏　劉純熙妻姚氏¶
<pb:KR2k0044_WYG_210-33b>¶
　劉開宗妻應氏　傅子咸妻陳氏　王廷魁妻章氏¶
　劉履竒妻馮氏　周明傑妻陳氏　王子龍妻葉氏¶
　邵焜妻劉氏　　洪紹周妻王氏　沈時賚妻俞氏¶
　馮徳元妻蔡氏　馮蘭芳妻陳氏　秦奕妻姚氏¶
　韓鯁臣妻陳氏　李旭妻葉氏　　馮懋行妻林氏¶
　裘永明妾劉氏　王天興妻顧氏¶
　　　奉化縣¶
　宋¶
<pb:KR2k0044_WYG_210-34a>¶
　董軫妻王氏(成化四明郡志未成婚而軫亡或勸改/圖王氏誓不許其姒有娠指而言曰吾)¶
　　(得姒一男足以興董氏矣未幾果得男立為嗣長/名之邵以義舉入仕紹興間轉修武郎乞恩侍養)¶
　　(封孺/人)¶
　舒立妻王氏(成化四明郡志年十九歸舒三月而夫/亡後媒妁踵至王曰雖父母有命我志)¶
　　(不可奪也有田僅數畆為養/老資守節終身夀八十八卒)¶
　陳自強妻戴氏(成化四明郡志年二十歸陳未逾年/而夫亡父母欲奪而嫁之以死自誓)¶
　　(夀八十卒鄉人/稱為清臺節婦)¶
　元¶
<pb:KR2k0044_WYG_210-34b>¶
　朱春妻舒氏(成化四明郡志名淑初年二十歸春得/一子而春亡勤紡績以養舅姑訓其子)¶
　　(容曰爾父不幸早亡爾讀書以酬父/志死無憾後容果被薦官至祕書丞)¶
　江文鑄妻范氏(元史本𫝊名妙元年二十一歸江及/門未合巹夫忽以癎疾卒范曰我既)¶
　　(入江氏之門即江氏婦也豈以夫亡有異志哉遂/居江氏家撫諸姪江森江道如己子卒年九十五)¶
　舒燕妻徐氏(成化四明郡志名徳柔年十九歸舒甫/半嵗燕卒有娠産男名季興母家憐其)¶
　　(貧欲奪志徐曰我若再醮舅姑將誰托寧餓死不/為舅姑殁殮𦵏如禮訓子成立鄉黨聞於官旌異)¶
　　(其/門)¶
　陳紹庭妻汪氏(成化四明郡志名本竒歸陳四載夫/亡無子伯姒方娠生子鑄氏乞養為)¶
<pb:KR2k0044_WYG_210-35a>¶
　　(子父母憐其貧欲奪其志乃於夫墓穿竁其側以/示同穴後因故廬灾僑居郡城遂為鄞人至正年)¶
　　(旌/)¶
　陳氏五節(輟耕錄陳氏婦以貞節稱者五人初陳元/娶竺氏生子侗而元卒竺年纔二十二義)¶
　　(不再適後三十三年卒侗娶璩氏生子瑞泰二人/侗亦殀璩年二十六後五十八年卒瑞娶王氏生)¶
　　(子通甫而瑞復殀王年三十後五十五年卒通甫/娶樓氏樓甫笄歸於陳至二十六而寡父母欲奪)¶
　　(其志泣不從其姑王氏年老樓事之尤謹姑卒殮/𦵏悉如禮子養才娶樓氏生子孟雍孟熙而養才)¶
　　(卒樓年二十六/所守如其姑云)¶
　明¶
<pb:KR2k0044_WYG_210-35b>¶
　李氏二節(貝瓊雙節堂詩序李公復祖母沈氏年二/十生子七月而寡既長為娶兄之女為婦)¶
　　(生二子亦寡二/母老號雙節堂)¶
　戴徳祐妻項氏(舊浙江通志祐兄徳彛為拾遺祐徃/省之值燕兵入都徳彛被殺祐死氏)¶
　　(知度禍及召族人急焚戴氏譜令各避去并其二/子匿之使者至索戴氏譜欲名捕之氏以無譜對)¶
　　(使者痛刑之執語如初乃以火熾鐵鉗燒之/胸乳皆爛身無完膚卒不承於是罷其事)¶
　宋原用妻石氏(兩浙名賢錄字景榮鄱陽石思孟女/原用任鄱陽教諭因娶焉原用卒氏)¶
　　(年二十六二子俱㓜母氏欲留之石齧指自誓遂/奉䘮歸及抵家糧無夙儲艱苦殆甚舅嘗患痢石)¶
　　(衣不解帶手滌厠牏晝夜侍藥糜無倦/色勤紡績以資二子學宣徳年旌門)¶
<pb:KR2k0044_WYG_210-36a>¶
　竺公能妻袁氏(成化四明郡志名秀芝年十八歸公/能公能卒袁年二十四值嵗歉多艱)¶
　　(姑趙患痢閲两月氏衣不解帶浣汚穢無難色疾/傳染舉族氏獨無恙人以為誠孝所感後舅姑繼)¶
　　(亡營𦵏畢繼母欲奪其志乃斷指以絶其意/撫遺孤曰端曰恢讀書力田天順年旌表)¶
　趙孝女(兩浙名賢錄趙鎮女父母連䘮女時年十八/尚未納采弟洤㓜女念無撫洤者遂誓不嫁)¶
　　(育洤長成至娶妻生子曰英曰豪時年四十士大/夫重其徳欲令歸扵貴族而其弟旋沒女又誓不)¶
　　(嫁以撫二姪比英豪繼殁又/撫英之子諫宗祀頼以不墜)¶
　許氏二節(嘉靖寧波府志姒王氏許福延妻年二十/一福延亡娣王氏許福員妻年二十三福)¶
　　(員亡相與砥礪守節有司亷其實/以聞適娣氏殁惟姒氏得旌表云)¶
<pb:KR2k0044_WYG_210-36b>¶
　宋昆妻周氏(兩浙名賢錄昆死氏年二十一盡鬻衣/裝以殮自負土以𦵏未幾姑與子相繼)¶
　　(亡復負土𦵏姑如其夫有富人欲求為婦使隣嫗/袖金環以諷曰一門盡矣無一瓦之覆一壠之植)¶
　　(若何恃乎婦堅不可奪假祖屋簷下縳茅以自/存艱苦之狀人不忍見婦甘之如飴竟以節終)¶
　嚴氏二節(嘉靖寧波府志陳氏嚴九霄妻九霄卒姑/年老多疾遺孤在懐罄資奉養姑恐其年)¶
　　(少不終以語試之即大慟矢節自完正徳辛未旌/其門姪婦王氏嚴龍妻年二十五夫亡其節亦如)¶
　　(陳氏/云)¶
　王紡妻阮氏(嘉靖寧波府志年二十七紡卒母百計/誘之終無他志夫兄利其資又强之不)¶
　　(可遂盡以氏田鬻諸人使無所衣食以困之/氏亦不與較但躬織絍忍飢寒年七十四卒)¶
<pb:KR2k0044_WYG_210-37a>¶
　竺欽妻陳氏(兩浙名賢錄嘉靖丙辰五月倭入奉化/氏少艾與夫携姑及女而逃至徐家渡)¶
　　(倭追甚逼陳度不能脱言於姑曰辱而生寧/不辱而死遂令夫負其姑自抱女投水中死)¶
　董氏三節(奉化縣志竺氏董源潾妻夫亡子玘㓜苦/節自甘子長娶范氏生子恒五月而玘卒)¶
　　(恒娶鍾氏又卒遺孤一嵗三婦皆貞/淑知禮孝姑慈㓜嘉靖年旌其門)¶
　舒氏二節(奉化縣志舒環妻張氏環卒子浦八嵗張/年二十八守志紡績不出户庭浦長娶鄞)¶
　　(張氏一期而寡姑曰我寡幸有子汝曷守乎婦曰/姑在婦安往茹虀衣素雖至親亦莫識其面後旌)¶
　鄔氏二節(舊浙江通志鄔孟斐妻陳氏生子元孝夫/亡元孝長娶婦任氏亦早殁無嗣二寡矢)¶
　　(志甚聖旌曰/兩世幽貞)¶
<pb:KR2k0044_WYG_210-37b>¶
　王貞女(兩浙名賢錄許嫁周濓未娶濓病革索見其/妻母送女至門濓一見而絶王即守䘮辭母)¶
　　(誓不返終/身無變志)¶
　李某妻吕氏(寧波府志李可教之子婦夫卒舅姑俱/亡氏年二十貧無子父母欲嫁之誓以)¶
　　(死守紡績撫㓜叔長為之娶妻生子女叔妻死氏/教養如己出為猶子娶婦舉四子氏又同撫之三)¶
　　(世七人俱/受鞠育)¶
　胡貞女(寧波府志王繼美妻未娶而卒女易服絶食/日夕哭泣而病病卒目不瞑許與王合𦵏乃)¶
　　(瞑時年/甫十七)¶
　傅氏二節(奉化縣志范氏傅邦奎妻年十八守節奉/姑立姪繼志為嗣娶樓氏繼志又卒樓年)¶
<pb:KR2k0044_WYG_210-38a>¶
　　(二十奉姑以孝教二/子以義萬歴間旌表)¶
　王堯龍妻唐氏(寧波府志年二十而寡矢志自守有/貴公子欲娶之族之狡者設計欲縛)¶
　　(載車中婦懼不免遂自縊隣人救而防守之婦即/剪髪毁容以止其謀邑令蕭萬斛嘉其節賑給之)¶
　戴氏二節(寧波府志汪氏戴祐妻年二十祐卒三子/在襁褓柏舟自誓足不踰閾中子簵娶周)¶
　　(氏簵卒與姑同守事姑/惟謹數十年如一日)¶
　王氏二節(奉化縣志陸氏王元文妻歸二年而元文/死無子父母欲奪其志剪髪誓死遂立姪)¶
　　(有年為後長娶周氏期年舉孫而有年亡周攻苦/績絍同姑守志五年周又亡陸撫孫及長營𦵏三)¶
　　(䘮年八/十而卒)¶
<pb:KR2k0044_WYG_210-38b>¶
　鄔氏二節(奉化縣志汪氏鄔寧宇妻年二十夫亡撫/孤黙吾長娶楊氏三年生子心葵黙吾又)¶
　　(卒楊年二十一矢志不易/事姑訓子夀俱八十餘卒)¶
　鄔應魴妻蔣氏(寜波府志許字應魴應魴病父欲渝/約女曰大人以兒許鄔氏即鄔氏之)¶
　　(身也宜亟往侍湯藥父知不可奪即扶病成禮未/幾夫沒以從子鼎臣為嗣矢志守貞有司旌之)¶
　陸元善妻汪氏　單仲饒妻童氏　史文可妻吳氏¶
　陳文昕妻宋氏　韓彬三妻黄氏　余慶怙妻馬氏¶
　袁公桓妻王氏　應承完妻繆氏　宋玻妻竺氏¶
　曹琨妻劉氏　　項愫妻曹氏　　王綬妻應氏¶
<pb:KR2k0044_WYG_210-39a>¶
　王溥妻胡氏　　周洪妻吕氏　　蔣慶祥妻仇氏¶
　王樽妻張氏　　舒保正妻李氏　周立政妻項氏¶
　孫祖賢妻趙氏　鄔學禮妻鄭氏　俞尚聲妻錢氏¶
　戴訓妻趙氏　　胡鈁妻王氏　　王元浹妻項氏¶
　周汝昌妻原氏　田祿妻徐氏　　鄔應鶚妻董氏¶
　項世隆妻陳氏　王舜憲妻俞氏　王宗禮妻洪氏¶
　孫純妻吕氏　　張五常妻蔣氏　張珝妻葛氏¶
　周應奎妻繆氏　應裔趙妻張氏　周朝信妻應氏¶
<pb:KR2k0044_WYG_210-39b>¶
　項可誠妻戴氏　項斯猷妻孫氏　嚴瑨妻孫氏¶
　嚴瑚妻徒氏　　嚴瀚妻唐氏　　沈㤃妻俞氏¶
　戴某妻舒氏　　嚴問䇿妻王氏　嚴問經妻俞氏¶
　舒三昌妻周氏　沈一中妻俞氏　劉檉妻孫氏¶
　胡崗妻周氏　　王袖妻李氏　　鄔士瀛妻黄氏¶
　孫國棟妻胡氏¶
國朝¶
　周新學妻鄔氏(題旌册年十九適周閲六年夫亡翁/繼殁遺孤方㓜而家又燬於火氏艱)¶
<pb:KR2k0044_WYG_210-40a>¶
　　(苦備嘗誓無他志事姑孝/姑殁自營䘮𦵏撫孤有成)¶
　鄔釗明妻沈氏(題旌册年二十八而寡家貧子㓜上/事舅姑姑病脱簪珥以供醫藥舅姑)¶
　　(殁䘮𦵏如禮復營𦵏其夫於墓側育孤成立卒年/九十五  以上二氏俱雍正七年具題奉)¶
(㫖建坊旌/    表)¶
　周祖徳妻項氏(題旌册年十八適周二十一而寡子/甫週嵗翁早亡嫡庶二姑在堂氏以)¶
　　(弱女子主持門户不數年家又燬於大棲身無所/備嘗艱辛卒能復傋數椽養二姑以終天年撫㓜)¶
　　(子以延似續人稱女文夫守節五十六年雍正十/年具題奉)¶
(㫖建坊旌/    表)¶
<pb:KR2k0044_WYG_210-40b>¶
　周立徳妻陳氏(寧波府志年二十四無子夫亡矢志/守貞紡績自食疏糲不給繼以糠粞)¶
　　(終身不踰閾/卒年七十八)¶
　孫懋孳妻徐氏(奉化縣志年二十五而夫亡遺子嗣/顗甫五嵗氏矢志不移茹荼自甘女)¶
　　(名春前婦駱氏所出適周志琛早寡無/子貧甚歸與母同守人稱母子雙節)¶
　孫自㨗妻陳氏(奉化縣志年十八適孫家甚貧甫一/年自㨗病殁氏日夕抱尸而泣誓從)¶
　　(夫地下勺水不入口父勸/之食不從踰十三日遂亡)¶
　江貞女(寧波府志名金姑許字駱氏子駱病篤舅姑/因迎氏歸入門駱已垂絶翌日卒氏即為行)¶
　　(䘮或曰爾未為婦理得歸江何自苦氏曰入門即/婦知行婦道而已年八十始歸寧謂宗人曰我今)¶
<pb:KR2k0044_WYG_210-41a>¶
　　(就木矣白璧全歸可見先人/於地下也年踰九十而卒)¶
　沈三夀妻周氏(寧波府志年十八夫病迎氏歸沈故/流寓為傭家赤貧氏典衣以供醫藥)¶
　　(甫兩月夫亡父母與姑欲其改適氏不可其兄强/之氏哭於夫墓歸着嫁時衣遍紉之㓜姑問故曰)¶
　　(不欲使視尸者見吾體也闔户自經媒入門而氣/已絶矣隣里聞之官時方酷暑閲三日縣令往視)¶
　　(尸不變杖其兄/及媒而旌之)¶
　樊堯智妻夏氏(寧波府志年十七歸樊越五載而堯/智病殁遺腹生男又夭其父令改適)¶
　　(氏持刀自刺殞絶復甦自是/終身不歸寧至七十嵗而殁)¶
　胡雲會妻沈氏(寧波府志雲會卒氏年二十二子方/匝嵗族有不肖者誘之他適氏怒曰)¶
<pb:KR2k0044_WYG_210-41b>¶
　　(吾所不死者以上有垂白下有黄口耳豈偷生/作禽獸行耶飲氷食蘖以教其子年七十而卒)¶
　董元僖妻陳氏　何大哲妻馬氏　方雲璘妻胡氏¶
　丁振甲妻宋氏　唐名鍹妻吳氏　周之桓妻單氏¶
　　　鎮海縣(舊名/定海)¶
　明¶
　劉氏二節(嘉靖定海縣志翁氏劉道妻道卒翁年二/十一姑老子㓜孝養撫育名其子曰惟成)¶
　　(娶沈氏未幾惟成亡沈年二十四遺腹/一子三嵗而亡姑婦相依勵志益堅)¶
　傅烈女(籌海圗編嘉靖中昌國傅梓女年十七美姿/色未嫁寇猝至家故瀕海遂為賊所得女即)¶
<pb:KR2k0044_WYG_210-42a>¶
　　(以石自破其面流/血塗地賊怒磔之)¶
　李烈女(籌海圖編昌國人寇至執而/欲汚之李罵賊不屈竟死之)¶
　葉小九妻嚴氏(籌海圗編為賊所執驅之而/前氏知不免遂投河而死)¶
　黄氏二節(明列女傳孫氏慈谿人歸定海黄誼昭生/子湑未幾夫卒孫延師教子長求兄女為)¶
　　(配甫三年生二子湑亦卒時田賦多令民自輸姑/婦相率擕子僕輸賦南畿訴尚書蹇義言潮為患)¶
　　(十年九荒乞築海塘以障居民義曰如此孤苦何/為不嫁對曰餓死事小失節事大義嗟嘆久之次)¶
　　(日即為奏請遣官與有司相度成堤起自/龍山迄於觀海永免潮患慈谿人廟祀之)¶
　黄鷙妻周氏(嘉靖定海縣志慈谿人年十九歸定海/黄鷙甫三月鷙有事南畿道病還閲兩)¶
<pb:KR2k0044_WYG_210-42b>¶
　　(月而亡有遺孕後歸寧母氏諷奪其志輒忿泣趨/簷下欲觸破甕以死二嫂急持而止即日徒步歸)¶
　　(黄深居不出生子橋教/育成立有司奏請旌表)¶
　葉餘妻嚴氏(舊浙江通志嘉靖壬子倭寇猝至執婦/欲汚之不從乃縛之去將及舟婦紿曰)¶
　　(少寛我我即若從寇信/而解其縛遂投海死)¶
　金傑妻徐氏(明列女傳慈谿徐氏定海金傑妻成化/中傑兄以罪逮入京傑往請代瀕行徐)¶
　　(已有身傑謂曰余去生死不可知若生男善撫之/已而果生男無何兄得還傑竟瘐死徐撫孤慟曰)¶
　　(我本欲從汝父地下奈金氏何强營𦵏事服闋父/母勸他適截髪斷指自誓攻苦六十餘年視子孫)¶
　　(再世成/立乃卒)¶
<pb:KR2k0044_WYG_210-43a>¶
　詹氏二節(嘉靖定海縣志張氏詹恩妻年二十四恩/卒撫孤鳳長娶吳氏期年而鳳亦卒家徒)¶
　　(壁立姑婦攻苦/茹淡並稱完節)¶
　張棟妻李氏(嘉靖定海縣志戊午冬倭賊據柯梅棟/夫妻被執賊殺棟李號哭痛罵義不受)¶
　　(辱賊/磔之)¶
　范氏二節(舊浙江通志范應祥妻朱氏范應瑞妻汪/氏朱年二十一而寡汪十九而寡朱髠髪)¶
　　(自矢汪哭夫目眥血裂二嫠秉志如一天/啟辛酉朱氏子我躬舉於鄉詔旌其門)¶
　李徳妻吕氏(定海縣志天啟間徳充營兵守舟山病/卒訃聞吕哭曰夫死何以生為姑老子)¶
　　(㓜有伯氏在言卒遂赴井死/旌曰東鄉烈婦并立祠祀之)¶
<pb:KR2k0044_WYG_210-43b>¶
　徐貞女(舊浙江通志許字鄞人楊士譽士譽卒女/衰絰臨䘮慟哭自誓遂留不去天啟間旌)¶
　戴貞女(寧波府志許字方世顯甫納采而世顯死女/痛哭欲奔䘮父母有難色女曰往弔即隨輿)¶
　　(歸矣許之至門遂居苫次服衰絰父/母兄弟欲一面不可得守志終身)¶
　王貞女(定海縣志許配吳姓寧俗舅姑有病迎婦於/門謂之衝喜吳母適病欲迎婦約晨往夕歸)¶
　　(女適病疽以次女代往吳竟留婚父母曰當為/汝再擇佳壻女堅矢不復嫁遂以處子終其身)¶
　陳尚友妻方氏(舊浙江通志能詩尚友卒遺孤甫三/月有强易其志者乃吟一絶云繡幕)¶
　　(絲牽一載紅鏡分鸞影夢魂通幾回欲/就松筠賦羞見兒童誦凱風議遂寢)¶
　李應元妻姚氏(定海縣志應元早世姚年二十七子/㓜家無卓錐織紡養姑姑病侍湯藥)¶
<pb:KR2k0044_WYG_210-44a>¶
　　(忘寢食姑死/竟哀毁而卒)¶
　金玟妻周氏(定海縣志年十七適金期年而寡舉一/子姑病不起醫禱無效夜夢神語曰爾)¶
　　(一指可愈姑病遂斷指煮汁進曰藥也姑啜/之無何强健如常有司月給粟帛旌其門)¶
　魏貞女(定海縣志字淑英許字方綱未歸夫殁詣夫/家親具含殮問夫所卧病小樓遂居之終身)¶
　　(不復下天/啟間旌)¶
　林氏二節(舊浙江通志李氏林頴新妻劉氏鼎新妻/劉通文墨能詩時定帥蓄異志為亂李劉)¶
　　(以死自誓李嘗提㓜女用色絲繫其臂而泣劉於/所臨黄庭本尾書生有命死有命生兮妾心危死)¶
　　(兮妾心定數語及變起李劉各繫帛自勒頴新兄/弟急解之李已不可救劉復甦謂鼎新曰一死一)¶
<pb:KR2k0044_WYG_210-44b>¶
　　(生人謂我何遂絶李/年二十二劉年十九)¶
　湯彦敬妻蔡氏　畢儒妻陳氏　　陶善慶妻劉氏¶
　鄒誠妻黄氏　　樂恕妻王氏　　鄭憲妻周氏¶
　楊瑄妻汪氏　　沈歇妻鄔氏　　韓克相妻阮氏¶
　黄佾妻劉氏　　徐潭妻湯氏　　樂某妻陳氏¶
　周廷棋妻莊氏　朱昂妻吳氏　　董相妻蔡氏¶
　俞文光妻王氏　莊昊妻傅氏　　王廷玊妻謝氏¶
　貝效妻鄭氏　　朱燧妻盧氏　　朱和妻施氏¶
<pb:KR2k0044_WYG_210-45a>¶
　金大用妻沈氏　陳杰妻沈氏　　謝崇妻楊氏¶
　林景昭妻張氏　張和妻黄氏　　王克誠妻陶氏¶
　黄江妻傅氏　　趙應龍妻虞氏　鄭一賢妻李氏¶
　胡世美妻汪氏　陳一䇿妻朱氏　武愛文妻陳氏¶
　薛三祝妻李氏　沃惟聰妻洪氏　沃我元妻張氏¶
　胡世保妻周氏　柳濟妻虞氏　　桂應秋妻鄭氏¶
　桂一枝妻史氏　胡澤妻韓氏　　胡珮妻何氏¶
　倪毓椿妻張氏　韓鉞妻鄭氏　　謝子馨妻賀氏¶
<pb:KR2k0044_WYG_210-45b>¶
　謝棟妻邵氏　　劉太華妻湯氏　臧長裕妻陳氏¶
　鄒文瑞妻王氏　張應瑞妻周氏　竺尚文妻周氏¶
　謝應魁妻丁氏　胡尚質妻張氏　孫夀祖妻胡氏¶
　俞錫妻胡氏　　周錦妻沃氏　　臧允行妻江氏¶
　陳嘉猷妻朱氏　周鳳正妻王氏　妾李氏¶
　施光𢎞妻李氏¶
國朝¶
　丁啟新妻傅氏(寧波府志順治己亥海寇猝至啟新/偕氏擕一五嵗子將往避出門數百)¶
<pb:KR2k0044_WYG_210-46a>¶
　　(步聞喊聲傅謂夫曰勢迫矣/君宜善顧此子自沉水中死)¶
　胡氏二節(寧波府志應氏胡定隆妻楊氏胡定慶妻/娣姒也聞警避山間寇索得逼之堅拒乃)¶
　　(以刃加于腹恐之拒益甚曰寧殺我遂俱為所刃/時應有兒在抱應死兒猶伏胸吮乳也時又有樂)¶
　　(惟豫媳李氏沈邦玉媳趙氏樂日新/妻崔氏丁秉乾妻張氏俱不辱死)¶
　嚴氏二女(鎮海縣志嚴日宣女長名大姬次名蓮寇/欲犯之二女罵曰我名家女豈可汚辱罵)¶
　　(不絶口俱被刃蓮以兩手/覆面刃中額死十指俱落)¶
　邵氏女(寧波府志名貞邵元聞女許字鄞人張美南/寇至從祖母避難懼為所逼欲自縊祖母止)¶
　　(之女曰邵固儒家張亦宦族/身或受汚死晚矣遂赴水死)¶
<pb:KR2k0044_WYG_210-46b>¶
　謝應誥妻俞氏(寧波府志己亥夏同羣媪避寇宋寧/嶺俞年最少寇至欲犯之俞抵死不)¶
　　(屈以槊貫其胸罵猶未已寇截其首懸竹杖而去/又胡氏張順妻避難東岡碶遇寇投江死王氏李)¶
　　(光斗妻寇至投王家溪口井以死又某氏樂璋妻/投水死周氏謝子泉妻張氏袁獻徵妻俱罵賊被)¶
　　(刃/死)¶
　胡氏女(鎮海縣志許字張武曾之子同母避難/棲霞嶺寇強逼之不從斷其脰而去)¶
　沃氏二節(寧波府志王氏沃啟文妻其女甫及笄許/配餘姚胡某啟文聞寇變挈其子以逃王)¶
　　(亦挈其女同隣嫗行見勢猖獗慮不免紿其女曰/父歸矣汝速往招之同來女行未數武王即赴水)¶
　　(死女回顧慟絶隣嫗强之行女曰/吾不忍舍母而去也亦赴水死)¶
<pb:KR2k0044_WYG_210-47a>¶
　吳正佑妻李氏(寧波府志遇寇不受辱以腰縑自勒/死其姑李氏祖姑樂氏皆以節著而)¶
　　(李又以/烈死)¶
　沃元妻劉氏(寧波府志元病殁以死自誓乃親含殮/送𦵏畢潛至元塜上以帛自勒死年甫)¶
　　(二十謹按鎮海縣/志作沃燮元妻)¶
　戴氏三節(鎮海縣志余氏戴雙槐妻生二子年二十/七而雙槐亡艱苦自守陸氏戴汝良妻張)¶
　　(氏戴汝芳妻皆余氏媳也陸生子甡而汝良死張/生子嘉賓嘉錫而汝芳死年俱二十二二氏相依)¶
　　(奉姑撫㓜雖老未嘗越/閨閫年俱七十而終)¶
　沈邦臣妻李氏(寧波府志適沈逾年舉一子而寡又/逾年子亦不育李偕姑織作完二叔)¶
<pb:KR2k0044_WYG_210-47b>¶
　　(婚及仲生子立為後身教之成立年七十餘卒先/是李育義男士昇娶婦陳氏年十六逾年亦寡有)¶
　　(勸之改適者陳持刀截/髪與李相依以終其身)¶
　吳大名妻樂氏(寧波府志大名客死遺女甫三嵗子/甫匝月氏灌畦治蔬夜則篝燈紡績)¶
　　(鄉里稱之女適李必茂充營兵挈之赴廣生一子/必茂以事杖斃同役有强娶之者吳斷髪自矢焚)¶
　　(夫屍負其骨/携㓜子歸)¶
　王氏二節(寧波府志倪氏王道盛妻沈氏王道貫妻/娣姒也倪生子錦年二十三道盛亡沈生)¶
　　(子鏜年二十五道貫亡皆以/青年矢志撫㓜成立各有孫)¶
　丁輔妾姜氏(寧波府志名性善年二十四輔亡僅遺/一女嫡所生子年亦㓜性最暴氏絶不)¶
<pb:KR2k0044_WYG_210-48a>¶
　　(介意竭力撫育及長婚娶/後卒不合依其壻以終)¶
　烏奎明妾何氏(寧波府志嫡王氏生子光新而王殁/未幾奎明亦卒氏年二十六遺孤二)¶
　　(值嵗歉以薄糜啜己子以飯食王之子已所/飽者糠覈也時或炊烟久絶教子誦讀自若)¶
　劉大妻夏氏(寧波府志劉雙目俱瞽且貧甚常丐/食而氏歡愛無間大卒氏亦自縊)¶
　徐某妻唐氏(寧波府志年二十一歸徐木工也生一/女在襁褓而夫卒婦思年少貧無依遂)¶
　　(鬻女治殮𦵏/事畢自縊死)¶
　李孝女(寧波府志李經女父早卒母孀居十載一日/母病有術者言母女年命相犯女期以身代)¶
　　(潛服/滷卒)¶
<pb:KR2k0044_WYG_210-48b>¶
　胡邁妻李氏　　崔國彦妻張氏　韓曇妻李氏¶
　劉汝度妻宋氏　俞應祥妻邱氏　髙登第妻林氏¶
　劉鳳翺妻王氏　趙譽明妻邱氏　傅淵如妻蔣氏¶
　范兆芝妻謝氏　李適館妻王氏　朱良材妻鄭氏¶
　　　象山縣¶
　元¶
　陳汝楳妻徐氏(王褘陳孝婦傳名妙梓歸陳事舅姑/盡婦道大徳丁未嵗大侵孝婦盡出)¶
　　(奩具易粟為養而自采蕨根薺葉以給後舅姑物/故柩停於家一日隣舍火婦以身捍柩號天慟哭)¶
<pb:KR2k0044_WYG_210-49a>¶
　　(誓與俱焚火且及左右曵使避婦哭垂絶不為/動俄而返風火轉柩得不燬人謂孝感所致)¶
　明¶
　周彦博妻王氏(嘉靖寧波府志年十九歸彦博生一/子夫䘮時年二十二矢志不他適教)¶
　　(子繼先世之業守節/五十年洪武年旌)¶
　俞訓妻周氏(嘉靖寧波府志名景年十九適俞育二/子夫亡家日落幾不能自存日抱孤而)¶
　　(泣曰未亡人即寒餓有死而已以/織絍自養課子有成卒年八十二)¶
　林某妻夏氏(舊浙江通志嘉靖三十年倭破昌國氏/被掠賊欲汚之不從乃殺一他婦以恐)¶
　　(之又不從持石擊賊賊/怒舉刃破其腹而死)¶
<pb:KR2k0044_WYG_210-49b>¶
　王憲維妻邱氏(籌海圗編賊刦西山至憲維室時夜/分賊欲汚之邱氏不從執木棍擊之)¶
　　(中賊首賊以刃/刺其腹而死)¶
　王仁益妻張氏(舊浙江通志嘉靖四十年島寇入境/氏適歸寧父為賊所殺氏抱父屍痛)¶
　　(哭賊欲犯之不從舉白刃/以示氏即奪刃自刎死)¶
　鮑徳斌妻陸氏(象山縣志名莊歸徳斌為繼室前室/生五子莊生二子徳斌卒莊年二十)¶
　　(四父母欲奪其志莊曰夫以七子相托吾去寘此/曹何地耶以死自誓撫七子慈惠嚴肅人無間言)¶
　蔣邦沛妻陳氏(兩浙名賢錄名金夫染瘵疾死乃沐/浴更衣斂手足潛自服毒謂家人曰)¶
　　(吾身殊不快即假寐夫/側既而呼之氣已絶矣)¶
<pb:KR2k0044_WYG_210-50a>¶
　俞衝妻王氏(象山縣志島寇犯境衝戰死氏年甫十/七時孀姑在堂㓜子在抱家故壁立旦)¶
　　(暮治織絍佐姑膳姑殁嵗且儉有奪之再醮者抱/子泣曰吾所不獲從地下以此藐孤耳剪髪自誓)¶
　　(垂死足/不踰户)¶
　張烈女(舊浙江通志年十六里豪康某欲强聘之不/從康遂陷害其父女號泣曰寧為玉碎無為)¶
　　(瓦全遂扃户絶粒/七日死旌曰貞孝)¶
　吳旻妻俞氏(象山縣志年二十一夫死二子在襁褓/有富人欲娶之遣媒至以正色拒次日)¶
　　(再至則截髪又次日復至氏泣曰不死不足以明/志乃閉户自經家人辟戸救之獲生家日落拮据)¶
　　(餬口訓督/二子有成)¶
<pb:KR2k0044_WYG_210-50b>¶
　翟可望妻蘇氏(象山縣志年三十遇嵗荒夫謀鬻之/以全生事既成氏閉户縊死募棺而)¶
　　(殮天暑氣溢行/人咸呼烈婦香)¶
　鄭子羽妻潘氏(舊浙江通志年少而美遭寇亂衆奔/逃氏以姑病不忍去賊至持刀脅之)¶
　　(不從逼之遂大罵/賊怒碎身而死)¶
　顧應滂妻王氏　周宗仁妻韓氏　應紀妻胡氏¶
　鮑良表妻何氏　章景法妻黄氏　謝仲輝妻翁氏¶
　姜增吉妻周氏　駱雲和妻陳氏　錢守寰妻張氏¶
國朝¶
<pb:KR2k0044_WYG_210-51a>¶
　劉國相妻林氏(寧波府志年二十適劉生一子起鳳/甫五月而夫亡含哀治事矢志撫孤)¶
　　(值海寇兩陷象邑氏扶姑挈子逺匿得免備嘗百/苦課子有成康熈五十一年奉)¶
(㫖建坊旌/    表)¶
　丁永祥妻李氏(寧波府志早嵗䘮偶誓死靡他孝舅/姑生養死𦵏無失禮撫遺孤督訓有)¶
(㫖建成雍正三年具題奉/    坊旌表)¶
　張文綸妻黄氏(寧波府志文綸家故貧舅姑老育子/起先甫三嵗文綸卒氏年二十五堅)¶
　　(持苦節朝夕織絍以奉舅/姑撫遺嗣清操四十餘載)¶
　麻必勝妻王氏(寧波府志年二十六而寡孝事舅姑/姑病籲天割股以療之撫二孤艱苦)¶
<pb:KR2k0044_WYG_210-51b>¶
　　(備嘗守節二十七載/題奉)　(以上二氏俱雍正五年具/)¶
(㫖建坊旌/    表)¶
　潘大貴妻林氏(題旌册年十八歸潘後姑遇之不以/禮委曲承順既而夫染癘疾卧牀不)¶
　　(起膿血流袵席間汚穢不可近氏侍奉湯藥數載/無少懈及夫殁氏年二十八哀毁骨立竭蹶營䘮)¶
　　(𦵏撫遺孤苦/節三十七年)¶
　錢拱妻林氏(題旌册年十九歸錢夫亡氏年二十四/子式文甫三嵗姑老舉動需人氏朝夕)¶
　　(扶持寒暑無間康熙乙卯丙辰間叛將兩次破象/城剽掠婦女居氏逃竄氏度不能脱乃薙髪作男)¶
　　(裝携子匍匐三十餘里避匿大坑地方始得免事/平歸教子讀書能文章苦節四十五年  以上二)¶
<pb:KR2k0044_WYG_210-52a>¶
(㫖建氏俱雍正七年具題奉/    坊旌表)¶
　馬嘉美妻吳氏(題旌册年二十四而寡康熙丙辰叛/將陷象城鄉人勸其逃竄氏曰老姑)¶
　　(在堂亡夫在殯兩孤在襁褓去將何之死於野無/寧死於家及寇至欲掠氏去不從揮刃斫之仆地)¶
　　(賊去救甦家貧事/姑孝訓二子有成)¶
　史夀龍妻王氏(題旌册年十九于歸舅殁氏相夫奉/姑生事死𦵏咸盡禮未幾夫病劇語)¶
　　(氏曰汝娠三月幸生男善撫之遂卒既而生子一/經以養以教迄扵成立氏性好施里中有貧而鬻)¶
　　(妻者出所積贖之死無棺者殯殮之又置義塜一/區收瘞枯骨卒年八十二  以上二氏俱雍正八)¶
(㫖建年其題奉/    坊旌表)¶
<pb:KR2k0044_WYG_210-52b>¶
　袁珽妻史氏(題旌册年十六歸珽二十五而寡一子/僅嵗餘姑老矣時耿逆寇城扶姑抱子)¶
　　(竄匿山谷間雜採木實草根以食卒能全身逺害/事平歸里家益落朝夕勤十指以奉姑育子同族)¶
　　(伯叔有殀者其娣姒俱棄子女而改適氏/收養之里人稱之曰衆母卒年七十有二)¶
　林大器妻陳氏(題旌册年十七歸大器大器亡氏年/二十六時姑己六旬遺孤四人皆㓜)¶
　　(家貧甚啼飢號寒氏代人紡織以養姑畜子子未/長而姑又亡乃鬻所居以營窀穸四子稍長課之)¶
　　(讀書亦不廢耕卒年五十六/九年具題奉)　(以上二氏俱雍正/)¶
(㫖建坊旌/    表)¶
　錢繼爖妻陳氏(題旌册年二十而歸錢奉事舅姑備/極色養夫亡家業蕭條嵗復飢饉而)¶
<pb:KR2k0044_WYG_210-53a>¶
　　(甘㫖無缺翁姑殁經營䘮𦵏俱能盡禮子/亦克遵母教得繼家聲守節四十七年)¶
　王嵩妻鮑氏(題旌册年二十七而寡子方三嵗泣血/撫孤雖家道日落而饘粥以奉其孀姑)¶
　　(姑殁勉具䘮禮性尤淑慎喜愠不形於色守節二/十七年  以上二氏俱雍正十一年具題奉)¶
(㫖建坊旌/    表)¶
　史登賢妻周氏(題旌册年二十五夫亡舅姑老子甫/三齡時邑遭叛將羅萬里寇亂氏斷)¶
　　(髪毁容佯為瘋疾以保身事平值嵗侵領賑粟養/舅姑育子而已陷糠籺舅姑殁營䘮𦵏畢室廬復)¶
　　(燬於大依棲無地艱苦備嘗卒能撫孤成立守節/二十九年雍正十二年具題奉)¶
(㫖建坊旌/    表)¶
<pb:KR2k0044_WYG_210-53b>¶
　王有壬妻鄭氏(題旌册年二十六夫亡遺三子俱㓜/舅姑垂白家赤貧氏紡績以供饘粥)¶
　　(舅姑殁竭蹷營䘮𦵏教子/具有法度守節二十六年)¶
　錢守還妻張氏(題旌册年二十五夫亡氏績麻易米/養舅姑飼㓜子已常竟日不粒食子)¶
　　(長娶婦甫生一孫又殀舅姑繼殁三䘮並舉復撫/孤孫常告之曰我完汝家四代事無忘我苦心也)¶
　　(守節四/十九年)¶
　黄霞妻仲氏(題旌册年二十六而寡子方孩抱氏勤/機杼養舅姑教子得逰庠序守節二十)¶
　　(九/年)¶
　吳□妻倪氏(題旌册年二十四夫卒子甫六嵗舅姑/已早逝未𦵏氏即卜地營宅兆教子問)¶
<pb:KR2k0044_WYG_210-54a>¶
　　(學有聲庠序守/節四十三年)¶
　梁有禮妻杜氏(題旌册年二十六夫亡姑老四子俱/㓜貧無寸土值嵗侵紡織易粟以供)¶
　　(老㓜未幾姑繼卒鬻居室營𦵏身處敗屋/中教子讀書亦不廢耕守節四十四年)¶
　郭兆章妻陳氏(題旌册年十九夫亡遺孤在襁褓家/故貧藉女紅自給舅姑殁鬻地以𦵏)¶
　　(并祔夫於旁守節四十三年候以/上六氏俱雍正十三年具題  旌)¶
　吳三畏妻袁氏(寧波府志順治十五年海寇登刼/見氏欲汚之氏不從賊揮刀斫死)¶
　周覲光妻吳氏(寧波府志康熈十五年海寇陷城被/執不從投城南池中死年三十八時)¶
　　(有徽州人何伯元者携妻妾寓居象東門伯元卒/城陷二婦恐遭賊汚並閉户自經死其姓氏無考)¶
<pb:KR2k0044_WYG_210-54b>¶
　史龍錫妻謝氏(寧波府志謝逢女歸史生一子康熈/十四年叛將從逆逢死之次年復陷)¶
　　(象剽掠婦女氏恐汚欲自盡或勸之少待氏曰賊/勢猖獗稍緩將求死不得且吾父死於賊此身何)¶
　　(復為賊困耶卒自/經死時年二十八)¶
　陳有楷妻張氏(寧波府志生子未幾有楷卒張撫孤/煌成立娶婦兩期煌病死孤孫無依)¶
　　(氏痛哭不下咽/絶食七日而殞)¶
　錢&KR1256;妻黄氏　　倪一治妻史氏　錢瑞廷妻張氏¶
　陳震聲妻俞氏　林玊鼎妻葛氏　陳鼐妻王氏¶
　謝先勛妻胡氏　邵重光妻汪氏　鈕安瀾妻周氏¶
<pb:KR2k0044_WYG_210-55a>¶
　周法雲妻俞氏　朱際飛妻謝氏　周承烈妻獨氏¶
　魯良珠妻張氏　張三加妻潘氏¶
　　　定海縣¶
國朝¶
　洪爾文妻史氏(定海縣志鄞人適定海洪爾文爾文/戚屬陳紹者艷氏色往来其家一日)¶
　　(爾文逺出夜半紹排闥而入擁氏求合不從則以/兩手扼其吭氏力脱喊救紹急取繩纒氏頸意其)¶
　　(怖死從之也氏拒益堅且大罵紹遂引其繩絶之/氏有四子俱㓜方相持時二嵗子呱呱泣紹惡其)¶
　　(聲先殺之氏死則二子三子皆覺紹并縊之其長/子年十二出同紹寢聞聲入見之急往外呼救紹)¶
<pb:KR2k0044_WYG_210-55b>¶
　　(復捽而縊殺之時康熈二十七年四月二十二日/也獄成磔紹於郡氏奉)¶
(㫖建坊旌/    表)¶
　陳士良妻李氏(舊浙江通志夫死遺二子瑞芝序皇/軍圍舟山李宻紉衣上下連為一曰)¶
　　(吾苦節十餘年不可使人見吾體及城/陷躍入井中死瑞芝自外至亦自縊)¶
　顧依仁妻朱氏(舊浙江通志舟山城陷遂擕媳投山/下井死時有卒見一㓜婦强之隨行)¶
　　(將及登舟婦見城下廬舍/火即奮身投烈熖中死)¶
　張氏六烈(寧波府志周氏方氏姜氏畢氏俱張鯢淵/妾與媳沈氏孫女茂漪聞城破皆裂帛自)¶
　　(縊死時陳君平家妻媳女皆自焚死吳鍾巒妻自/殺沈大成朱永佑李向中妻妾婦女或沉水或自)¶
<pb:KR2k0044_WYG_210-56a>¶
　　(縊死朱祖堯妻錢氏二十䘮夫孀居十/年投井死又有周氏者被俘赴水死)¶
　陳承玊妻李氏(定海縣志孀居有/年城陷投井死)¶
　黄守剛妻王氏(定海縣志守剛卒氏年二十七舅姑/皆早亡遺孤六嵗時海氛方熾氏抱)¶
　　(孤奔走常絶食葭葦間隣有勸之者氏曰/母子為命義不再辱至五十守節而終)¶
　夏子洪妻盧氏(寧波府志年十七歸洪夫早亡遺一/女在襁褓中家貧父母憐其少寡欲)¶
　　(奪其志氏剪髪齧指躬紡績以盡孝/養撫繼子若己出年七十五而卒)¶
　¶
　¶
<pb:KR2k0044_WYG_210-56b>¶
　¶
　¶
　¶
　¶
　¶
　¶
　¶
　浙江通志卷二百八¶
