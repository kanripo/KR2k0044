# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.433856
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百六
<pb:KR2k0044_WYG_205-1a>¶
欽定四庫全書¶
　浙江通志卷二百六¶
　列女(五/)¶
　　嘉興府¶
　　　平湖縣¶
　明¶
　沈宏妻平氏(𢎞治嘉興府志華亭平可拳女年十六/歸沈於平湖二十一夫卒生子甫一嵗)¶
　　(姑亦早寡家無儲蓄親戚憐其少勸之嫁氏泣曰/女子從人惟一無二吾所以未死者以老姑弱息)¶
<pb:KR2k0044_WYG_205-1b>¶
　　(耳衆知其不可奪益賢之迄能/養姑訓子詔旌其門夀八十九)¶
　胡氏二節(𢎞治嘉興府志胡善妻戴氏弟慶妻萬氏/善亡戴年二十二未孕育慶亡萬年二十)¶
　　(七生一子一女萬與戴謀曰吾二人不幸俱蚤失/天姒無出吾有此二息願姒收女育之長為贅壻)¶
　　(庶㡬生死有託戴聽之相與異室而處日夜紡績/以養姑二氏雖屢及凍餓而姑養不缺姑殁萬之)¶
　　(子亦死二氏益無倚困苦不堪貞/白自守里人楊能疏于朝旌之)¶
　陸瀾妻宋氏(嘉興府圖記瀾亡氏年二十一遺娠得/男亦亡父母曰此天欲爾改行也宋誓)¶
　　(死不從事舅姑撫夫幼弟不/踰禮則有司上其事表其廬)¶
　張昊妻孫氏(嘉興府圖記年二十四歸張八月昊亡/誓無易志姑陸老而喪明氏事之孝敬)¶
<pb:KR2k0044_WYG_205-2a>¶
　　(備至姑卒無倚乃告諸族屬還依父母縞/衣素食五十餘年不改其度嘉靖間奉旌)¶
　吳寛妻鄭氏(陸深玉壺阡表年十七歸寛二十八而/寡手撫二孤命之耕讀逮子昂起甲科)¶
　　(馴致通顯甲令凡節婦有終應得旌門氏及格督/學風有司具上氏聞之曰守志撫孤婦之道也已)¶
　　(被封典敢邀再命乎命昂力辭之紡績至老不倦/每歸寜舟行徃返必以木綿車自隨衣破裂必補)¶
　　(綴一布被五十年猶存每舉以/示孫曽曰此阿婆嫁時物也)¶
　朱四女(嘉靖浙江通志朱炳少女年十六許姚氏未/及行炳卒無子四女日夜哀思依輔寡母極)¶
　　(盡孝養惡少邱鍾乃其姊夫强附同/居桃之不從痛哭自縊于父柩之旁)¶
　毛徴妻陸氏(萬歴嘉興府志名婷陸垣之女年十八/嫁徴三年徴亡翁姑以家貧無依諷之)¶
<pb:KR2k0044_WYG_205-2b>¶
　　(易志婷/即自縊)¶
　李斷女(天啓平湖縣志庠生李金女居乍浦嘉靖間/倭入冦父攜之行女度不免乗間投河死提)¶
　　(學阮鶚立石海濱/曰李斷女死節處)¶
　陸美妻俞氏(兩浙名賢録甫笄歸美克盡婦道嘉靖/丙辰倭㓂至將逼其居美適外出氏亟)¶
　　(渡河深不可涉美弟與僕欲援以手氏/厲聲曰死即死耳手焉可執竟溺死)¶
　乍浦六烈(天啓平湖縣志嘉靖中倭陷乍城時義不/受辱而死者曰童氏後所郭臣妻投池死)¶
　　(曰柳氏軍人暉之女曰一女二女軍人陳起女俱/投井死曰沈氏軍人表之女曰周氏舍餘戴鑑妻)¶
　　(俱投河死又其時有俞姓者匿承塵上避倭見數/倭驅婦人至其家淫之有一女亦在掠中乗間觸)¶
<pb:KR2k0044_WYG_205-3a>¶
　　(門門破頭/亦破而死)¶
　毛文光妻沈氏(萬歴嘉興府志/遇倭冦投水死)¶
　倪烈女(平湖縣志年十八未字嘉靖間倭冦臨城以/麻纒身自誓必死倭逼之度不免紿曰以鼔)¶
　　(樂迎我當從若/乗間投水死)¶
　沈坪妻費氏(萬歴嘉興府志年二十一歸坪九月而/坪卒氏截髪毁面誓不易志坐卧一小)¶
　　(樓足不履地享年八十五又坪姪維鑨妻陶/氏維鑲妻陶氏俱年少守節稱沈氏三節云)¶
　俞乾妻張氏(萬歴嘉興府志乾前妻子女五人氏撫/如己出年二十四而乾亡生子二方襁)¶
　　(褓氏闢一室懸夫像奉祖姑同處其中時海冦入/境氏礪白刃置懐中曰脫有急以此死耳冦躡其)¶
<pb:KR2k0044_WYG_205-3b>¶
　　(舟不及咸謂天實祐/之苦守三十餘年卒)¶
　馬維金妻趙氏(萬歴嘉興府志趙志先女維金死氏/年二十欲自盡以殉翁泣曰有孤在)¶
　　(盍存孤乎乃少進水漿已而姑病氏籲天燒/指願以身代姑竟不起子亦殀遂不食而卒)¶
　陸貞女(萬歴嘉興府志陸應元女年十三許字嘉善/孫應祥明年應祥死媒氏來議婚氏入户剪)¶
　　(髪鍵不復出其嬸李/氏亦嫠一門雙節)¶
　胡天常妻陳氏(萬歴嘉興府志年二十二而寡子方/一歲或諷之嫁氏仰天慟曰我胡門)¶
　　(有雙節者至今誦之獨致我為失節婦我何面/目見祖姑于地下乃斷髪自誓卒年六十有六)¶
　馬曙妻沈氏(萬歴嘉興府志年二十五夫亡晝夜號/慟水漿不入口舅曰吾老矣不忍聞此)¶
<pb:KR2k0044_WYG_205-4a>¶
　　(聲氏恐傷舅心抑情/就禮然終身無喜容)¶
　俞相妻姚氏(萬歴嘉興府志年十七歸相三年相殁/有前妻潘氏所生女撫如己女長出嫁)¶
　　(陳常道僅五月夫亡與/氏共勵氷節詔表其門)¶
　過溱妻俞氏(萬歴嘉興府志溱卒氏年十九無子時/歲荒家食不給姑及宗族諷之再適氏)¶
　　(曰生為過人死為過鬼後以溱兄子/橋甫二歲紡織而哺之年八十三卒)¶
　劉濓妻馬氏(兩浙名賢録年十六歸劉一年而寡翁/貧利其再適百計挫之志益厲嘗閉門)¶
　　(自經救之蘇翁隂納沈氏聘其姑誘與俱出令女/奴抱持過沈舟舟迅發氏投河不得乃呼天而號)¶
　　(須臾風雨晝晦疾雷擊舟欲覆沈懼乃牽舟還之/事聞于縣縣令氏别居時氏父兄繼殁無可歸假)¶
<pb:KR2k0044_WYG_205-4b>¶
　　(寓一室四壁不完每兩則危坐達旦或不能/具縻率三四日不食而不死年七十餘卒)¶
　沈貞女(萬歴嘉興府志沈渭女許字毛坤子將嫁而/其夫浪逰不返翁憐之許以更嫁女不從夫)¶
　　(竟不歸遂請于父母/歸毛立後守節終身)¶
　張一鵬妻趙氏(天啟平湖縣志年十六歸一鵬鵬業/賈成婚數日輙持籌淮楚間旋得瘵)¶
　　(疾歸病革語其姊曰吾死必嫁吾婦已復與氏訣/曰吾死愼勿更嫁服賈者氏哽咽不能語自指其)¶
　　(心與其幼兒者三一鵬死哭極哀乳枯子亦隨殀/氏曰吾所以不先徃地下者以不忍此藐孤也今)¶
　　(子又死吾何以生為/沐浴更衣自經而死)¶
　趙貞女(天啟平湖縣志許字嘉邑諸生戴裕津未婚/戴殁氏脫簪擗踊歸夫家營兩穴穴成闔户)¶
<pb:KR2k0044_WYG_205-5a>¶
　　(自縊母排闥救之閉口不言以指叩胷疾呼徃/嘉興者三遂絶就殮如生遂合葬之事聞建坊)¶
　朱呈祥妻沈氏(平湖縣志年二十八夫亡力不能殯/飲食寢處不離棺側遇大風兩以傘)¶
　　(覆其上震雷則呼夫侍立其傍越三十四/年始獲葬饔飱不給冬無重衣人共哀之)¶
　蔣元瑛妻鍾氏(天啓平湖縣志嫁未浹歲元瑛死每/祀其夫輒手製新衣與嫁時衣及夫)¶
　　(所衣舊衣雜焚之焚畧盡鄰媼咸讓之曰奈何不/為日後慮氏不答已而元瑛葬有期請于翁姑願)¶
　　(作新婦塜使同穴姑慰之曰兒年少那慮及此不/許亦不復請葬前夕有會葬者來氏故善治具殽)¶
　　(核皆出手裁夜分衆稍息/及晨啓扉則已投繯死矣)¶
　沈民表妻劉氏(天啓平湖縣志年十九而寡貧無子/母家迎歸養之氏不可有所遺亦鮮)¶
<pb:KR2k0044_WYG_205-5b>¶
　　(受縮衣節食勤紡織以自活當民表死時葬事未/備積二十餘年得金始克改葬有婢阿妹姓江贅)¶
　　(婿吳良良死即不復櫛/髪亦有感於氏而然也)¶
　過明堂妻陸氏(平湖縣志年二十一夫殁七終自縊/死又俞王言妻馬氏劉苑妻張氏沈)¶
　　(煃妻張氏陸定徵妻/曹氏俱夫亡不食死)¶
　楊氏二節(平湖縣志過氏楊日清妻年二十八夫亡/事翁育子皆出紡織年至八十餘卒媳顧)¶
　　(氏割股療夫夫亡/三年䘮畢絶粒死)¶
　朱傅妻倪氏(嘉興府志年十九適𫝊二載傅客死於/楚有族人逼奪其志手刃自刎邑令江)¶
　　(環給額旌之卒/年六十有二)¶
<pb:KR2k0044_WYG_205-6a>¶
　陸鐖妻方氏(嘉興府志年二十四鐖死於讐慘被焚/尸氏一號幾絶教其子復讐竟以叩閽)¶
　　(得雪人服其節義一女適金姓/年十九而寡依母以苦節終)¶
　曹貞女(嘉興府志許字陸在德未嫁而在德死女年/十九馳徃哭誓死不歸與婢陳氏紡織自守)¶
　　(陳亦終/身不字)¶
　俞光翼妻陸氏(舊浙江通志明末兵亂被俘不屈引/頸受刃死懷有幼兒遶尸而啼夜猶)¶
　　(吮乳/不置)¶
　錢貞女(嘉興府志錢澹女許字陳龍馭年十七遊庠/未娶卒女痛哭欲奔䘮以母病止後三年陳)¶
　　(將葬女拜堂下堅欲徃父母度不可止具舟/以徃葬訖遂從陳主歸翁為立後以遂其志)¶
<pb:KR2k0044_WYG_205-6b>¶
　王學古妻徐氏(舊浙江通志明末避兵虹霓堰被/擄不屈死時酷暑轟雷顔色如生)¶
　董學玘妻劉氏(嘉興府志年十六避兵鍾鎮遇兵艘/於途氏躍入水學玘悲號亦赴水死)¶
　林氏二節(平湖縣志林泓妻沈氏與泓弟妻徐氏俱/避兵逃竄沈被創死徐攜幼女同溺水死)¶
　　(又俞醒妻陸氏俞欽亮妻徐氏遇兵俞家帶同赴/水死又馬二官妻楊氏兵驅之登舟投河死明晨)¶
　　(與馬慕南孫媳陳氏二屍浮出遂以濕衣裹葬之/又趙志寀妾岳氏年僅二十餘守節弗嫁遇兵不)¶
　　(屈被創死寀媳/陸氏亦投河死)¶
　陳銘妻戚氏(平湖縣志避難吳滙兵執其夫氏號呼/出救兵曰爾從我我釋爾夫氏遂揮手)¶
　　(令其夫去俟去逺乃隨行至一小橋自投于水又/陸𢎞錦妻盛氏費孟韜妻馮氏與母孫氏奚允佳)¶
<pb:KR2k0044_WYG_205-7a>¶
　　(妻李氏倪嗣調母陳氏程青子妻彭/氏周士馨妻郭氏俱不屈投水死)¶
　楊春緑妻吳氏(平湖縣志兵欲汚之氏以手攫兵面/兵以槍刺之遂斃又馮某妻陳氏石)¶
　　(天球妻查氏張豹烈妻俞氏張蔚如妻俞氏吳士/璋女鳳姐劉擊生聘妻陶氏陸麟錫聘妻陳氏俱)¶
　　(遇兵不屈/被刺死)¶
　馬師伊妻戴氏　于韶妻王氏　　懷寀妻潘氏¶
　朱彩妻吳氏　　孫官妻劉氏　　孫同祖妻盛氏¶
　孫洪範妻沈氏　馮璵妻馬氏　　郭山妻陳氏¶
　馮叔原妻沈氏　鍾鳴升妻沈氏　過橋妻陳氏¶
<pb:KR2k0044_WYG_205-7b>¶
　過厚妻張氏　　喻欽堯妻趙氏　沈中燦妻馬氏¶
　袁萬域妻唐氏　曹一炯妻王氏　馮三鑑母陳氏¶
　陸基侃妻曹氏　朱家柱妻沈氏　蔡炳勲妻曹氏¶
　孫汀妻張氏　　楊悌妻褚氏　　孫岳妻沈氏¶
　陸潤黻妻林氏　毛應鑾妻沈氏　沈猶龍妻孫氏¶
　張洪遵妻顧氏　張訥妻紀氏　　陸萬陵妻吳氏¶
　陳紫垣妻陸氏　沈𢎞恩妻龔氏　全官妻陸氏¶
　宋秀妻金氏　　沈瑞鎜妻陸氏　沈瑞鑾妻張氏¶
<pb:KR2k0044_WYG_205-8a>¶
　楊相妻潘氏　　顧乃言妻馮氏　姚筌妻顧氏¶
　徐珙妻楊氏　　陸臺妻顧氏　　楊日清妻過氏¶
　鄔科妻馬氏　　陳治安妻袁氏　陸燫妻楊氏¶
　胡濓妻沈氏　　張恒吉妻馮氏　張廷瑚妻沈氏¶
　喻應麟妻莫氏　張行倫妻陸氏　吕治妻屠氏¶
　劉垣妾俞氏　　陸光耀妻陳氏　張維城妻倪氏¶
　王璽妻馬氏　　劉環妻李氏　　張觀吉妻沈氏¶
　馬之驊妻張氏　馬維德妻孫氏　陸啓溶妻曾氏¶
<pb:KR2k0044_WYG_205-8b>¶
　沈麟徴妻徐氏　倪光道妻趙氏　趙志完妻朱氏¶
　張宗仁妻馬氏　鍾鳴震妻姚氏　王志誠妻朱氏¶
　陸邦俊妻蔣氏　姚文治妻陸氏　王棟妻周氏¶
　施應期妻鍾氏　時勲妻趙氏　　李文東妻沈氏¶
　馮春𤾉妻陸氏　王思忠妻過氏　陳常道妻俞氏¶
　俞二妻李氏　　屠紹慶妻張氏　顧某妻薛氏¶
　沈紹侃妻黄氏　陸大權妻馮氏　沈某妻俞氏¶
　俞懋賢妻劉氏　俞恩光妻嚴氏　姚世直妻莫氏¶
<pb:KR2k0044_WYG_205-9a>¶
　沈昊麒妻洪氏　張叔峴妻朱氏¶
國朝¶
　趙永吉妻施氏(題旌冊平湖人事姑以孝稱姑死永/吉哭母卒氏年二十五哀毁絶粒母)¶
　　(暨族人勸以撫孤承祧大義乃雪涕/强食鞠永吉兄子為嗣守節五十年)¶
　何士彦妻張氏(題旌冊年二十四夫亡氏撫孤肇昌/成立守節四十八年  以上二氏俱)¶
(旨建康熈四十五年具題奉/    坊旌表)¶
　嚴訔妻劉氏(題旌冊訔殀氏年十八遺腹生子思位/值歲饑氏織一布易米數升以給僅存)¶
　　(田十畆又為勢奪坐是益貧日雜糠覈而食以經/書口授其子苦節四十二年思位成進士官檢討)¶
<pb:KR2k0044_WYG_205-9b>¶
(旨建康熈五十年具題奉/    坊旌表)¶
　陸韜妻徐氏(題旌冊華亭人適平湖陸韜年二十六/夫亡子秉衡生甫週歲氏教育成立執)¶
(旨建翁姑䘮克盡孝道孀居三十六年奉/    坊旌表)¶
　程溥妻戴氏(題旌冊年二十六而寡絶粒三日時舅/姑垂暮藐孤尚幼族戚勸以大義氏飲)¶
　　(泣守貞善體舅姑心孝養曲摯/殁後䘮葬盡禮延師課子成立)¶
　何士傑妻王氏(題旌冊結褵歲餘夫亡生女僅五十/日忍死事姑姑殁獨任殯葬又為夫)¶
　　(營窀穸立嗣承祧女嫁早卒又撫其外孫守節四/十餘年  以上二氏俱康熈五十六年具題奉)¶
(㫖建坊旌/    表)¶
<pb:KR2k0044_WYG_205-10a>¶
　張天祺妻陸氏(題旌冊年十七歸張踰年而寡遺孤/瑛生甫八月氏矢志撫孤以延一綫)¶
　　(孝事舅姑持家敎子守節三十三年雍正三年具/題奉)¶
(旨建坊旌/    表)¶
　翠金(題旌冊施徳望婢也德望館于鄉家無僮僕惟/翠金侍其妻以居年及筓性貞潔雖以市易米)¶
　　(鹽間出户外然不輕與人交一言鄰有狂且馬四/者艷其姿欺其室無人一夕踰垣入藏匕首至卧)¶
　　(所欲犯之翠金驚呼馬懾以刃翠金曰吾不怕死/罵愈厲遂遇害德望妻越窗走墜樓傷足里鄰共)¶
　　(獲馬四聞于官按律抵罪而為翠金請旌時雍正/五年也奉)¶
(旨建坊旌/    表)¶
<pb:KR2k0044_WYG_205-10b>¶
　張渭妻金氏(題旌冊年二十八而寡遺孤甫四齡/家貧賴十指以自給守節六十餘載)¶
　唐肄脩妻顧氏(題旌冊年二十歸唐越三載夫亡無/子氏矢志不移早夜操作以事舅姑)¶
　　(立姪徴鳳承祧及長為夫營葬曰吾/事畢矣遂寢疾卒守節三十三年)¶
　方鼎鉉妻周氏(題旌册年二十九夫亡歴六十年從/不服鮮衣戴金翠首飾孝事舅姑訓)¶
　　(遺孤/成立)¶
　何兆楠妻曹氏(題旌冊年二十九夫亡遺孤幼事翁/姑以孝聞布衣茹素自甘淡泊教子)¶
(旨建慈嚴備至/    坊旌表)　(以上四氏俱雍正六年具題奉/)¶
　趙晉錫妻胡氏(題旌冊年二十六而寡撫孤雲會為/娶婦又殀氏偕媳撫孫訓誨有成守)¶
<pb:KR2k0044_WYG_205-11a>¶
(旨建節四十四年雍正七年具題奉/    坊旌表)¶
　王肇基妻陳氏(題旌冊年二十三夫亡翁姑繼殁不/半載疊遭死䘮旁無伯叔氏傾貲以)¶
　　(營喪葬遺孤朝正甫數月㷀㷀無依卒能撫訓成/立苦節五十七年雍正八年具題奉)¶
(旨建坊旌/    表)¶
　髙軒妻王氏(題旌冊年二十四夫亡鍵戸毁容事祖/姑及翁甚孝子衡稍長訓之極嚴不事)¶
　　(姑息後筮仕刑曹家聲不墜得/於母教者為多守節三十二年)¶
　鮑匡衡妻吳氏(題旌冊匡衡為庶出子幼孤育於長/兄結褵後授産析㸑氏事庶姑盡孝)¶
　　(年二十一夫卒遺孤藐爾外事一聽于伯内事稟/命于姑後伯氏家日落視姪不異己子獨為翁姑)¶
<pb:KR2k0044_WYG_205-11b>¶
　　(營葬守節/四十年)¶
　徐國榮妻方氏(題旌冊年十八而寡遺腹生子王瑞/伶仃孤苦撫至成立歴五十三載言)¶
　　(笑未嘗露齒事翁姑極孝年七十一卒/氏俱雍正十年具題奉)　(以上三/)¶
(旨建坊旌/    表)¶
　張瑋妻潘氏(題旌冊年二十九而寡布衣蔬食宴會/不與談笑未嘗見齒奉舅姑孝教子讀)¶
　　(書守節/三十年)¶
　陸彪勲妻張氏(題旌冊年二十二夫亡因有遺孤勉/强存活子復幼殤乃繼姪為嗣教之)¶
　　(成立守節四十五年/具題奉)　(以上二氏俱雍正十一年/)¶
<pb:KR2k0044_WYG_205-12a>¶
(旨建坊旌/    表)¶
　朱烈女(平湖縣志母亡居䘮次其姊婿突入帷欲/汚之遂自縊死今土人名其墓為阿姨墩)¶
　沈敬山妻施氏(平湖縣志農家女九歲撫于外祖沈/思椿十七贅敬山六年夫殁思椿貧)¶
　　(且有癃疾欲氏改適不從紡織以贍久之思椿益/貧遂密擇富兒受聘鄰人漏洩其言氏服滷死)¶
　莊大姑(嘉興府志長山村民莊耀昌女里有不逞之/徒曹大許殿宦者乘耀昌他出夜操戈入室)¶
　　(將强婚之姑守義不屈自/經死里人為建烈女廟)¶
　徐春梅(嘉興府志曹璿婢璿夫婦相繼亡遺子女二/人皆幼春梅年二十餘不嫁以撫子女自誓)¶
　　(僅存薄田九畆璿兄逼嫁之志益堅子女有過涕/泣勸導勤苦持家為子女婚嫁畢卒年五十八)¶
<pb:KR2k0044_WYG_205-12b>¶
　施氏三節(嘉興府志施桂徵繼室俞氏年二十九䘮/夫家政嚴肅年五十六而殁子明焻妻陸)¶
　　(氏年二十八而寡持家訓子法凖于姑年六十四/卒子堪妻倪氏年二十九夫亡遺孤亦早世氏以)¶
　　(孑身撐拄施氏三世門祚/藉以得延殁年七十有五)¶
　沈栻妾徐氏張氏(平湖縣志栻罹兵難各撫一子徐/年三十守節至五十卒張氏二十)¶
　　(四守節至六十/卒孫琨舉進士)¶
　顧某妻李氏(嘉興府志李用彰女及筓適顧未㡬夫/卒哀號欲殉母勸之不聽竟絶粒死)¶
　李載華妻徐氏(嘉興府志李與徐皆蘭谿右族轉徙/當湖于歸時姑已瀕危未㡬死踰年)¶
　　(舅明逺又死氏盡出衣飾以營殯殮載華哀毁成/疾不一載又死氏時年二十飲泣撫孤踰時孤亦)¶
<pb:KR2k0044_WYG_205-13a>¶
　　(殤氏拊心痛絶托其族人返葬三䘮於蘭/谿祖墓清明日哭奠其夫闔户自經死)¶
　趙貞女(平湖縣志女出名族父許配髙氏髙起家微/驟致富且曽為其外祖前馬氏愧之將嫁自)¶
　　(經/死)¶
　陸貞女(嘉興府志許字江耀武耀武死女欲奔䘮為/親長所格毁粧茹素夫志守節有乞姻者女)¶
　　(絶粒五日乃止父母俱終歸江/氏越明年疾作而逝乃合葬焉)¶
　楊貞女(嘉興府志幼許字袁御龍未婚康熈庚寅御/龍卒父欲更適之女哀號誓死父知志不可)¶
　　(奪遂不復言女杜門斷髪氷霜自矢十餘/年卒之日涕泣告父請合葬袁氏子墓)¶
　陸貞氏(嘉興府志許字沈本然未婚卒女獨處小樓/屏去服飾歴三十餘載不改其操善事舅姑)¶
<pb:KR2k0044_WYG_205-13b>¶
　　(生養死葬皆如/禮邑令旌其門)¶
　何貞女(嘉興府志許聘錢軼千第二子未婚夫殀女/之錢氏杜門守貞四十餘年家貧紡織自給)¶
　丁貞女(嘉興府志丁元凱女少字陸沈鯤鯤為陸氏/子幼撫于沈及殁女聞訃屏去膏沐水漿不)¶
　　(入口數日父母許以奔䘮成服乃不死遂赴鯤家/事舅姑以孝立夫兄次子時煐為後尋歸依其母)¶
　　(不數年父母死女/無所依哀悴而卒)¶
　曹貞女(嘉興府志許字陸氏子未婚大殀女聞訃奔/喪既葬獨居一室足不履閾歴五十餘年同)¶
　　(居者未嘗覩其面其/婢為所感亦不嫁)¶
　鮑秉寛妻程氏(嘉興府志秉寛客亡氏年二十九貧/困無以自存撫五歲孤連朂以義方)¶
<pb:KR2k0044_WYG_205-14a>¶
　　(稍長即命扶父櫬歸葬後連又早世氏率媳程/氏課孫有成媳能孝事其姑嘗割股以療姑疾)¶
　吳貞女(嘉興府志父楫許配劉氏子未婚而父母俱/亡無兄弟依叔父居家貧紡織自給劉氏子)¶
　　(亦困阨輕去其鄉歲久不歸迨叔父殁年㡬三十/劉氏子音信杳然遂至夫家事尊嫜克盡婦道又)¶
　　(念父無子力營兩世窀穸/以報所生年五十而卒)¶
　王某妻李氏(嘉興府志李君實女年十八適王氏子/夫亡叔欲奪其志誓死不嫁戚屈希平)¶
　　(妻沈氏亦早寡欽氏節迎而養之沈/卒其寡媳施氏承姑志奉養維謹)¶
　馬蒸妻王氏(嘉興府志結褵十八日夫亡依姑母馬/王氏同守節九十餘卒御史陸炯題曰)¶
　　(雙/節)¶
<pb:KR2k0044_WYG_205-14b>¶
　張培源妻陸氏(嘉興府志年二十七而寡先是培源/祖父相繼殁哀毁成疾氏盡出衣飾)¶
　　(為醫藥費終不起門單戸弱饔飱皆出自針/紉事姑尤得歡心苦節三十年撫其孤成立)¶
　林文傑妻徐氏(嘉興府志年十六結褵越二載而文/傑病篤囑氏曰我母三十而寡撫我)¶
　　(自三歲至今艱苦備嘗我死後家貧無嗣汝能代/我養母我目瞑矣既卒氏苦節自矢歴三十餘年)¶
　　(身居圭竇中笑語不聞戸外勤十指以奉姑厥後/姑年八十目瞽兼患癱瘓氏扶持調䕶不少懈姑)¶
　　(殁獨力營葬/鄉黨稱之)¶
　陸其昀妻嚴氏(嘉興府志結褵年餘其昀死痛哭欲/自刎舅姑防䕶遂絶粒七日而殁年)¶
　　(二十九時康熈/乙亥正月也)¶
<pb:KR2k0044_WYG_205-15a>¶
　曹貞女(嘉興府志曹蕭斗女許字俞文漢未婚而文/漢殀女聞訃欲以身殉母曲慰之乃止母病)¶
　　(七載奉湯藥不離/母殁遂絶粒死)¶
　楊豈韓妻陸氏(嘉興府志年二十歲夫亡/撫孤成立守節五十六年)¶
　徐青選妻屠氏(嘉興府志在室時孝父母于歸後孝/舅姑出于至性不由勉强鄉黨以為)¶
　　(法/)¶
　顧元錦妻張氏　陳元甫妻謝氏　馮燿叔妻徐氏¶
　嚴從恕妻趙氏　江深源妻嚴氏　馮載揚妻周氏¶
　沈把楨妻鄭氏　楊景煜妻葉氏　陸元燾妻徐氏¶
<pb:KR2k0044_WYG_205-15b>¶
　徐旻妻張氏　　戈中襄妻倪氏　沈瑞銘妻周氏¶
　沈懋嘉妾王氏　陸夀龍妻馮氏　沈仰日妻陶氏¶
　沈信妾(姚氏/王氏)　　楊炌妻沈氏　　李幼炫妾徐氏¶
　過澤洽妻時氏　劉輔後妻柯氏　胡士方妻張氏¶
　陳天武妻姚氏　陸師朱妻沈氏　倪洵庚妻張氏¶
　李曕淇妻倪氏　姚𢎞進妻張氏　李梅菴妻曹氏¶
　王爾榮妻吳氏　杭永靖妻蔣氏　陸潛九媳戚氏¶
　沈㫤妻馬氏　　陸耀佳妻沈氏　劉廣乘妻陸氏¶
<pb:KR2k0044_WYG_205-16a>¶
　陳璿妻俞氏　　何式媳殳氏　　李儀妻胡氏¶
　陸芳嶸妻沈氏　范公烈妻舒氏　馮景𤾉妻徐氏¶
　吳光逺妻馮氏　倪洵甲妻鍾氏　倪洵徵妻馬氏¶
　胡某妻倪氏　　唐公瀾妻林氏　馮炳疇妻陸氏¶
　張覲光妻施氏　孟世英妻吳氏　石嶔妻俞氏¶
　林楓妻俞氏　　徐國榮妻方氏　王叔林妻孫氏¶
　陸英標妻馮氏　沈畿妻謝氏　　沈梁妾李氏¶
　戈洽枚妻吕氏　俞光業妻蔣氏　朱吉人妻姚氏¶
<pb:KR2k0044_WYG_205-16b>¶
　張叔彦妻朱氏　沈玧玉妻張氏　陸士煊妻沈氏¶
　陸聖菴妻沈氏　馮橒妻劉氏　　何逺妻趙氏¶
　沈調陽妻屈氏　陸琳章妻俞氏　沈昌祚妻鄭氏¶
　張昺妻陳氏　　李西麓妻繆氏　毛美圖妻錢氏¶
　張光熹妻俞氏　嚴詠妻陸氏　　彭夢把妻顧氏¶
　陸濬默妻過氏　陸圃玉妻黄氏　金光宸妻沈氏¶
　屠伯竒妻胡氏　胡奕謨妻倪氏　張琳妻郭氏¶
　顧炎妻屠氏　　沈夢麒妻姚氏　倪秉元妻徐氏¶
<pb:KR2k0044_WYG_205-17a>¶
　馮子穆妻王氏　陸清源妾夏氏　陸潚源妾張氏¶
　屠象美妾張氏　過銘旂妻沈氏　劉生直妻俞氏¶
　陸之美妻徐氏　沈旭妻鄭氏　　魯守貞妻王氏¶
　魯從周妻薛氏　倪三省妻王氏　倪三聘妻馬氏¶
　楊淇園妻屠氏　金煥妻孫氏　　朱之竒妻王氏¶
　潘仁妻王氏　　潘智妻沈氏　　戴上恩妻周氏¶
　陸棻妻陳氏　　馮天衡妻戚氏　吳銓妻畢氏¶
　　　桐鄉縣¶
<pb:KR2k0044_WYG_205-17b>¶
　明¶
　濮宗誨妻劉氏(徐一䕫濮節婦序梧桐鄉濮節婦年/十七歸濮又十一年夫亡養姑撫孤)¶
　　(有諷之嫁者婦曰吾棄吾姑與子而事他姓他日/何以見夫于地下時方亂暴卒所至掠人婦女婦)¶
　　(懼不能自全盡脫去簪珥服飾鬔髪垢面穿大布/衣治畊桑有𩔖農家婦暴卒過其里皆不顧去奉)¶
　　(其姑以夀終撫/遺孤至于成立)¶
　　(謹按𢎞治嘉興府/志作濮貴一妻)¶
　濮彦仁妾龎氏唐氏(桐鄉縣志二氏俱有姿容洪武/初籍濮氏家官收其産二氏義)¶
　　(不辱俱/自經死)¶
<pb:KR2k0044_WYG_205-18a>¶
　朱原震妻方氏(𢎞治嘉興府志原震早世子甫八月/氏孝養舅姑父憐其早寡欲强再適)¶
　　(氏誓死靡他洪/武年表其門)¶
　夏子昭妻顧氏(𢎞治嘉興府志子昭早世姑繼殁氏/年二十七子甫四歲紡織撫孤舅令)¶
　　(人喻以改適又囑其父母誘之氏/以死自誓舅乃止洪武年表其門)¶
　徐宗海妻趙氏(𢎞治嘉興府志年二十三寡居二子/在襁褓父母憐其少欲奪其志氏矢)¶
　　(不二天成/化年旌)¶
　髙氏三節(續文獻通考李氏年十八適髙逾生子熊/甫期而逾亡家貧舅姑繼亡徃依母居母)¶
　　(諭之改適輒痛絶母遂不復强熊既長娶曹氏無/子為置妾陸氏甫生子熊又亡曹與陸皆勵操事)¶
<pb:KR2k0044_WYG_205-18b>¶
　　(姑撫幼兩/世三節)¶
　鮑文化妻濮氏(萬歴嘉興府志年十四歸鮑夫殁年/荒無養兄欲奪其志即密縫身衣投)¶
　　(河而死事聞/建貞烈坊)¶
　沈氏二節(萬歴嘉興府志二蘇氏沈臯沈稷之妻為/妯娌年俱踰二十夫殁二氏同居辟纑以)¶
　　(事耄姑織絍以課孤/子督學勘實旌奬)¶
　胡雷妾沈氏(萬歴嘉興府志雷妻時氏無出妾沈氏/舉一子未彌月而雷與妻俱亡沈年方)¶
　　(十九貧苦萬狀撫孤/椿成立享年八十三)¶
　陳貞女(萬歴嘉興府志許字戴禹功年十七未婚夫/死奔䘮抱尸而哭親為夫殮越三日父母促)¶
<pb:KR2k0044_WYG_205-19a>¶
　　(歸弗聽請於翁姑筓而拜廟執婦/道獨處小樓日習女工為生活計)¶
　蘇貞女(舊浙江通志許字莊大成年十四未婚夫亡/矢志守節翁姑以禮迎歸拜廟受筓坐卧一)¶
　　(室不窺戸庭/者五十餘年)¶
　朱亷妻茅氏(桐鄉縣志年十八而亷病婚未成婦未/㡬亷殁翁姑欲奪其志勿動詬厲之飢)¶
　　(餓之勿動哀毁/而卒或曰縊焉)¶
　劉氏二節(嘉興府志劉尚文妻孫氏嫁三載而尚文/卒撫孤守規廷圭成立守規殀媳沈氏亦)¶
　　(年十九與姑同/守俱以夀終)¶
　錢國銓妻鍾氏(嘉興府志年十七婚十八日而夫亡/盡出笥中色服裂而焚之安貧守節)¶
<pb:KR2k0044_WYG_205-19b>¶
　張沖吾妻周氏(嘉興府志年四歲許婚父母卒育於/外祖家以張貧更許他姓將婚奔歸)¶
　　(抱父木主啼曰父命許張奈何以貧廢命挾利/刃訴之官官為動容卒全初約人稱之曰貞孝)¶
　鍾鴻是妻髙氏(嘉興府志年十九夫卒誓不獨/生姑再三慰勉服未闋絶粒死)¶
　陸堯煥妻張氏(桐鄉縣志父珮海寜人賈於桐之青/鎮年五十無子止一女配陸堯煥結)¶
　　(褵六日珮遊楚越十有四日堯煥亡女整服躍入/湖鄰人救之免逾年父又死于楚女得確耗即投)¶
　　(繯死死之日胷繫繡囊/刻檀為夫像藏其中)¶
　　(謹按張氏錢塘/志補作錢塘人)¶
　朱應宿妻楊氏　馮倫妻張氏　曹元甫妻朱氏¶
<pb:KR2k0044_WYG_205-20a>¶
　曹太寜妻歸氏　沈繼志妻李氏　徐淶妻祁氏¶
　陳敏才妻施氏　張承寵妻唐氏　朱一豹妻張氏¶
　曹士英妻劉氏　倪大緯妻朱氏　夏勲妻趙氏¶
　夏楩妻許氏　　費可學妻張氏　莊學賢妻章氏¶
　夏尚賢妻孫氏　周滂妻劉氏　　陳朴妻錢氏¶
　夏觀妾宋氏　　朱裒妻李氏　　方以規妻沈氏¶
　鄭振先妻沈氏　姚國柱妻沈氏　仲應鸞妻徐氏¶
　周冕妻錢氏　　祈璐華妻陸氏　周思誠妻曹氏¶
<pb:KR2k0044_WYG_205-20b>¶
　陳九韶妻徐氏　錢維垣妻沈氏　錢綏猷妻朱氏¶
　黄廷龍妻鍾氏　顔瑫妻金氏　　沈錡妻李氏¶
　孔邇妻張氏　　張夢麟妻沈氏　李麒妻周氏¶
　潘景𤾉妻顔氏　胡瞻屺妻陸氏¶
國朝¶
　顧季蘩(舊浙江通志幼通書史事母至孝許字張九/彰未婚夫亡悲號欲殉兄時新日夜守之祖)¶
　　(母死其翁來唁家人咸在䘮次季蘩遂閉戸自經/衣裳俱紉結不可解檢其笥得絶命詞數篇翁目)¶
　　(擊心傷迎其柩與夫合厝焉時年二十一康熈十/一年奉)¶
<pb:KR2k0044_WYG_205-21a>¶
(旨建坊旌/    表)¶
　莊洪譽妻郁氏(舊浙江通志婚七月夫亡氷霜自矢/舅殁營葬畢即于墓前搆數椽以居)¶
(旨建撫姪基灃為後苦節四十餘年康熈十七年奉/    坊旌表)¶
　許換姑(題旌册農人許騰宇女幼有志操不與羣兒/為伍年十四採豆田間鄰有惡少張麟兆欲)¶
　　(私之力拒得脫歸告其母曰兒㡬為人所辱遂自/經死時康熈三十九年也明年麟兆論死奉)¶
(旨建坊旌/    表)¶
　徐文彦妻嚴氏(題旌冊年十八適徐甫一載夫亡遺/腹生一子艱苦撫育有成事舅孝康)¶
(旨建熈四十三年具題奉/    坊旌表)¶
<pb:KR2k0044_WYG_205-21b>¶
　吳啟祿妻邢氏(題旌冊年二十四而寡事姑盡孝訓/子極嚴姑殁即舉舅姑及夫柩卜葬)¶
　　(於廬側曰未亡人庶得/與先人魂魄相依也)¶
　周晟妻沈氏(題旌冊年十九適周甫三載夫亡守節/二十九載事舅姑撫孤婦道母儀人咸)¶
　　(稱/之)¶
　沈中棟妻馮氏(題旌冊年二十九夫亡孝事舅姑撫/訓二子成立守節二十年  以上三)¶
(旨建氏俱雍正三年具題奉/    坊旌表)¶
朱通理妻沈氏(題旌册適朱四載夫亡時年二十七/子登峯尚幼前氏所出也氏撫訓備)¶
(旨建至舅姑年老生養死葬無失禮雍正六年具題奉/    坊旌表)¶
<pb:KR2k0044_WYG_205-22a>¶
　陳尚達妻柏氏(題旌冊年二十九而寡生子纔四月/氏斷一指殉夫棺中留身以養舅姑)¶
　　(撫孤子閉户紡織/守節十六年卒)¶
　鍾大鏞妻髙氏(題旌冊年二十九而寡姑殁無子氏/勸翁續娶生二子甫離襁褓翁與後)¶
　　(姑相繼亡氏撫育二叔長為婚配/氏之緒賴以不絶守節三十一年)¶
　周元輿妻唐氏(題旌冊年二十二而寡無子撫姪為/嗣守節三十八年  以上三氏俱雍)¶
(旨建正七年具題奉/    坊旌表)¶
　魏漢飛妻潘氏(題旌冊年十九夫亡所親以無子勸/其他適氏誓死不從勤紡織以養邁)¶
　　(姑撫嗣子守節/三十九年而卒)¶
<pb:KR2k0044_WYG_205-22b>¶
　魏閬妻夏氏(題旌冊年十八結褵半載夫亡七年之/内翁與嫡姑生姑皆相繼殁四棺在室)¶
　　(貧不能襄事氏力勤織絍苦積四十年始克舉葬/守節四十七年  以上二氏俱雍正九年具題奉)¶
(旨建坊旌/    表)¶
　董大銘妻沈氏(部咨案驗大銘與徐茂華居相近逋/茂華錢米未償茂華來索值大銘外)¶
　　(出見沈氏獨處欲汚之氏號呌不從&KR0946;傷氏臂而/去氏不甘辱遂自縊茂華依律究擬氏節烈捐軀)¶
(旨建雍正十一年奉/    坊旌表)¶
　朱元佐妾錢氏(題旌冊年二十二夫亡一子在襁褓/遺腹又生一子事嫡甚謹嫡亡嫡長)¶
　　(子復殀遺二孫氏俱撫/教成立守節四十四年)¶
<pb:KR2k0044_WYG_205-23a>¶
　夏景賢妻顧氏(題旌冊父檝早殀母張氏寡時年十/九氏居家孝母于歸後孝事舅姑夫)¶
　　(卒氏年二十九撫子江福長為娶婦有孫五人守/節三十年  以上二氏俱雍正十二年具題奉)¶
(旨建坊旌/    表)¶
　姚應鶴妻金氏(桐鄉縣志應鶴爐頭鎮冶工也應鶴/亡衆逼氏嫁氏投繯鄰嫗解之得免)¶
　　(匿母家衆復威脅如故氏抱弟哭曰奈何以未亡/身累弟且歸作計耳歸則娶船已泊河下因乞靈)¶
　　(前一别衆許之入室將周身衣服用線縫紉而出/拊棺長慟至橋投河抱橋柱而死時順治丙戌六)¶
　　(月/也)¶
　鍾鴻妻髙氏(桐鄉縣志年十九鴻卒誓死姑/再三慰勉乃於終䘮絶粒死)¶
<pb:KR2k0044_WYG_205-23b>¶
　歸慧卿妻王氏(桐鄉縣志年二十一無子慧卿死次/日氏即投繯柩側二棺並發觀者皆)¶
　　(泣/下)¶
　張惜惜(舊浙江通志張乾之女五歲䘮母無兄弟父/女相依十載父得痼疾惜惜侍湯藥甚謹父)¶
　　(病篤目不交睫者逾月度父病必不起恐以己貽/父憂預為父整衣裳告其父不食先父死又具數)¶
　　(日糜以遺父越三日其父死友/人葬于其先塋而以女祔其旁)¶
　鄭引㵰妻徐氏(舊浙江通志年十六歸引㵰引㵰羸/疾氏勤女工以養及疾篤引㵰以家)¶
　　(貧無子囑令改適氏號泣不許既卒父母哀其/無依微諷之即嚴粧服毒以殞年二十有八)¶
　徐浤妾嚴氏(嘉興府志浤病革以氏無子令他適氏/年二十二矢志自守正室丁氏病奉侍)¶
<pb:KR2k0044_WYG_205-24a>¶
　　(湯藥扶掖卧起數年不倦及丁殁盡出所有/營葬兩棺即絶粒七日而死時年二十五)¶
　曹氏二節(嘉興府志曹鏡妻張氏年二十四夫殁遺/孤天御弱冠而殀媳沈氏年二十亦寡姑)¶
　　(念家貧無後令改適沈矢死/不去守志奉姑里稱雙節)¶
　楊氏二節(嘉興府志楊思樓妻孫氏年二十五䘮夫/撫孤成立矢志氷霜歴五十七年次子元)¶
　　(章早逝妻徐氏年二十六撫五月遺/孤孝事兩世歴四十年人稱雙節)¶
　沈二姑(嘉興府志許同邑姚濓未婚濓亡二姑聞訃/過門以伯男立嗣守䘮三年除服吞錢絶粒)¶
　　(而/死)¶
　桂某妻吳氏(嘉興府志桂育竒之媳于歸未匝月夫/亡號慟㡬絶姑慰之曰吾子不幸而殀)¶
<pb:KR2k0044_WYG_205-24b>¶
　　(汝又死吾將誰依由是勉進粥糜勤紡織以奉其/姑十餘年姑卒或言婦無依可更適人氏曰吾所)¶
　　(以不死者為姑在耳姑既葬/未亡人之事畢矣遂自縊死)¶
　張氏二節(嘉興府志皇甫氏張鴻竒妻婚甫兩月夫/死哀毀致損一目小祥後竟絶粒死鴻竒)¶
　　(弟鴻來妻戴氏未廟見而寡一慟㡬絶家人以應/後者後之戴稍慰撫育數歲復殤遂投繯自殺陸)¶
　　(國圻為/雙節傳)¶
　張嘉瑾妻王氏(嘉興府志瑾殁設像于樓中事之如/生撫遺孤甚摰未幾孤亦卒氏遂自)¶
　　(經/死)¶
　錢貞女(嘉興府志許字青鎮周冕未婚冕/卒女年十六守節父家至七旬終)¶
<pb:KR2k0044_WYG_205-25a>¶
　沈貞女(嘉興府志沈友夔女字姚又吟未婚又吟卒/沈至殯所哭之居三載不露言笑服闋哀號)¶
　　(竟日自/經死)¶
　沈貞女(嘉興府志許字范懋未/婚守志族人為立嗣)¶
　朱邦社妻陸氏(嘉興府志年二十九夫卒奉孀姑孝/姑畏寒氏以腹煖其足姑時禱于家)¶
　　(廟願子孫賢孝以報婦氏後年/八十六卒室有異香人傳其異)¶
　馮秉鈞妻凌氏(公舉事實年二十二而夫卒氏/即于是日絶粒至十二日而死)¶
　徐幹妻倪氏(公舉事實年二十六而寡遺孤二長曰/銘次曰鎬俱幼其夫之叔徐自天逼之)¶
　　(嫁氏患恨投河以救免銘長教之讀書補弟/子員鎬長督之耕家亦稍裕守節四十六年)¶
<pb:KR2k0044_WYG_205-25b>¶
　胡瞻岵妻陸氏　張王道妻陳氏　張王謨妻吳氏¶
　周玉涵妻徐氏　沈子才妻濮氏　嚴受卿妻錢氏¶
　沈立方妻朱氏　錢五卿妻孔氏　毛沖宇妻陳氏¶
　王某妻馮氏　　錢濟明妻胡氏　徐文元妻嚴氏¶
　殳尊五妻施氏　歸泰初妻張氏　濮景臺妻沈氏¶
　任時康妻許氏　夏長春妻錢氏　錢遜志妻顧氏¶
　朱際斯妻沈氏　王錫恩妻曹氏　王陳德妻裴氏¶
　周檟妻范氏　　張德載妻王氏　周桐妻詹氏¶
<pb:KR2k0044_WYG_205-26a>¶
　姚國樞妻馮氏　錢豐妻李氏　　黄谷宸妻江氏¶
　沈肇新妾施氏　濮泮妻吕氏　　莊思永妻沈氏¶
　沈之榞妻馮氏　顔統妻屠氏　　沈方岳妻項氏¶
　鍾鼎銓妻曹氏　沈焯妻濮氏　　胡吉孚妻楊氏¶
　施立山妻張氏　曹煥石妻王氏　沈培元妻馬氏¶
　鍾朱鼎妻莊氏　沈東來妻沈氏　陳偉公妻孫氏¶
　鍾金爵妻仰氏　卞景宗妻范氏　方竒妻潘氏¶
　張𢎞烈妻王氏　陸德章妻夏氏　陸邃良妻黄氏¶
<pb:KR2k0044_WYG_205-26b>¶
　蔣國祺妻張氏　鈕斗樞妻沈氏　沈鑲妻朱氏¶
　夏友龍妻沈氏　沈毓馨妻胡氏　譚三台妻褚氏¶
　王邦鼎妻張氏　陳進卿妻朱氏　蔣渭飛妻潘氏¶
　陳延緒妻孫氏　唐彦陞妻徐氏　何士俊妻顔氏¶
　張錡妻吳氏　　祁定鉉妻髙氏　唐贊玉妻嚴氏¶
　殳瑞羽妻張氏　殳聖岐妻胡氏　錢作楫妻顔氏¶
　湯大曽妻管氏　顔鼎亨妾張氏　錢濟之妻夏氏¶
　費文光妻沈氏　周暄妻曹氏　　蔡昇猷妻施氏¶
<pb:KR2k0044_WYG_205-27a>¶
　顔祐妻沈氏　　馮開儀妻李氏　唐曽驊妻錢氏¶
　唐廷煜妻朱氏　吳羽階妻盛氏　沈孟華妻俞氏¶
　陸文鉞妻朱氏　鈕興周妻張氏　周世明妻岳氏¶
　祁定樞妻沈氏　夏士㬎妻張氏　周永懷妻陳氏¶
　徐允修妻汪氏　莊緑巖妻凌氏¶
　　湖州府¶
　　　烏程縣¶
　漢¶
<pb:KR2k0044_WYG_205-27b>¶
　孔氏婦(西吳里語少寡有子八人婦/能訓讀書哀帝時俱為郡守)¶
　南北朝¶
　羊孝女(南史本傳羊緝之女佩任者烏程人隨母還/舅氏母亡晝夜號哭不飲食三日而亡鄉里)¶
　　(號曰/女表)¶
　乘公濟妻姚氏(南齊書孝義傳建武三年吳興乘公/濟妻姚氏生二男而公濟及兄公願)¶
　　(乾伯並卒各有一子欣之天保姚養育之賣田宅/為娶婦自與二男寄止鄰家明帝詔為其二子婚)¶
　　(表門閭/復徭役)¶
　宋¶
<pb:KR2k0044_WYG_205-28a>¶
　趙碧瀾二妾(輟耕錄吳興趙碧瀾宋宗室也老而益/貧二妾方少艾慮無以安其心因遣之)¶
　　(去咸弗肯嫁數獻肴酒致殷勤焉既而覆諸水曰/慎母再見昔吾割情去爾爾弗我忘祗攪我心耳)¶
　　(既而各與父母俱至泣而言曰妾家每歲請給足/可養贍願執事終身為尼以報主恩遂復留之他)¶
　　(日碧瀾死果如所言碧/瀾有寡女復資育之)¶
　元¶
　金某妻吳氏(崇禎烏程縣志至正丙申湖郡被兵氏/夫他徃獨與子居兵掠人婦氏度不免)¶
　　(投池/中死)¶
　楊某妻吳氏(西吳里語年二十五有殊色至正丙申/八月明兵逼珹氏攜二子潛投苕水而)¶
<pb:KR2k0044_WYG_205-28b>¶
　　(死及城破人見其母/子並浮水面不相離)¶
　邵某妻沈氏(徐顯沈烈婦傳吳興千涇沈氏者同里/邵氏婦也夫為軍士所害氏有殊色擄)¶
　　(置快船上溪流迅急乘間躍身投水中船去疾意/其已没不復顧適張掾舟過見髪被水面救之置)¶
　　(後艦内使守視之其下喻之曰張掾今貴人汝能/事之且得幸勿憂也氏謝曰幸諸君見憐欲活我)¶
　　(吾見吾夫被創甚吾心已許之恨不及生時使之/見也且張君亦安用失節婦人哉遂噤不復言度)¶
　　(勢不可出視其旁有竹箸一束夜二鼓即以箸納/口中面力觸舟箸入喉以死明日張為殮而焚之)¶
　邱巖妻盛氏(童冀邱烈婦傳事舅姑以孝謹稱元季/㓂盗充斥巖挈家避地近郊盛及巖二)¶
　　(妹俱有容色時游軍肆掠村落間盛謂二妹曰時/事如此勢必不免與其辱身生曷若全節死即赴)¶
<pb:KR2k0044_WYG_205-29a>¶
　　(水没巖二妹繼之邱母驚遽亦墜於水巖亟/扶登㟁兵亦繼至咸愕眙驚歎遂捨之而去)¶
　明¶
　潘順妻徐氏(西吳里語字守貞徐宗文女年十六嫁/順未一年順病革顧徐曰我母老汝年)¶
　　(少可奈何徐泣下即引刀斷左手小指以死誓夫/死布衣長齋終身奉姑甚孝景泰四年卒年七十)¶
　　(八臨死命其弟取所斷指置棺中/及出其指染鳳仙花紅色猶在焉)¶
　錢欽妻茅氏(籌海圖編賊犯烏鎮氏與姑引舟猝遇/之賊業已擄姑并欲及婦婦時懷孕九)¶
　　(月人攜一幼男隨舟中呼曰吾母子三人俱死矣/即手抱男沈河而死賊憤之復抽刃剖其腹御史)¶
　　(疏其事於朝/勅為立祠)¶
<pb:KR2k0044_WYG_205-29b>¶
　王士文妻李氏(崇禎烏程縣志名妙金臨洮人烏程/王士文謫戍臨洮娶之生子琮未彌)¶
　　(月夫從西征而臨洮兵亂李氏負琮匿山谷備歴/艱苦士文後役金陵卒李方二十七誓不再嫁會)¶
　　(夫兄至迎歸謝/膏沐齋素以終)¶
　錢煌妻趙氏(崇禎烏程縣志煌殁氏年二十四饘粥/不充兼值倭㓂氏與二孤㷀守以蠶績)¶
　　(自將親授兩孤句讀皆得入泮後相繼/淪亡僅存冡孫教育甚篤年七十六卒)¶
　潘錦妾楊氏(崇禎烏程縣志少媵于錦錦無子私之/而有娠其嫡備極箠楚從無怨言未㡬)¶
　　(錦死嫡欲嫁之氏剪髮自誓嫡亦為之改客後姑/與嫡相繼逝子八歲氏裙土蓋葬自二十歲守制)¶
　　(至七十三/歲而終)¶
<pb:KR2k0044_WYG_205-30a>¶
　匡霞妻汪氏(崇禎烏程縣志汪文女嫁踰歲而夫卒/無子獨與姑俱族有奪其夫遺産鬻之)¶
　　(者氏不與爭父憐而召歸氏以姑辭遂并迎姑獨/任組紃以衣食之姑卒持䘮畢謂父曰吾事畢矣)¶
　　(遂絶食以終錫/山髙攀龍作贊)¶
　吳宗魯妻周氏(崇禎烏程縣志氏為婦三年舉一女/未彌月夫亡氏悉焚綺麗孝事嫡庶)¶
　　(二姑擇從子士望為後/三學公舉歲給粟帛)¶
　吳慎樞妻楊氏(崇禎烏程縣志樞卒于京氏年二十/二生一子甫週歲聞訃擲子于地而)¶
　　(絶姑救之蘇曰夫死我義不獨生乃泣謂叔機曰/願好收此兒服金就斃蕭憲使表曰名門完節)¶
　紀貞女(堇斯張貞女傳許字金來聘來聘死女母適/病訃至女請徃哭母曰必吾死乃可居頃之)¶
<pb:KR2k0044_WYG_205-30b>¶
　(母死女殯殮如禮卒哭不卜日遂行及門下車拜/柩號慟幾絶趨登樓闔門閉影終歲不出事姑孝)¶
　(姑忽惑巫者言謂婦不利于家尊適遘小疾便以/為婦祅則大恚姑有甥齒與女若也强婦使子之)¶
　(對曰伯氏有子在其外馬求執勿聽姑自是益恚/日加痛詈至裁其服食時不免凍餒女第忍之卒)¶
　(不為言既殁鄉人私謚曰貞愍萬歴己酉旌其門/曰貞女坊女故將一婢自隨事女甚謹遣之嫁勿)¶
　(應迨女殁/落髮為尼)¶
　邵應元妻王氏(崇禎烏程縣志應元卒氏年十七孤/光祖甫半歲衆利其貲議改嫁以蔑)¶
　(其孤氏斷髮誓心撫孤成/立郡邑賜粟帛以旌之)¶
　嚴烈婦(崇禎烏程縣志寠人陸某妻陸傭而力不任/苦無以給氏貌甚莊妍事姑以禮而姑頑很)¶
<pb:KR2k0044_WYG_205-31a>¶
　　(百計挫辱里中惡少闞姑隙欲私之姑微露其意/氏垢面毁容以免姑日夜拷掠氏夜半赴水死)¶
　沈文珂妻錢氏(崇禎烏程縣志年二十三而文珂卒/父母憐其貧勸再適氏誓死不從時)¶
　　(三孤在抱翁姑在堂氏日事紡織以給饔飱姑亡/翁續娶又相繼逝氏歴四䘮撫三子年七十九卒)¶
　吳宇華妻蕭氏(崇禎烏程縣志年十九夫亡親戚以/年少無子翁老姑繼赤貧難守為言)¶
　　(氏以死自誓朝夕針指食/力事生葬死守節六十年)¶
　錢惟墉妻沈氏(崇禎烏程縣志墉卒氏年二十三姑老/酷貧無子撫成孤姪文銘母家頗溫飽)¶
　　(絶不歸寜年/七十五卒)¶
　鄭貞女(崇禎烏程縣志鄭富女許字包守信未婚而/守信亡聞訃奔䘮服闋火燬其廬更無棲止)¶
<pb:KR2k0044_WYG_205-31b>¶
　　(歸父家守䘮其兄文煥又亡嫂孫氏年二十二孤/兒半歲姑嫂同心矢志歴諸艱苦知縣給粟帛扁)¶
　　(額以/旌之)¶
　楊氏三節(崇禎烏程縣志沈氏楊禎妻禎亡無子氏/年二十有五依堂叔楊祉楊祾同居祉與)¶
　　(祾亦相繼早世祉妻趙氏祾妻髙氏年二十餘各/撫一幼子俱食貧矢志不二沈趙各年七十餘髙)¶
　　(氏年六/十三卒)¶
　陳汝純妻丁氏(烏程縣志汝純早亡氏年二十四遺/腹止三月翁姑繼殁家業蕩然依父)¶
　　(歴六十九歲而殁子王前以/明經司教後封廣東叅議)¶
　陳觀耀妻汪氏(烏程縣志年二十夫亡無子其族勸/他適不從紡績膳姑朝夕同寢處苦)¶
<pb:KR2k0044_WYG_205-32a>¶
　　(節四十/六載)¶
　潘應登妻施氏(舊浙江通志年二十一夫亡子殀姑/老病目氏朝夕䑛之目忽開日績絲)¶
　　(成紬夀/八十一)¶
　閔曼容妻陳氏(舊浙江通志年十六適曼容家貧出/資飾以奉孀姑助夫膏火四載夫亡)¶
　　(無子紡織守志五十三年凌/忠介義渠為作閔節婦詩)¶
　潘國禎妻沈氏(烏程縣志年十六歸潘兩載夫亡遺/孤甫週歲家貧戚屬逼他適氏矢志)¶
　　(不奪養舅姑教/子卒年六十四)¶
　嚴爾元妻沈氏(烏程縣志年十九歸嚴/二年夫卒扃户自經死)¶
<pb:KR2k0044_WYG_205-32b>¶
　汪逢源妻邱氏(舊浙江通志年二十適汪逾年夫亡/念翁姑老無子孝事愈謹後遇冦亂)¶
　　(扄戸/自縊)¶
　潘汝升妻趙氏(烏程縣志汝升避亂居潘店遇/冦殺之并掠趙氏氏奪刃自刎)¶
　溫九思妻陸氏(靜居志詩話溫璜之母璜少孤母氏/鞠之破屋一間無帷帳姑病且餓同)¶
　　(坐卧一板箱種火煨粥以為食教子讀書姑卒哀/毁如子天啓七年詔旌節孝又一十八年璜成進)¶
　　(士/)¶
　溫璜妻茅氏(韓襄温寳忠傳璜授徽州司李兵至呼/茅氏與訣因繞屋走茅曰得毋以妾與)¶
　　(女存乎時女方寢茅促之起女曰何為曰死爾女/延頸無懼色茅手結帨授璜對拽女仆地死茅卧)¶
<pb:KR2k0044_WYG_205-33a>¶
　　(呼曰刃我璜刃未殊茅猶出一/聲曰再刃我璜乃復裁遂絶)¶
　仲烈女(明列女傳湖州人隨父賈漢陽崇禎中漢陽/陷從羣婦將出城守門者止之有頃賊大肆)¶
　　(掠見女美首執之女剺面被髪大罵賊命二賊挾/之上馬連墜傷額不肯行賊露刃迫之曰身徃何)¶
　　(如頭徃女曰頭/徃善遂被害)¶
　劉德茂妻何氏　錢勝妻陳氏　　陳經妻閔氏¶
　王文妻唐氏　　陸鎮妻嚴氏　　潘濬妻黄氏¶
　潘應宿妾吳氏　潘霞妻陳氏　　方京妻王氏¶
　潘鉄妻閔氏　　潘景生妻沈氏　潘名卿妻吳氏¶
<pb:KR2k0044_WYG_205-33b>¶
　范某妻朱氏　　許桂元妻蔣氏　董嗣昭妻李氏¶
　姜鯤妻徐氏　　邱如岳妻吳氏　汪塤妻張氏¶
　慎應元妻陸氏　莊日强妻蔣氏　嚴用中妻卜氏¶
　王師妻張氏　　金應元妻沈氏　朱光允妻臧氏¶
　潘震陽妻閔氏　潘睿臨妻慎氏　潘國琯妻金氏¶
　潘鍾陽妻溫氏　馮景新妻周氏　潘應霖妻張氏¶
　潘橒妻陸氏　　嚴賡芳妻吳氏　錢士俊妻陸氏¶
　潘𢎞維妻施氏　陸敏材妻沈氏　張士貞妻趙氏¶
<pb:KR2k0044_WYG_205-34a>¶
國朝¶
　董廷勛妻顧氏(烏程縣志年二十七夫死守節教子/義方奉)¶
(旨建坊旌/    表)¶
　嚴麒姑(題旌册許字盛世瑞世瑞卒訃至麒姑即登/樓自縊家人救甦徐曰吾已為盛氏鬼得至)¶
　　(死所一面足矣父有難色遂吞金珥以示必死乃/許之從容禮祖廟辭母氏與父偕徃至則世瑞已)¶
　　(殯麒姑登堂拜舅姑畢即易服撫柩哀慟立伯氏/子宣和為嗣曰吾乃可見亡人于地下矣遂絶粒)¶
(旨建吞磁而逝時年十八康熈二十四年具題奉/    坊旌表)¶
　韋全緯妻吳氏(題旌册年二十二而寡守志四十餘/年康熙二十七年具題奉)¶
<pb:KR2k0044_WYG_205-34b>¶
(旨建坊旌/    表)¶
　沈文然妻溫氏(題旌冊文然坐兄事當徙邊時未㛰/也氏父母乃贅文然于家方有娠而)¶
　　(文然行生子名琬文然卒徙所兩家貧甚氏迎文/然繼母生母奉養之歳飢潛屑大豆當餐而别治)¶
　　(兩姑之饌如豐稔時恒涕泣教琬琬受教好學有/文氏寡時年二十一卒年五十三康熈三十九年)¶
(旨建具題奉/    坊旌表)¶
　張茂權妻周氏(題旌册年二十五夫亡撫孤守節互/十餘年康熈五十年具題奉)¶
(旨建坊旌/    表)¶
　費之圻妻沈氏(題旌冊年二十五夫/亡守節五十四年)¶
<pb:KR2k0044_WYG_205-35a>¶
　董冠麟妻費氏(題旌冊年二十夫/亡守節四十年)¶
　潘貞女(題旌册許字舉人程嘉和未婚夫亡女年十/九聞訃奔䘮守志終身  以上三氏俱康熈)¶
(旨建五十九年具題奉/    坊旌表)¶
　陳雲來妻鄭氏(題旌册年二十六而/寡守節四十餘年)¶
　陳廣心妻沈氏(題旌冊年二十八而寡遺孤襁/褓教之成立守節三十四年)¶
　徐起淵妻姚氏(題旌冊年十八夫亡/撫孤守節五十餘年)¶
　陳奕䕃妻曹氏(題旌册年二十八夫亡無/子奉孀姑守節四十年)¶
　張全雯妻陳氏(題旌册年二十一而寡遺腹生/子教以義方守節三十六年)¶
<pb:KR2k0044_WYG_205-35b>¶
　陳光述妾吳氏(題旌冊年二十三夫亡無子撫猶子子英/為子守節四十六年  以上六氏俱)¶
(旨建雍正四年具題奉/    坊旌表)¶
　沈學菴妻馮氏(題旌册年二十七而/寡守節三十四年)¶
　戴泓妻吳氏(題旌冊年二十八而寡守節二十七年/以上二氏俱雍正五年具題奉)¶
(旨建坊旌/    表)¶
　姚煥章妻邵氏(題旌册年二十夫亡撫遺孤長為娶/婦孤又卒乃與媳苦守歴三十八年)¶
(旨建雍正七年具題奉/    坊旌表)¶
　陳雪川妻孫氏(題旌册年二十二夫亡遺子女各一/撫教成立守節三十年雍正八年具)¶
<pb:KR2k0044_WYG_205-36a>¶
(旨建題奉表/    坊旌)¶
　陳萬舞妻戴氏(題旌册年二十而寡無子欲以死殉/翁姑父母救䕶得免後伯叔俱單傳)¶
　　(無可繼者乃立從姪為後撫如已出/力勤機杼寒暑不輟守節三十二年)¶
　范鴻培妻錢氏(題旌冊年二十九而寡事舅/姑孝撫孤守節四十六年)¶
　凌鰲妻吳氏(題旌册年二十九而寡事舅姑孝姑多/病氏善承意旨撫子成立守節二十七)¶
　　(年/)¶
　董村妻嚴氏(題旌冊年十九而寡遺一女甫匣月立/姪為嗣又殀氏先葬舅姑既又葬夫心)¶
　　(力交瘁守節/六十一年)¶
<pb:KR2k0044_WYG_205-36b>¶
　沈金玉妻李氏(題旌冊年二十四而寡事姑孝姑殁/喪葬盡禮撫教三歲子濬長為諸生)¶
(旨建守節二十六年/    坊旌表)　(以上五氏俱雍正五年具題奉/)¶
　方錫嘉妻鍾氏(題旌冊年二十七夫亡一子二齡一/子方在孕乃忍死撫孤後俱䇿勵成)¶
　　(名性甘淡泊居家節儉至䘮祭婚/嫁必竭蹷盡禮守節二十九年)¶
　閔雲祁妻龎氏(題旌冊年二十五而夫亡翁姑殁出/衣飾以營葬事生子痘殤撫姪為嗣)¶
　　(敎誨成人中年䘮明夫葬時猶匍匐窆/所哀號檘踴如初䘮守節四十五年)¶
　朱玠妻張氏(題旌册年二十四夫亡孀姑在堂上有/祖翁兩世孝養引為已責祖翁夀逾九)¶
　　(十姑亦年近八旬生則承懽死則䘮葬撫前/妻子如已出諸孫皆已入□守節二十六年)¶
<pb:KR2k0044_WYG_205-37a>¶
　張濬妻姚氏(題旌册年二十六夫亡欲以身殉姑諭/以撫孤大義乃止後孤旋殤仍不欲生)¶
　　(姑曰何如為夫立嗣乃以嫡姪承祧顧復恩/勤無異已出姑䘮哀感行路守節四十四年)¶
　潘惟修妻沈氏(題旌冊年二十九而夫亡事姑曲盡/孝養遺孤二教育成立性勤儉機杼)¶
　　(聲中夜不輟/守節四十年)¶
　楊龍光妻沈氏(題旌冊年二十四而夫亡孀姑在堂/適遇歉歲菽水罔缺而自以糠籺樹)¶
　　(皮充餒姑殁百計艱辛以營䘮葬所生一子并前/妻所遺子撫育如一俾力農桑以餬口守節三十)¶
　　(七/年)¶
　陳禹恭妻朱氏(題旌冊夫酷貧贅於氏家年二十二/禹恭卒氏以翁姑在堂有缺孝養泣)¶
<pb:KR2k0044_WYG_205-37b>¶
　　(請于父擇吉歸因竭力以奉二人姑年至八十而/終拮据營葬躬親負土以姪為嗣守節三十一年)¶
(旨建以上七氏俱雍正十一年具題奉/    坊旌表)¶
　莊明揚妻潘氏(題旌冊年二十六歸明揚八載明揚/卒氏治殮之後即吞金不死絶食又)¶
　　(不死妯娌勸之氏翻然曰夫死吾死必矣所恨者/父母殁而無兄弟我死誰營窀穸事乃復飲食出)¶
　　(簪珥衣服鬻之以卜葬其父母歸拜夫靈前見妯/娌强為歡笑俟夜靜闔户自經死時年三十四)¶
　潘濬發妻閔氏(題旌冊年十七結褵生二子夫遊學/京師溺死袁浦氏年二十九事孀姑)¶
　　(撫幼子守節/一十八年卒)¶
　宋祖郊妻潘氏(題旌冊年二十五夫亡無子欲以身/殉舅姑諭之始止後叔生子氏即告)¶
<pb:KR2k0044_WYG_205-38a>¶
　　(舅姑撫之稍長延師訓課/俾得成立守節二十七年)¶
　周啓明妻張氏(題旌冊年二十四夫亡舅姑賴氏十/指供菽水二十餘年以夀終子稍長)¶
　　(令習一技子亦誠實勤儉僅免飢寒守節六十/年  以上四氏俱雍正十二年具題奉)　(一/)¶
(旨建坊旌/    表)¶
　王鼐繼妻吳氏(題旌冊年二十二結褵閲一載鼐亡/前室遺一子甫五歲舅姑病氏奉湯)¶
　　(藥衣不解帶舅姑相繼殁拮据棺殮室如懸罄子/長娶婦生一孫媳亡復為續娶不逾年又亡撫遺)¶
　　(孫荼苦倍至守/節三十二年)¶
　沈廷標妻吳氏(題旌冊年十九夫亡遺一子殤以族/姪為嗣事舅姑生養死葬無失禮守)¶
<pb:KR2k0044_WYG_205-38b>¶
　　(節二十/八年)¶
　凌美在妻施氏(題旌冊年二十九夫亡子幼事舅孝/謹有小圃半畆親植果蔬以為養守)¶
　　(節三十/六年)¶
　汪□妻沈氏(題旌冊年十九適□二十一而寡姑老/子甫晬氏閨門嚴肅言笑不茍事姑孝)¶
　　(姑殁䘮葬盡禮延師訓子/弱冠遊庠守節三十三年)¶
　潘蘭發妻陳氏(題旌冊蘭發患瘵疾氏脫簪珥訪名/醫治之終不痊疾篤語氏曰吾母在)¶
　　(堂事之當如吾生時以兄次子為嗣時氏年/二十八後竟能不負夫言守節四十四年)¶
　蔣渭飛妻潘氏(題旌冊年二十一適蔣甫九月而寡/舅姑老而病家貧甚氏紡織以供湯)¶
<pb:KR2k0044_WYG_205-39a>¶
　　(藥及卒殯葬諸費竭蹷經營撫族姪為/子殤又撫族孫為嗣守節四十二年)¶
　金貞女(題旌册金啓周女年二十許字孫朝賢未婚/而朝賢卒女年二十三聞訃易服奔䘮夫弟)¶
　　(生子即鞠育為嗣夫弟夫婦亡遺孤氏俱撫之父/母止一弟早殀無依氏迎養于家以夀終守貞二)¶
(聞候十八/)　(以上/)　(七氏俱雍正十三年奏/)¶
(㫖旌表/)¶
　沈杰妾張氏(舊浙江通志年二十九杰卒有欲奪其/志者氏日夜懷刃自衞强暴畏之不敢)¶
　　(犯兵燹流離孑身撫兩孤/僦居廡下依親故以終)¶
　張伯慶妻沈氏(烏程縣志順治九年有姜汝成以索/負為名值伯慶他出逼奸不從自縊)¶
<pb:KR2k0044_WYG_205-39b>¶
　　(死/)¶
　沈秀姑(烏程縣志馬溪沈栥女許字丁彦昭未歸而/彦昭亡秀姑聞訃即坐卧一小樓足不踰閫)¶
　　(期年父母欲改字秀姑偵知之閉戸投繯而/死康熙十五年巡撫給扁旌曰閨秀水操)¶
　沈宗甫妻陳氏(烏程縣志宗甫死氏年二十侍病姑/在牀十餘年久而彌篤遺孤汝愚止)¶
　　(兩歲撫之成立同堂妯娌温氏沈與京妻年/年二十二而孀且無嗣與陳苦節同)¶
　夏開衡妻姚氏(沈近思夏烈婦傳年二十三歸開衡/四年生子女各一開衡成進士官翰)¶
　　(林氏留家侍舅姑嵗庚子子痘殤氏念夫年踰三/十似續尚虚竭蹷置妾擕幼女同至京抵寓一日)¶
　　(而女殤開衡亦疾作醫藥罔效瀕死屢顧氏哽咽/氏泣曰果有不諱吾誓不獨生開衡頷之而逝氏)¶
<pb:KR2k0044_WYG_205-40a>¶
　　(視殮後閉户投繯以救免既而瞿然曰吾死如靈輀/何因勉營歸計扶櫬而南嫡媵相依呼號凄切隣舟)¶
　　(聞者咸謂不减范杞梁妻過淮之日以衣飾質錢市/白綾手縫命服至姑蘇買命婦冠擬送柩至墓以殉)¶
　　(無何停棺蕭寺念非死所遂返故廬入拜舅訣曰新/婦夫亡無子只有一死耳舅命以叔子為嗣答曰叔)¶
　　(子為嗣誠善然長養成立惟叔是頼未亡人何能為/舅知不能止第令家人守之氏俟衆寢自縊為僕婦)¶
　　(解救次早乗靈筵朝奠左右無/人服命服戴命冠自縊而死)¶
　張翼妻戴氏(吴興張烈婦徵詩引翼為張韜側室子最/少而韜老絶愛憐之為聘烏程王某女為)¶
　　(婦以翼託某委以貲為置産焉後韜卒翼長婚不數/年王女歿翼續娶戴浩女于歸三年王某之子性鷙)¶
　　(而貪欲吞其産誘翼至家勒令作収札不從毆之垂/斃擠龍溪水中戴在家心動趣人往求之舁歸已不)¶
<pb:KR2k0044_WYG_205-40b>¶
　　(能語但瞠目視戴戴泣曰君如不諱我一弱女子勢/不能為君復仇且無子當以死從隨嚙一指自誓越)¶
　　(七日翼死戴氏絶粒服滷家人解之不死既而碎磁/屑吞之作楚萬状又不死詰旦引刀自裁頸已傷救)¶
　　(之又不死後十七日乗間自經帶/間得絶命詩三章時年二十一)¶
　費景燮妻張氏　費天璣妻沈氏　張帆妻沈氏¶
　丁夢暠妻蔣氏　沈嶰妻王氏　　茅允亷妻温氏¶
　凌義業妻陸氏　嚴翀妻沈氏　　沈撫蒸妻徐氏¶
　¶
　浙江通志卷二百六¶
