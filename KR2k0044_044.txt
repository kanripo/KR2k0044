# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.810855
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十四
<pb:KR2k0044_WYG_046-1a>¶
欽定四庫全書¶
　浙江通志卷四十四¶
　古蹟(六/)¶
　　紹興府(上/)¶
　越古城　吳越春秋越王曰寡人欲築城立郭分設¶
　　里閭欲委屬於相國於是范蠡乃觀天文擬法於¶
　　紫宫築作小城周千一百二十一步一圓三方西¶
　　北立龍飛翼之樓以象天門東南伏漏石竇以象¶
<pb:KR2k0044_WYG_046-1b>¶
　　地户陵門四達以象八風外郭築城而缺西北示¶
　　服事吳也不敢壅塞内以取吳故缺西北而吳不¶
　　知也城既成而怪山自來范蠡曰臣之築城也其¶
　　應天矣崑崙之象存焉(太平寰宇記廢郡城在山/陰縣南三里萬厯紹興府)¶
　　(志越時古城以今地考之/在西南西北二隅之内)¶
　越小城　越絶書句踐小城山陰城也周二里二百¶
　　二十三步陸門四水門一(嘉泰會稽志今廢惟/趣王臺遺址尚存)¶
　越王城　嘉泰會稽志山陰越王城在府西南四十¶
<pb:KR2k0044_WYG_046-2a>¶
　　七里舊經云越王墓在古城村今城雖不可攷然¶
　　地名猶曰古城也¶
　陽里城　越絶書陽城里者范蠡城也西至水路水¶
　　門一陸門二(萬厯紹興府志山陰/陽里城地名陽城里)¶
　北陽里城　越絶書北陽里城大夫種城也取土西¶
　　山以濟之徑百九十四步或為南安¶
　苦竹城　越絶書苦竹城者句踐伐吳還封范蠡子¶
　　也其僻居徑六十步因為民治田塘長千五百三¶
<pb:KR2k0044_WYG_046-2b>¶
　　十三步范蠡苦勤功篤故封其子於是去縣十八¶
　　里(水經注山陰縣有苦竹里里有舊城句踐封范/蠡子之邑嘉泰會稽志在山陰縣之西南二十)¶
　　(九里萬厯紹興府志凡越/絶所稱縣皆山陰縣也)¶
　石城　萬厯紹興府志山陰石城在府北三十里名¶
　　石城里(吳越備史乾寧三年武肅/王討董昌自西陵趨石城)¶
　古城　𢎞治紹興府志周一里許吳時朱然為山陰¶
　　令所築歲久湮廢不可考¶
　會稽山上城　越絶書會稽山上城者句踐與吳戰¶
<pb:KR2k0044_WYG_046-3a>¶
　　大敗棲其中因以下為目魚池其利不租(圖經在/縣東南)¶
　　(一十里句踐為夫差所敗/以甲楯五千保於此城也)¶
　會稽山北城　越絶書會稽山北城者子胥浮兵以¶
　　守城是也(嘉泰會稽志吳王城在會稽縣東一十/里夫差圍句踐於會稽山伍員築此城)¶
　　(以屯兵華氏攷古有大吳王村小吳王村並是/闔閭夫差伐越所舍處也今吳王里尚沿其名)¶
　南小城　越絶書東郭外南小城者句踐氷室去縣¶
　　三里曰氷室者所以備膳羞也¶
　侯城　嘉泰會稽志侯城在會稽縣東五十八里史¶
<pb:KR2k0044_WYG_046-3b>¶
　　記云夏后氏少康封子無餘於越所都即此城也¶
　土城　吳越春秋越王使相者國中得苧蘿山鬻薪¶
　　之女曰西施鄭旦習於土城臨於都巷三年學服¶
　　而獻於吳(名勝志今五雲門外有土/城村西施里是其遺跡)¶
　西陵城　越絶書浙江南路西城者范蠡敦兵城也¶
　　其陵固可守故謂之固陵水經注范蠡築城於浙¶
　　江之濱言可以固守謂之固陵今之西陵也(寳慶/會稽)¶
　　(續志西城在蕭山縣西十二里吳越武肅王以陵/非吉語遂改曰西興今按越絶書浙江南路西城)¶
<pb:KR2k0044_WYG_046-4a>¶
　　(者范蠡屯兵城其陵固可守故謂之固陵/詳此即今之西陵也圖經前志俱未引及)¶
　　(謹按會稽志既列西陵城在蕭山縣西十二里又/列越王城在縣西九里據會稽續志之辨證之水)¶
　　(經注之文是會稽志誤一城為二也又攷會稽志/引皮光業錢武肅廟碑有城西陵事云舊基在明)¶
　　(化寺南當是錢王又増築城因有改陵為興之語/遂指越王城為越王建西陵城為錢王建失越絶)¶
　　(水經注/之義矣)¶
　錢清城　𢎞治紹興府志錢清城在錢清鎮今廢¶
　嵩城　嘉泰會稽志在上虞縣西北六十里其城斷¶
　　絶横亘數里乃古壘也晉史載安帝隆安間孫恩¶
<pb:KR2k0044_WYG_046-4b>¶
　　自海攻上虞朝廷遣劉牢之袁崧築扈瀆壘沿海¶
　　備恩嵩城之名當始於此(太平寰宇記上虞縣故/城今縣西廢城是也)¶
　剡城　元和郡縣志漢舊縣故城在今剡縣西南十¶
　　二里剡録漢剡縣城在今縣東北(嘉泰會稽志在/嵊縣西十五里)¶
　　(唐武徳四年置嵊州及剡城縣八年廢𢎞治紹興/府志剡城按舊志在縣西十五里舊經云在縣西)¶
　　(四十五里與舊志/不同址不可攷)¶
　新昌土城　萬厯新昌縣志新昌土城久廢無攷惟¶
　　存迎恩鎮東候仙拱辰四門名而已竊疑東堤舊¶
<pb:KR2k0044_WYG_046-5a>¶
　　址首起龍山尾接北鎮其蹟略如城制或即此耳¶
　越王無餘舊都　水經注秦望山南有嶕峴峴裏有¶
　　大城越王無餘之舊都也¶
　越王宫臺　越絶書句踐小城今倉庫是其宫臺處¶
　　也周六百二十步柱長三丈五尺三寸霤高丈六¶
　　尺宫有百戸高丈二尺五寸稷山者句踐齋戒臺¶
　　也龜山者句踐起怪游臺也東南司馬門因以照¶
　　龜高四十六丈五尺二寸周五百三十二歩駕臺¶
<pb:KR2k0044_WYG_046-5b>¶
　　周六百步今安成里離臺周五百六十步今淮陽¶
　　里丘美人宫周五百九十步陸門二水門一今北¶
　　壇利里丘樂野者越之弋獵處大樂故謂樂野其¶
　　山上石室句踐所休謀也去縣七里中指臺馬丘¶
　　周六百步今高平里丘北郭外路南溪北城者句¶
　　踐鼓鐘宫也去縣七里其邑為龔錢舟室者句踐¶
　　船宫也去縣五十里吳越春秋東武起游臺其上¶
　　東南為司馬門立增樓冠其山巔以為靈臺(水經/注怪)¶
<pb:KR2k0044_WYG_046-6a>¶
　　(山者越起靈臺於山上/又作三層樓以望雲物)起離宫於淮陽(越舊經淮/陽宫在會)¶
　　(稽縣東/南二里)宿臺在於高平(越舊經中宿在/會稽縣東十里)駕臺在於¶
　　成邱立苑於樂野(十道志樂野句踐以此/野為苑今有樂瀆村)燕臺在¶
　　於石室(越舊經燕臺在/州東南十里)齋臺在於襟山(越境無襟/山當作稷)¶
　　(稷山在會稽縣/東五十三里)句踐之出游也休息食室於氷厨¶
　　水經注鼓吹山之西嶺有賀臺越伐吳還而成之¶
　　故曰賀臺¶
　句踐宗廟　水經注句踐所立宗廟在城東明里中¶
<pb:KR2k0044_WYG_046-6b>¶
　　甘滂南¶
　靈文園　元和郡縣志山陰故靈文園也(明一統志/漢文帝母)¶
　　(薄太后之父會稽人卒葬/於此追封靈文侯故置園)¶
　漢都尉治　越絶書漢文帝前九年會稽并故鄣郡¶
　　太守治故鄣都尉治山陰(太平寰宇記山陰縣本/秦舊縣置在會稽山北)¶
　　(龜山西漢以為郡都尉所居嘉泰會稽志文帝時/會稽吳王濞封國漢不當置都尉攷漢紀景帝中)¶
　　(二年始更郡尉為都尉則文帝時/其官稱亦未應有都尉之號也)¶
　唐府僉㕔　名勝志蓬萊閣之東唐大厯中皇甫温¶
<pb:KR2k0044_WYG_046-7a>¶
　　建御史大夫崔元翰為記後唐天復間改建安撫¶
　　僉㕔即鎮東軍監軍使院宅也¶
　唐浦陽府　隆慶山陰縣志在縣西四十里唐書云¶
　　會稽有府曰浦陽葢唐之兵府也¶
　古敎塲　𢎞治紹興府志自晉以來敎塲並在五雲¶
　　門外唐遷城西迎恩門外今謂之古敎塲宋時有¶
　　二一在稽山門内一在卧龍山上¶
　吳越王東府　吳越備史唐乾寧三年武肅王平董¶
<pb:KR2k0044_WYG_046-7b>¶
　　昌改威勝軍為鎮東軍拜武肅鎮海鎮東軍節度¶
　　遂有越州之地梁開平二年陞為大都督府謂之¶
　　東府周廣順元年大元帥吳越國王即越州東府¶
　　築宫室治園圃花卉山石池塘亭苑(嘉泰會稽志/卧龍山之東)¶
　　(麓是為鎮東軍節度即子城之東為軍門榜曰鎮/東軍東向大河即舊經所謂簞醪河也是即府治)¶
　　(吳蛻鎮東軍使院記元帥彭城王平難帝命兼而/鎮之上將軍汝南周公監䕶之乃命軍吏揆日經)¶
　　(始累月工畢重門列楹顯敞豐博東廂西序窈/窕深邃越城之中稱為一絶時天復元年也)¶
　宋行宫　中興小厯高宗以越州治為行宫(嘉泰會/稽志紹)¶
<pb:KR2k0044_WYG_046-8a>¶
　　(興元年九月高宗駐蹕會稽以州治為行宫/會當郊祀乃行明堂大禮即以設㕔為明堂)¶
　宋福王府　萬厯會稽縣志在府東坊宋嘉定十七¶
　　年理宗即位以同母弟與芮奉祀父榮王開府山¶
　　陰蕺山之南府東大池其臺沼也¶
　宋提刑司治　輿地紀勝在府治之東前臨運河與¶
　　蓬萊閣相望¶
　宋提舉司治　輿地紀勝在府衙東一里紹興末以¶
　　賜皇姪恩平郡王璩而遷倉司於鎮東門外尋以¶
<pb:KR2k0044_WYG_046-8b>¶
　　新衙改賜恩平而司復還其舊今治所是也¶
　宋通判㕔　嘉泰會稽志北㕔在府東六十步南㕔¶
　　在府南六十四步東㕔在府東南八十五步¶
　宋路鈐轄廨　嘉泰會稽志在府東北一里二百五¶
　　十五步¶
　宋曹官廨　嘉泰會稽志簽書節度判官廨在府治¶
　　西南二百七十步觀察判官廨在府治南二百六¶
　　十步觀察推官廨在府治東北一里録事㕘軍廨¶
<pb:KR2k0044_WYG_046-9a>¶
　　在府治西南宣詔亭下司理㕘軍廨在府治南獄¶
　　在焉司户㕘軍廨在府治東南一里司法㕘軍廨¶
　　在府治東南二里¶
　宋軍營　沈立越州圖序越為畿輔其軍營制度皆¶
　　准禁衛廂兵之法(嘉泰會稽志雄節係將第一指/揮營在第五箱秦望門威㨗係)¶
　　(將第二指揮營在第一廂都亭橋威果係將第念/二指揮營在第四廂鯉魚橋威果係將第念三指)¶
　　(揮營在第三廂水溝坊全㨗係將第四指揮營在/第五廂秦望門全㨗係將第五指揮營在第三廂)¶
　　(水溝坊威果不係將第五十四指揮營在第五廂/卧龍坊全㨗不係將第十三指揮營在第五廂秦)¶
<pb:KR2k0044_WYG_046-9b>¶
　　(望門防守步軍司指揮營在攅宫禁圍外崇節第/七指揮營在第五廂秦望門崇節第八指揮營在)¶
　　(第一廂錢武肅廟壯城指揮營在第一廂北善法/寺側牢城寧節第二指揮營在第一廂馬坊橋東)¶
　　(屯駐營在第五廂附威果營都泗堰營曹娥堰營/在會稽縣東南梁湖堰營在上虞縣西錢清南堰)¶
　　(營在山陰縣西錢清北堰營在蕭山縣東打竹索/營通明堰營在上虞縣東西興捍江營在蕭山縣)¶
　　(西三江寨屬山陰縣曹娥寨屬會稽縣龕山寨西/興寨西興都巡寨魚浦寨新林寨屬蕭山縣廟山)¶
　　(寨三山寨眉山寨屬餘姚縣長樂寨/屬嵊縣管界寨紫巖寨屬諸暨縣)¶
　宋倉庫　𢎞治紹興府志宋代倉庫之制立法最詳¶
　　今時制度尚有仍其舊者(嘉泰會稽志苖米倉在/府衙東二百步如坁倉)¶
<pb:KR2k0044_WYG_046-10a>¶
　　(在府衙東北一里支鹽倉在府衙東二里常平倉/在府衙東二百步夏麥倉在府衙南二百步受納)¶
　　(糯米倉在西門外一里都稅務在府衙東一里九/十步都酒務在府衙南一百二步比較務在府衙)¶
　　(南一百步和㫖庫在府衙東二百六十步激賞庫/在府衙東二里十步公使庫軍資庫甲仗庫並在)¶
　　(府衙架閣庫在府衙設㕔北常平茶鹽庫在府衙/西經總制庫移用庫五分錢庫並在通判北㕔激)¶
　　(賞錢庫在府衙西回易庫在府城東北醋庫在府/城東造袋局在府東北提舉司惠民局在府東湯)¶
　　(浦紙局新林紙局楓橋紙局三界紙局合同場都/物料場在府衙南子城内受納稅場在府衙内抽)¶
　　(解竹木場在府橋收糴糯米場在迎恩門外受給/場在府城東二十五里排岸司在城南卧龍坊都)¶
　　(作院在府衙南省馬上院省/馬下院替火隊並在府衙西)¶
<pb:KR2k0044_WYG_046-10b>¶
　宋亭館　嘉泰會稽志府城蓬萊館在卧龍山之左¶
　　東問津亭北通川亭皆臨府東大河即古簞醪河¶
　　水光映發望之如圖畵舟車既届必有次舍實一¶
　　州佳觀也子城東門有豐宜館今為觀察判官署¶
　　城西迎恩門東五雲門有分香亭以送迎御香由¶
　　陵寢是也按圖經唐觀察使李紳甞於府東建候¶
　　軒亭今廢府東北有安軺驛是為軺亭亦廢(葆光/錄皮)¶
　　(光業㣲時甞夢至候軒亭亭中土偶皆列拜覺而/自負後果知東府翟忠惠帥越時亭尚無恙公出)¶
<pb:KR2k0044_WYG_046-11a>¶
　　(其繖風寘蘭上或謂亭神為祟公怒毁之今市人/猶稱候軒亭陸游寓蓬萊館詩朱門高柳畵橋南)¶
　　(掠面風埃喜解驂霽日偶逢春盎盎野人不慣屋/潭潭堂中剰喜簮裾集樓上時聞鼓角酣明發扁)¶
　　(舟覔歸路趁時/吾欲事農蠶)¶
　宋貢院　紹興府志在郡城西北隅今題曰古貢院¶
　　(山陰縣志縣北錦鱗橋/宋時浙東貢院故址)¶
　宋社稷壇　嘉泰會稽志在府城南二百九十步初¶
　　政和間頒大晟樂祭社稷¶
　宋山陰縣舊治　山陰縣志在府治南寶林山麓其¶
<pb:KR2k0044_WYG_046-11b>¶
　　創建無可考(於越新編即宋/省馬院之故址)¶
　元録事司治　𢎞治紹興府志元時以府治為路廨¶
　　别置録事司於府治東十五步¶
　唐永興縣治　萬厯蕭山縣志天寶元年改永興為¶
　　蕭山縣攷永興舊治當在長興鄉蕭然北幹之間¶
　　故開元時有韋知微之事是改縣名時即改治矣¶
　唐永興簿廨　萬厯蕭山縣志唐天寶前縣治疑在¶
　　長興鄉主簿廨内有靈泉駱賔王為頌¶
<pb:KR2k0044_WYG_046-12a>¶
　越王允常故都　元和郡縣志諸暨縣越王允常所¶
　　居(會稽三賦注少康庶子封於會稽後二十餘世/至於允常吳越春秋云越之興霸自允常始)¶
　漢漢寧縣治　嘉泰會稽志興平二年分諸暨大門¶
　　村為漢寧縣吳改吳寧縣今大門里或即其地¶
　宋義安縣治　嘉泰會稽志乾道八年分諸暨之楓¶
　　橋鎮為義安縣淳熙元年廢遺址尚存¶
　漢始寧縣治　嘉泰會稽志順帝時分上虞南鄉為¶
　　始寧縣隋廢(萬厯紹興府志三界/市即漢始寧縣址)¶
<pb:KR2k0044_WYG_046-12b>¶
　漢司鹽都尉治　水經注江水東逕上虞縣南至王¶
　　莽之會稽也本司鹽都尉治地名虞賔¶
　漢剡縣治　嵊縣志按會稽記云縣治在江東吳賀¶
　　齊為令始移今治¶
　唐剡城縣治　嘉泰會稽志武徳四年析剡為剡城¶
　　縣七年廢入剡縣(在今嵊/縣境)¶
　西園　齊唐王公池記在卧龍山之西方錢氏仗鉞¶
　　時穿渠引湖水為後庭櫂謳鳬雁之樂邦人不與¶
<pb:KR2k0044_WYG_046-13a>¶
　　其觀本朝受圖且百年治越者始築為西園(嘉泰/會稽)¶
　　(志府西園之新葢自樂安公蔣堂景祐三年冬公/實始闢金山神祠作正俗亭又為曲水閣流觴亭)¶
　　(茂林亭並取永和故事後六年而向公傳式來有/渌波亭見向公詩又於城上起望湖樓清曠亭自)¶
　　(是以後扁榜位置更易不常莫得盡攷而西園如/故也今西園有飛葢堂宣和書學博士徐兢書堂)¶
　　(後有王公池由太守王逵而名池北有亭曰漾月/堂之前四亭對峙曰冬瑞春榮秋芳夏蔭史文惠)¶
　　(公所建直堂之南為橋橋外有亭曰水竹循橋而/西有數徑詰屈相通於竹叢亂石間得立石如里)¶
　　(堠者二及其上亭宇亦皆史公所建者茂林鄉蘭/亭里東流杯巖西右軍祠南修竹塢北敷榮門佳)¶
　　(山鄉鵞池里東清真軒西崇峻庵南聘懷亭北曲/水曲水之東欄楯相接若閣道者曰惠風閣由惠)¶
<pb:KR2k0044_WYG_046-13b>¶
　　(風歴清真西南登城亭曰列翠列翠以北曰華星/亦城上亭餘多無扁不其載葢西園燕休則飛蓋)¶
　　(堂最勝觴詠曲水最勝登覽之勝則列翠矣吕祖/謙入越録西園郡圃也其北飛蓋堂下臨大池其)¶
　　(中集春堂四隅各一亭其南揚波堂面城兩小亭/對峙東曰逍遥西曰裴回園之西即曲水詩巢倡)¶
　　(和集序越人即西園故址構廬以祀唐賀知章秦巢/系方干宋陸游元楊維楨明徐渭六君子名曰詩)¶
(國朝康熙間商和何嘉珝等/    重葺集同志聯吟其中)¶
　東園　名勝志府署卧龍山東麓¶
　陸左丞園　嘉泰會稽志府城卧龍山麓舊有陸左¶
　　丞園¶
<pb:KR2k0044_WYG_046-14a>¶
　小隠山園　名勝志在郡城西南鏡湖中四面環水¶
　　(嘉泰會稽志地名侯山晉孔愉嘗居此皇祐中太/守楊綋始往游而愜焉其主王氏以其圖來悉與)¶
　　(之名山曰小隠之山堂曰小隠之堂池曰瑟瑟之/池亭曰勝奕曰忘歸曰湖光曰翠麓又有探幽徑)¶
　　(擷芳徑捫蘿磴百花頂山之外有鑑中亭倒影亭/皆楊公命名而通判軍州事錢公輔又為刻石紀)¶
　　(之後百年寖廢少師陸公宰甞得之以為别墅作/賦歸堂六友堂遐觀堂秀發軒放龜臺蠟屐亭明)¶
　　(秀亭挂頰亭撫松/亭皆少師所扁也)¶
　方干别墅　嘉泰會稽志在山陰鏡湖中其自為詩¶
　　云寒山壓鏡心今禹廟東有寒山或云即其故處¶
<pb:KR2k0044_WYG_046-14b>¶
　　(於越新編又曰方干島一名笋莊方干鏡中别業/詩寒山壓鏡心此處是家林梁燕窺春醉嵒猿學)¶
　　(夜吟雲連平地起月向白波/沉猶自聞鐘角棲身可在深)¶
　孔稚圭山園　太平寰宇記尚書塢在會稽縣東南¶
　　三十三里宋尚書孔稚圭之山園也(嘉泰會稽志/山陰縣尚書)¶
　　(塢因稚圭之園以得名也今園已不可見而尚書/塢仍存𢎞治紹興府志稚圭宅舊志所傳不一其)¶
　　(處/)¶
　齊氏園　嘉泰會稽志在會稽縣東少微山齊唐分¶
　　司東歸遂家焉山之上下有芳華亭修竹巖真珠¶
<pb:KR2k0044_WYG_046-15a>¶
　　泉石屋嘉遯亭樵風亭禹穴閣應星亭釣閣自為¶
　　家山十詠¶
　賜榮園　寶慶會稽續志在千秋觀前即賀知章宅¶
　　園内有亭曰幽襟曰逸興曰醒心曰迎棹皆汪綱¶
　　建(汪綱千秋觀柱記敕賜鏡湖水為君臺沼榮此/太白憶賀監詩也千秋觀園成取詩中賜榮字)¶
　　(以扁/云)¶
　沈氏園　紹興府志在府城禹跡寺南宋時池臺極¶
　　盛齊東野語載陸放翁為故妻唐氏題釵頭鳯之¶
<pb:KR2k0044_WYG_046-15b>¶
　　處(陸游夢游沈園詩路近城南近怕行沈家園裏/更關情香穿客袖梅花在渌蘸寺橋春水生)¶
　丁氏園　吕祖謙入越記新河有丁氏園¶
　橘園　嘉泰會稽志在會稽縣(李紳橘園詩江城霧/斂輕霜早園橘千株)¶
　　(欲變金朱實結時天露近素英飄處海雲深懼同/枳棘愁遷徙每把馨香委照臨憐爾結根能自保)¶
　　(不隨寒暑/換貞心)¶
　唐園　施樞唐園詩注内人朝陵於此園供午頓¶
　寓園　山陰縣志去府城西南二十里有寓山崇禎¶
　　初御史祁彪佳依山作園後彪佳自沉於池而卒¶
<pb:KR2k0044_WYG_046-16a>¶
　　園有八景曰芙蓉渡曰孤峯玉女臺曰迴波嶼曰¶
　　梅坡曰試鶯館曰即花舍曰歸雲寄曰逺山堂¶
　北幹園　嘉泰會稽志在蕭山縣北幹山下圖經云¶
　　許詢家此山之陽故其詩曰蕭條北幹園也(太平/寰宇)¶
　　(記許詢甞豋蕭山慿林構室又蕭山縣西南八十/里有許詢幽居之所徐天祐題許詢舊園詩高棲)¶
　　(不受鶴書招北幹家園久寂寥明/月空懷人姓許故山猶自岫名蕭)¶
　始寧園　嘉泰會稽志謝靈運始寧園在上虞縣東¶
　　山山居賦云南北兩居水通陸阻南山則夾渠二¶
<pb:KR2k0044_WYG_046-16b>¶
　　田周嶺三苑九泉别澗五谷異巘北山二園南山¶
　　三苑其綿亘邐迤可謂廣矣按靈運本傳父祖並¶
　　葬始寧有故宅及墅在始寧山中與太傅宅當不¶
　　遠(名勝志東山之西一里為始寧園乃謝靈運别/墅一曰西莊謝靈運過始寧墅詩束髮懐耿介)¶
　　(逐物遂推遷違志似如昨二紀及兹年緇磷謝清/曠疲薾慚貞堅拙疾相倚薄還得静者便剖竹守)¶
　　(滄海枉帆過舊山山行窮登頓水涉盡洄沿巖峭/嶺稠疊洲縈渚連綿白雲抱幽石緑篠媚清漣葺)¶
　　(宇臨迴江築觀基層顛揮手告鄉曲二/載期歸旋且為樹枌檟無令孤願言)¶
　花園　萬厯上虞縣志在縣東南宋楊次山置¶
<pb:KR2k0044_WYG_046-17a>¶
　東園　萬厯紹興府志嵊縣署有東園舊有四山閣¶
　　嘉定中令史安之撤而廣之北為面山堂累石為¶
　　山玲瓏盤錯注水為池亭榭㕘差殆十餘所¶
　王氏園　成化新昌縣志在縣南長潭宋丞相王爚¶
　　所居有沂春亭蒼雪觀答春堂閑逺樓景物絶勝¶
　涉趣園　成化新昌縣志在縣西狀元坊宋石茂誠¶
　　所營中有松洞桃洞虚心菴棲息軒雙清閣可疑¶
　　軒殿春徑散金徑¶
<pb:KR2k0044_WYG_046-17b>¶
　北館　書史羲之為會稽子敬出戲見北館新壁取¶
　　帚書方丈二字晻曖斐亹極有勢觀者成市¶
　白涼館　嘉泰會稽志在府廨極覽亭之西南¶
　苦竹館　名勝志在苦竹城(劉長卿晚次苦竹館詩/匹馬風塵色千峯旦暮)¶
　　(時遥看落日盡獨向逺山遲故驛花臨道/荒村竹映籬誰憐却回首步步戀南枝)¶
　棲神館　太平御覽在會稽縣宛委山下唐改為懷¶
　　仙館(名勝志宛委山陽明洞傍有黄帝候神/館宋尚書孔靈産入道奏改為懷仙館)¶
　西陵館　輿地紀勝唐周匡物龍溪人家貧應賢能¶
<pb:KR2k0044_WYG_046-18a>¶
　　之書徒步西上道經錢塘江久不得濟乃於西陵¶
　　館題詩云萬里茫茫天塹遥秦王底事不安橋錢¶
　　塘江口無錢渡又阻西陵兩信潮至今官渡不受¶
　　選人錢¶
　　(謹按全唐詩匡物此詩題云應舉題錢塘公館然/自龍溪徒步西上則當自越之杭審其詩意亦當)¶
　　(阻於西興輿地紀勝繫之蕭山是/也此詩又作施肩吾畧易數字)¶
　日門館　嘉泰會稽志南史杜京産於會稽日門山¶
　　聚徒敎授紹興府志在餘姚太平山¶
<pb:KR2k0044_WYG_046-18b>¶
　　(吳郡杜徵君構宇太平之東結架菁山之北/爰以幽竒别就基址棲集有道多歴歲年)¶
　凝虚館　萬厯上虞縣志在縣簿㕔側(石曼卿寄題/蘇簿凝虚館)¶
　　(詩越基擅巖壑虚館宅其尤丹甍熠孤飛靈景邈/四周山高晴若陰洞寒夏如幽幄檻庭花發玉環)¶
　　(渠水流閒卧真吏隠乍登仍仙/游居之宜民思無為兹宇羞)¶
　鵞山館　萬厯上虞縣志在嵩壩南遺址尚在¶
　太平館　名勝志在嵊縣太白山南史褚伯玉居剡¶
　　齊高帝勅於剡西太白山立太平館居之¶
　吕氏莊　嘉泰會稽志出迎恩門有吕氏莊因古城¶
<pb:KR2k0044_WYG_046-19a>¶
　　遺址巨竹森茂莊有亭榭花木可以置酒¶
　麓湖莊　山陰縣志在常禧門外¶
　南莊　陸游有夏夜泛溪至南莊復回湖桑詩¶
　白雲莊　名勝志新昌縣南明山有白雲莊¶
　清白堂　寶慶會稽續志在府治蓬萊閣西康定中¶
　　范仲淹作(范仲淹清白堂記府治據卧龍山上有/蓬萊閣閣西有涼堂堂之西有巖巖之)¶
　　(下獲廢井泉清而色白淵然丈餘引不可竭因署/其堂曰清白又建亭其側曰清白亭時康定元年)¶
　　(也王十朋清白堂詩錢清地古思劉寵泉白堂/虚憶范公印綬紛紛會稽守誰能無媿二賢風)¶
<pb:KR2k0044_WYG_046-19b>¶
　井儀堂　名勝志蓬萊閣西(錢公輔井儀堂記堂在/蓬萊閣之上望海亭之)¶
　　(下西樓其左西園其右成於/嘉祐六年主人刁公約景純)¶
　逍遥堂　嘉泰會稽志在府治張伯玉寓興詩云旌¶
　　麾千騎長風月一堂深即此¶
　清思堂　輿地紀勝在使宅前(嘉泰會稽志按張伯/玉清思堂晝坐詩白)¶
　　(雲無事不肯去幽鳥有時還自來今堂在重屋/之後畧無所見以前人題詠考之恐非今處)¶
　棣蕚堂　輿地紀勝在州宅洪内翰邁所名以兄文¶
　　惠公嘗守越取綸告中語名之¶
<pb:KR2k0044_WYG_046-20a>¶
　觀風堂　方輿勝覽在使宅東紹興中曹泳建(王十/朋觀)¶
　　(風堂詩薄俗澆風有萬端欲將眼力見應/難但令心境無塵垢端坐斯堂便可觀)¶
　鎮越堂　寶慶會稽續志在府廨汪綱建(汪綱鎮越/堂柱記嘉)¶
　　(定辛巳予自憲移帥於此築一堂以鎮越名之地/高而爽堂奥而明秦望諸山皆欣然領會有効竒)¶
　　(獻秀之勢又創行廊四十間於兩翼聨屬蓬萊且/并與閣一新之山川朝拱氣象環合而斯堂之勝)¶
　　(獨擅於/越中矣)¶
　雲壑堂　寶慶會稽續志在卧龍之東汪綱建(𢎞治/紹興)¶
　　(府志堂前有/喬松甚古)¶
<pb:KR2k0044_WYG_046-20b>¶
　賢牧堂　嘉泰會稽志在府廨即清白堂故址越人¶
　　建以祀范文正公後史文惠公增趙清獻後又增¶
　　丞相朱忠靖公勝非趙忠簡公鼎及㕘政張公守¶
　　内翰翟公汝文(寶慶會稽續志嘉定中守/吳格又増史忠定為七人)¶
　志省堂　沈起志省堂記嘉祐五年余自監察出通¶
　　判會稽因郡所居之署有大亭錢氏建者余取廢¶
　　材隙功治而新之不逾月而告成¶
　壽樂堂　嘉泰會稽志在通判南㕔熙寧中簽書判¶
<pb:KR2k0044_WYG_046-21a>¶
　　官太子中舍張次山建即簽判舊㕔之南堂也(蘇/軾)¶
　　(越州張中舍壽樂堂詩青山偃蹇如高人常時不/肯入官府高人自與山有素不待招邀滿庭户卧)¶
　　(龍蟠屈半東州萬室鱗鱗枕其股背之不見與無/同狐裘反衣無乃魯張君眼力覷天奥能遣榛棘)¶
　　(化堂宇持頤宴坐不出門收攬竒秀得十五才多/事少厭閒寂卧看雲烟變風雨笋如玉筯椹如簮)¶
　　(强飲且為山作主不憂兒軰知此樂但恐造物/怪多取春濃睡足午窗明想見新茶如潑乳)¶
　民事堂　嘉泰會稽志在通判東㕔王十朋簽判日¶
　　創¶
　世綵堂　寶慶會稽續志在通判南㕔倅史文卿創¶
<pb:KR2k0044_WYG_046-21b>¶
　桂堂　嘉泰會稽志在通判北㕔便㕔之南吳興施¶
　　宿所建今袁尚書起巖書扁¶
　盡心堂　和樂堂　寶慶會稽續志在提刑司宣和¶
　　元年並蔡佃建¶
　澄清堂　寶慶會稽續志在提刑司淳熙中倪思作¶
　　堂記¶
　棣華堂　寶慶會稽續志在提刑司淳熙中芮煇建¶
　　以其兄曄於乾道中嘗蒞是職¶
<pb:KR2k0044_WYG_046-22a>¶
　大雅堂　嘉泰會稽志在山陰尉廨紹興中尉沈山¶
　　作記¶
　寛簡堂　嘉泰會稽志在會稽縣廨知縣廬陵歐陽¶
　　伋建¶
　王逸少書堂　嘉泰會稽志在山陰蘭亭鵞池墨池¶
　　在焉後人追懷風流葺為流觴曲水¶
　湖上草堂　萬厯紹興府志在鏡湖上(釋皎然題湖/上草堂詩山)¶
　　(居不買剡中山湖上千峯處處閒芳/草白雲留我住世人何事得相關)¶
<pb:KR2k0044_WYG_046-22b>¶
　蜀山草堂　山陰縣志在蜀山元薩天錫有詩¶
　王處士草堂　紹興府志在會稽唐劉長卿有王處¶
　　士草堂畵衡霍諸山詩¶
　齊抗書堂　嘉泰會稽志會稽山南别峯曰石傘峯¶
　　之下有唐齊抗書堂¶
　流光堂　萬厯蕭山縣志在江寺張即之題¶
　江聲草堂　紹興府志在蕭山西興鎮(薩天錫題江/聲草堂詩卜)¶
　　(居西陵下門臨大江臯江聲自朝夕豈獨喧波濤/海潮作波浪山岳俱動摇海潮有時息逝水去無)¶
<pb:KR2k0044_WYG_046-23a>¶
　　(極驚風吹浪花噴剪射崖壁萬籟俱澄心/何必絲竹音月明歌水調驚起蛟龍吟)¶
　怡怡山堂　蕭山縣志在北山又名蕭然山堂任長¶
　　者之别墅劉基王褘多寓此皆有記¶
　碧蓮堂　書史楊次公飛白書在諸暨永慶院¶
　翰墨堂　名勝志餘姚縣治北負秘圖山宋時刻蘇¶
　　子瞻手翰¶
　嚴公堂　嘉靖餘姚縣志縣署高風閣前令徐端禮¶
　　建對嚴光客星山因名(李光嚴公堂詩子陵古真/隠逸氣横九州平生江海)¶
<pb:KR2k0044_WYG_046-23b>¶
　　(志自比巢與由鴻飛本㝠㝠肯為稻粱謀虛屈萬/乘顧枉煩物色求貽書誚君房預作腰領憂舜江)¶
　　(子邑里子志踰千秋高山無古今大江日東流人/物浪淘盡英名至今留當年漁釣地陳迹餘空丘)¶
　瑞柏堂　嘉靖餘姚縣志元州同知廨危素為記¶
　二槐堂　嘉泰會稽志餘姚縣尉廨因史丞相浩魏¶
　　丞相把相繼為尉後人遂以為名¶
　世友堂　餘姚縣志在燭溪湖宋嘉定中孫祖佑建¶
　　(寶慶會稽續志餘姚孫應時號雪齋居餘姚燭湖/上兄子祖佑崇緝先志為新堂曰世友葉適嘗賦)¶
　　(詩/)¶
<pb:KR2k0044_WYG_046-24a>¶
　信芳堂　瑞豐堂　萬厯上虞縣志在縣圃並宋令¶
　　趙希惠建¶
　讀書堂　萬厯上虞縣志東漢朱侍中儁讀書堂在¶
　　縣西北側有洗硯池¶
　　(謹按𢎞治郡志載上虞有朱買臣讀書堂傍有洗/硯池攷朱儁傳儁乃上虞人以孝養重於鄉閭此)¶
　　(堂當是儁也買臣/實吳人郡志誤耳)¶
　不礙雲山堂　戴表元不礙雲山堂記上虞陳䇿孔¶
　　晨所居在雪岑青山¶
<pb:KR2k0044_WYG_046-24b>¶
　霞書堂　南山堂　𢎞治嵊縣志並在縣治宋令史¶
　　安之建¶
　翔鳯堂　𢎞治紹興府志在嵊縣簿廨宋建¶
　李紳書堂　𢎞治紹興府志在嵊縣北龍藏寺側紳¶
　　少年肄業於此(李紳新昌宅書堂前有藥樹一株/前長慶中於翰林院西軒移歸今)¶
　　(則長成名之天上樹詩白榆星底開紅甲珠樹宫/中長紫霄丹綵結心才辨質碧枝抽葉乍成條羽)¶
　　(衣道士偷元圃金簡真人䕶玉苖長/帶九天餘雨露近來葱翠欲成喬)¶
　玉峯堂　於越新編在嵊縣明心寺東宋學士高文¶
<pb:KR2k0044_WYG_046-25a>¶
　　虎作内有秀堂藏書寮雪廬¶
　淵源堂　𢎞治嵊縣志在東曦門内宋邑人周瑜建¶
　　延王十朋居師席(王十朋淵源堂十二詩序淵源/堂細論堂宜桂軒藴秀軒同襟)¶
　　(館富學齋輝聲齋集彦齋恢義/齋蘭馨室足理居凡十二題)¶
　光遠堂　𢎞治紹興府志在新昌縣治元縣令完顔¶
　　從忠建¶
　齊顗書堂　寶慶會稽續志新昌南明山唐齊顗隠¶
　　居之地¶
<pb:KR2k0044_WYG_046-25b>¶
　萬卷堂　嘉泰會稽志在新昌縣石溪鄉石待旦創¶
　　以貯書又為義學三區號上中下書堂使學者迭¶
　　升之人以此勉勵成名者甚衆舊有題名碑韓玉¶
　　汝撰記自杜祁公而下七十二人皆由此登科云¶
　平波書堂　成化新昌縣志在縣北一里宋黄庚所¶
　　居中有秋芳亭¶
　石鼓書堂　成化新昌縣志在縣西石鼓山之陽宋¶
　　太常博士石亞之讀書之所樓攻媿有序¶
<pb:KR2k0044_WYG_046-26a>¶
　平山書堂　成化新昌縣志在縣西獨秀山之麓宋¶
　　儒章一經讀書之所有屏山堂橘軒遯莊竹外溪¶
　　山樓怡老堂貞愛堂棲碧樓拱北堂¶
　黄氏山堂　名勝志新昌縣南百步許宋黄庭所居¶
　　中有飽山閣得心亭老山樓(陳傅良黄氏老山樓/詩世路倦追攀抱書)¶
　　(藏故山與山成二/老相對兩蒼顔)¶
　聫槐堂　成化新昌縣志元儒周明徳所居宋濂記¶
　資深堂　萬厯新昌縣志在忠信坊元處士潘音建¶
<pb:KR2k0044_WYG_046-26b>¶
　東齋　沈立越州圖序刺史之居東齋西園皆燕游¶
　　之最(圖經後漢王朗為會稽郡守子肅隨在郡於/東齋注易中夜有女子從地中出自稱越王)¶
　　(女與肅語盡夕辭别贈墨一/丸旦用此墨便覺才思開敏)¶
　卧龍齋　嘉泰會稽志在通判北㕔南豐曾鞏在越¶
　　時有卧龍齋見元豐𩔖稿¶
　澄齋　寶慶會稽續志在提舉司¶
　蕺隠齋　戴表元蕺隠記儒者王廷吉家於蕺山之¶
　　陽而名讀書之齋曰蕺隠¶
<pb:KR2k0044_WYG_046-27a>¶
　逍遥齋　諸暨縣志宋主簿吳處厚建有記¶
　恕齋　萬厯上虞縣志宋嘉定中令樓杓建¶
　克齋　成化新昌縣志在石溪之上宋儒石子重所¶
　　居朱文公記¶
　石氏山齋　晏殊新昌石氏山齋詩書仙十閣壯儒¶
　　宫靈越山川氣勢雄¶
　小小齋　於越新編在新昌縣後宋孝子吕升所居¶
　　有看秋樓宋柏尚存吕不用有記¶
<pb:KR2k0044_WYG_046-27b>¶
　清隠軒　寶慶會稽續志在府治東政和間王仲薿¶
　　作¶
　清曠軒　寶慶會稽續志在府廨嘉定十五年汪綱¶
　　建¶
　蘸碧軒　嘉泰會稽志在鏡湖上齊唐詩云飛棟新¶
　　成蘸碧軒¶
　聽鶴軒　徐一夔聽鶴軒記越城之陰有山曰小蓬¶
　　萊道士多蓄鶴郡有老儒王好問居山之南恒夜¶
<pb:KR2k0044_WYG_046-28a>¶
　　坐鶴數羣飛鳴而過因自署其軒¶
　省軒　戴表元省軒記王麟伯官蕭山所居¶
　棣蕚軒　蕭山縣志在招賢坊包大同舊宅劉基有¶
　　記其兄弟五人皆登仕籍故名¶
　懷古軒　騰笑軒萬厯上虞縣志在縣廨並宋令¶
　　陳炳建¶
　簡静軒　萬厯上虞縣志在丞廨宋丞范承家建¶
　疏山軒　𢎞治嵊縣志在東白山南齊褚伯玉建¶
<pb:KR2k0044_WYG_046-28b>¶
　待清軒　萬厯新昌縣志南洲處士潘音隠居之所¶
　環松軒　萬厯新昌縣志在桃源觀宋周益公有詩¶
　來月軒　萬厯新昌縣志在桃源觀西清虛菴(萬厯/紹興)¶
　　(府志宋乾道間朱晦菴先生游/水簾還訪梁平叔同宿於此)¶
　爽心軒　成化新昌縣志在縣東溪口舊傳有詩云¶
　　隠居人未識一見爽塵心惟許魚鳬鳥忘機古到¶
　　今後人因為築軒¶
　浙江通志巻四十四¶
