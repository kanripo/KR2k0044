# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.109034
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0044_WYG_016-1a>¶
欽定四庫全書¶
　浙江通志卷十七¶
　山川九¶
　　金華府(金華縣/附郭)¶
　上山　萬歴金華府志在縣西北隅太守蘇遲謝政¶
　　居此今為縣治所倚又縣東南一里為芝麻山一¶
　　名油麻山¶
　望仙嶺　金華縣志在旌孝門内登嶺可望赤松山¶
<pb:KR2k0044_WYG_016-1b>¶
　七寳渠　金華府志自城北麓八郎塘發源南行穿¶
　　城入由七寳寺側迤邐出祠堂巷經四牌坊永濟¶
　　倉前至八咏門外從河流入雙溪¶
　清渠　萬歴金華府志發源隕星塚從景行坊轉入¶
　　東市街至赤松門外流入大溪¶
　西市渠　金華府志從景蘇坊合流㑹縣前轉入無¶
　　相寺巷内穿城西入於濠¶
　　　金華縣(城外/山川)¶
<pb:KR2k0044_WYG_016-2a>¶
　城山　聚寳山　嘉靖金華縣志俱在縣東三里城¶
　　山宋王埜所居埜記云予家負城面山在井邑如¶
　　郊藪西偏隙地由園扉而入名曰城山又曰東溪¶
　　一曲宛轉來朝溪上諸峰秀潤如玊平蕪逺樹荒¶
　　碕㫁岸一望無際聚寳山一名商山宋學士商日¶
　　新居此¶
　龍鱗山　金華府志在縣東八里一名興敎山山石¶
　　錯落如龍鱗¶
<pb:KR2k0044_WYG_016-2b>¶
　至道山　嘉靖浙江通志在縣東三十里一名覆釜¶
　　又名積道連屛擁翠石磴縈紆絶頂平坦如掌折¶
　　而南曰焦巖石壁平峭高可百丈長一里環障溪¶
　　流人望之如赤壁云¶
　東山　金華縣志在縣東五十五里自東陽之大盆¶
　　山迤邐而來周三百里其東𨽻東陽南即武義之¶
　　八素山其高巘曰齊雲岡¶
　葛公山　金華縣志在縣東七十五里一名葛仙峰¶
<pb:KR2k0044_WYG_016-3a>¶
　　五峰卓立霄漢抱朴子煉丹處¶
　風門山　宋濓風門洞碑在縣東南五十里有山曰¶
　　風門山有石洞莫測所底風蓬然從中出襲人毛¶
　　髮¶
　屛山　名勝志在縣南五里一名琴望山又名赤山¶
　沐塵山　嘉靖金華縣志在縣南二十五里¶
　石門山　嘉靖金華縣志在縣南二十五里有石對¶
　　峙如門黄文獻公集云婺城南有山曰石門水乗¶
<pb:KR2k0044_WYG_016-3b>¶
　　髙而下者三級人稱之曰龍山即謂此也¶
　銅山　太平寰宇記在縣南三十里東陽記云山下¶
　　有泉水色鮮白號曰銅泉¶
　玉笥山　萬歴金華府志在縣南三十里山有石人¶
　　峰高三百丈¶
　南山　金華府志在縣南三十五里分脉自括蒼山¶
　　北來凝結於此髙幾倍北山周四百餘里其南為¶
　　遂昌松陽宣平其東為永康武義其西為龍游其¶
<pb:KR2k0044_WYG_016-4a>¶
　　北為縣鄙¶
　白原山　嘉靖浙江通志在縣南四十五里髙千餘¶
　　仞列二百餘峰¶
　馬秦山　舊浙江通志在縣南一百里¶
　罘罳山　金華府志在縣西南二十五里形如罘罳¶
　　王魯齋柏講學其中¶
　望山　金華縣志在縣西南二十五里宋樞宻倪普¶
　　退隠於此每登之以望臨安故名¶
<pb:KR2k0044_WYG_016-4b>¶
　芙蓉山　名勝志在縣北十五里金華縣志一名潛¶
　　岳又名尖峰山方輿記云孤山秀特狀若芙蓉故¶
　　名¶
　智者山　舊浙江通志在縣北十五里(方鳯金華逰/録智者寺山)¶
　　(路有亭扁北山唐乾元二/年縉雲令李陽冰篆書)¶
　赤松山　萬歴金華府志在縣北十五里一名卧羊¶
　　山即黄初平(黄一/作皇)叱石成羊處其山往往白石錯¶
　　落如羣羊散牧初平號赤松子故山以是名(葉審/言赤)¶
<pb:KR2k0044_WYG_016-5a>¶
　　(松山詩井竈仙踪在林巒曙色分苔荒一徑雨松/隠半峰雲啼鴂催春事歸驂帶夕曛試呼黄道士)¶
　　(石几薦桐君吳&KR1402;奎赤松山詩雙鶴冲天去不回/五雲繚繞散花臺山中若見皇初起為問留侯幾)¶
　　(度來戴良逰赤松山詩早發東郭門晚憇北山址/乍離城市喧益羡邱壑美舍車渉嶇嶔停䇿玩清)¶
　　(泚㳺目蒼厓巔放情白雲裏攀林感落英涉澗悲/逝水冀慿栖遁踪往遇㝠寂士忽見山阿人彷彿)¶
　　(平與起何當乗素烟相與嚼丹蕋牧羊事已/乖煉石情徒止長揖謝荒祠永媿爾兄弟)¶
　梁山　金華府志從赤松山進約十里¶
　煉丹山　舊浙江通志在縣北十八里赤松山志髙¶
　　數千尋一望數百里近在目睫葢二皇君煉丹之¶
<pb:KR2k0044_WYG_016-5b>¶
　　所(葉審言煉丹山詩仙家只在白雲堆井竈千年/間緑苔安得更如黄犢健五年四度入山來)¶
　金華山　萬歴金華府志在府城北二十里一名長¶
　　山自天台赤城發脉至東陽之大盆山迤邐至此¶
　　横亘金華蘭谿義烏浦江之境周三百六十里山¶
　　巔雙巒對矗曰玊壺曰金盆壺中有湖名徐公湖¶
　　水分兩𣲖而下其瀉乎山之陽者由山橋而達於¶
　　溪其注乎山之隂者由鹿田而入於洞山前兩崖¶
　　對峙髙數百仞過脉至芙容峰郡治之主山也(世/説)¶
<pb:KR2k0044_WYG_016-6a>¶
　　(新語林公見東陽長山曰何其坦迤注引㑹稽/土地志云山靡迤而長此縣因山而得名也)赤¶
　　松山志周回數十里即赤松山是也抱朴子云此¶
　　地可以居神免五嶽洪水之患(廣傳物志金華山/北有仙洞俗呼為)¶
　　(劉先生隠身處其内有三十六室廣三十六里石/刻上以松炬照之云劉嚴字仲卿漢室射聲校尉)¶
　　(當㳟顯之際極諫被貶於東陬隠迹於此莫知所/終即道士蕭至元所記也劉峻山棲志予所居東)¶
　　(陽郡金華山東陽實㑹稽西部是生竹箭山川秀/麗臯壤坱鬰若其羣峰疊起則接漢連霞喬林布)¶
　　(濩則春青冬緑廻溪映流則千仞洞㡳膚寸雲合/必千里雨散信卓犖爽嵦神居奥宅曹唐皇初平)¶
　　(入金華山詩莫道真游烟景賒瀟湘有路入金華/溪頭鶴樹春長在洞口人間日易斜一水暗廻閒)¶
<pb:KR2k0044_WYG_016-6b>¶
　　(繞澗五雲長往不還家白羊成/隊難收拾喫盡溪邊巨勝花)¶
　鹿田山　萬歴金華府志在縣北二十五里上有沃¶
　　野可耕此山多生竒石金華雜識劉宋時有玊女¶
　　馴鹿耕山中常入城市貿易以物置角間刻期而¶
　　歸遂名其地為鹿田¶
　太陽嶺　名勝志在縣東北五十里俗傳嶺與太陽¶
　　齊髙故名踰嶺即浦江縣界¶
　黄姑嶺　萬歴金華府志在縣東北五十里宋宣和¶
<pb:KR2k0044_WYG_016-7a>¶
　　中方臘冦婺邀項徳於此¶
　紫薇嶺　方輿勝覽在縣西北二十五里有石室梁¶
　　劉孝標棄官舍其下撰類苑(葉顒登九龍山訪孝/標遺跡月下飲酒詩)¶
　　(杖藜扶我登九龍輕鞋短袂随天風九龍飛去㡬/千載雲開秋老青山空孝標先生骨應朽清名與)¶
　　(山同始終荒烟衰草迷古洞唯有皎皎棲青楓酒/邊半醉弄明月月光忽落酒杯中舉杯歡笑和月)¶
　　(吸清光散入照我突兀礌磈之孤𠂻平生所藴剛/毅氣洞然明白無隠容信知古人嗜好不在酒愛)¶
　　(其果能助發英鋭志始信醖釀麯蘖有竒/功興懷不盡下山去明月又在天南東)¶
　石碕巖　嘉靖金華縣志在縣東三里又名石碕頭¶
<pb:KR2k0044_WYG_016-7b>¶
　　下瞰大溪髙十餘丈巖下有洞相傳嘗見梅花泛¶
　　出故名梅花溪又名梅花洞郡城一帶東偏跨其¶
　　上¶
　折竹巖　金華府志在縣北二十里金華山之陽太¶
　　平寰宇記云赤松羽化處¶
　金華洞　萬歴金華府志在縣北三十里周五百里¶
　　道家所稱三十六洞金華洞元之天其洞有三巍¶
　　然在上去天若尺五者曰朝真冽然在中有泉若¶
<pb:KR2k0044_WYG_016-8a>¶
　　撃鼓鼙之聲者曰氷壺豁然在下有石若白龍之¶
　　升降者曰雙龍赤松山志與赤松山相接分上中¶
　　下三洞上曰朝真中曰氷壺下曰雙龍上洞有石¶
　　真人儼然臨跨莫測端倪中洞有水簾直下寒玉¶
　　横飛其間有石像石笋等下洞有石龍虎獅象麟¶
　　鳯鐘鼓之類難可枚數下洞門極低非舟不可入¶
　　非燭不可見此洞天原係赤松所轄(硯北雜志金/華洞有韓旡)¶
　　(咎諸人題云淳熙改元七月既望陳巖子象陳良/祐天與黄掞子餘趙師龍徳言韓元吉旡咎觀稼)¶
<pb:KR2k0044_WYG_016-8b>¶
　　(秋郊自智者山來謁雙龍洞篝燈蒲伏徧閲乳石/之狀寒氣襲人酌酒竹隂支笻至中洞飲泉乃歸)¶
　　(程珌游金華三洞記出蘭溪門行可十餘里至上/中下三洞下洞石壁卓立水深三尺人仰卧舟中)¶
　　(羣僕岸立用竹竿箭入丈餘乃登岸仰視石門去/人面僅四五寸舉火燭四壁壁有題名皆五代國)¶
　　(初人不見風日墨跡如新中有搗藥臼臼濶可三/尺有泉正滴其中終嵗不滿旁有仙人田邱陌井)¶
　　(井有耕犁跡又有仙人衣如摺疊羅帛洞中有蝙/蝠大如鴉白如玉正類坡仙所記碧落洞中蝙蝠)¶
　　(觀已乃出洞約濶十丈許此下洞也中洞有水簾/飛涎濺沫有石壺深不可測足稍不謹則墮其中)¶
　　(幸冇石天窓光燭其處此中洞也上洞亦有石天/窓其石如亂雲如堆卯崩裂欲落人皆不敢仰視)¶
　　(然亦亘古至今終不落也中有洞房側身乃可入/上有玊女端坐如觀音纓絡具備觀音之前有泉)¶
<pb:KR2k0044_WYG_016-9a>¶
　　(蜜甘能愈疾人既飲復筥挈以歸偕行者八人其/七不能登畏其險也方鳯賦三洞詩金華北山三)¶
　　(洞天垂髫欲往金華巔春風吹衣雨洗屐痩笻忽/拄蒼山烟山髙地平走幽澗根絡石上森楠楩歩)¶
　　(從飛橋瞰石洞厓色閲世知幾年風痕霧迹化異/物龍首昻左尾右旋就中暗穴如蟇頤急水瀉碧)¶
　　(鳴媧弦溯流束炬照徒渉肩背擦石行拳孿水窮/路坦内景得以炬交燭窮幽元細紋蹙波涌浪接)¶
　　(皓彩凝雪飛霜鮮大為獅子虎犀象𤨏碎亦復蜂/屯然蜿蜒雙蟠角尾具一一玊爪拏蒼堅穿龜負)¶
　　(甲色深墨長蛇白質相縈纒鐘能鐘聲鼓能鼓不/假樅簴知誰縣直櫺斜檻藏湢室短畦長町移原)¶
　　(田青雲白霓五色石笑畫敗絮留丹鉛中途經過/最深窅伏身低眺洞口泉空明一隙隔逺見秋蟾)¶
　　(浴海光嬋娟左巖架衣額横亘疊摺蹙皺垂蹁躚/自餘神怪不可極似鑿非鑿鐫非鐫出登山腰叩)¶
<pb:KR2k0044_WYG_016-9b>¶
　　(中洞外視石井聞潺潺入深蹈險思縋綆長竿掲/炬後且先水簾可俯心為掉到此十九歸言遄嗜)¶
　　(竒不憚歴磊砢足以目故差輕便翻身却望水簾/處銀河天落懸吾前常情疑復下百尺積水定作)¶
　　(神龍淵石乾徑闢却易進玉筍㧞地修而圓宜為/淵處乃為屋亦或摩蘚題新篇同㳺怪我久未出)¶
　　(笑謂豈欲井底眠林幽風起日已晚猶睨髙洞山/之巔薪蒸可買樵我導不逺數里仍攀縁傍從石)¶
　　(壁入深折如鐵户限瓊為櫋儼然海相挂珠絡熟/視始信非夸傳右為朝真正面入便想笙鶴遨羣)¶
　　(仙雲霞波濤仙衣袂竒詭豈必下洞専歘然修梁/架巖起左右蒼白龍形全望中極底勝漆黒雙扉)¶
　　(隠隠起半邊天光一道燭扉内知此明罅從何穿/□深碧峭不可住安得挿羽如飛鳶嗟余兹逰尚)¶
　　(牽俗身所驟歴辭難宣但思乞/水學坡老洗眼看字消餘年)¶
<pb:KR2k0044_WYG_016-10a>¶
　石室洞　赤松山志在螺螄巖之側即赤松子引小¶
　　皇君入山修道之所¶
　九龍洞　萬歴金華府志在紫薇巖東洞口傴僂可¶
　　入中昏黒持炬前進深莫可測去洞數百歩有泉¶
　　涌出與百盤溪合¶
　優㳺洞　赤松山志去赤松巖十里洞門髙五尺許¶
　　自左升梯而入虚曠如大厦數十間又出於三十¶
　　六洞天之外壺天真人所治之區萬厯金華府志¶
<pb:KR2k0044_WYG_016-10b>¶
　　一名上霄洞縣東北三十里金華山之南¶
　徐公湖　太平寰宇記郡國志云在長山上周圍四¶
　　百八十六歩昔山下居人徐公登山至湖逢見二¶
　　人共博自稱赤松子安期先生酌湖中水為酒飲¶
　　徐公醉及醒不見二人而宿莽攢聚其上徐公乃¶
　　追悔後因名焉¶
　赤松澗　太平寰宇記赤松子逰金華山以火自燒¶
　　而化故山上有赤松祠澗自山出故曰赤松澗¶
<pb:KR2k0044_WYG_016-11a>¶
　雙溪　名勝志在城南一曰東港一曰南港東港源¶
　　出東陽縣大盆山經義烏西行入縣境又滙慈谿¶
　　白溪玊泉溪坦溪赤松溪經石碕巖下與南港㑹¶
　　南港源出縉雲黄碧山經永康武義入縣境又合¶
　　松溪梅溪水遶屛山西北行與東港㑹於城下故¶
　　名(梁安世雙溪詩春霖漲合兩溪平雪浪中浮/桑拓青南市喚船撑未到一番簑笠滿津亭)¶
　潛溪　萬歴金華府志發源金華山南流十里入航¶
　　慈溪¶
<pb:KR2k0044_WYG_016-11b>¶
　梅溪　金華府志發源武義大家山東北流合南山¶
　　之箬陽上干下干及下坂之水入焉又八里為梅¶
　　灘經赤山潭乃為鸕鷀灘金錢灘達於郡城與東¶
　　港合是名雙溪疊石架屋為通濟橋以通閩廣諸¶
　　道¶
　長樂溪　晏公類要郡國志云郡界有長樂溪葛洪¶
　　游處¶
　坦溪　嘉靖金華縣志在縣東三十里發源金華山¶
<pb:KR2k0044_WYG_016-12a>¶
　　西南流入雙溪東𣲖與玊泉赤松並稱三溪¶
　通元溪　金華府志發源赤松鄉玉壺山南流至潛¶
　　岳東紫巖沙溪東南行環城後諸山葢郡城之左¶
　　峽水也其地有蔣波灘停為深潭乃造𢎞濟橋維¶
　　舟於其上西北即抵郡治經八咏灘與南港㑹以¶
　　通温台諸郡¶
　　　蘭谿縣¶
　天福山　金華府志在城中距縣半里居民環列山¶
<pb:KR2k0044_WYG_016-12b>¶
　　麓縣署正東旋轉南嚮此山擁䕶縣右故風氣完¶
　　聚民物蕃盛甲於東浙¶
　銅山　蘭谿縣志在縣東十里接金華山之西山石¶
　　似銅故名¶
　洞巖山(一名/靈洞)　名勝志在縣東二十里東北一峰怪石¶
　　屹立人稱小飛來峰峰下有泉曰天池泉清鑑毫¶
　　髪沿流而出為桐溪山口有天井山石高百餘丈¶
　　下有天井龍潭(于石洞巖山詩萬疊風光水滴衣/清泉白石𤨏烟扉半山落日樵相)¶
<pb:KR2k0044_WYG_016-13a>¶
　　(語一徑寒松僧獨歸葉墜悞驚幽鳥去林空不/碍斷雲飛層厓峭壁疑無路忽有鐘聲出翠微)¶
　金龍山　金雞山　嘉靖浙江通志俱在縣東二十¶
　　里金龍山麓有金龍廟金雞山中峰㧞起兩峰旁¶
　　夾¶
　紫巖山　正徳蘭谿縣志在縣東二十五里山上有¶
　　巖狀如覆釜穹窿深廣可容百人其色紫黒故名¶
　牛石山　嘉靖浙江通志在縣東二十五里山多怪¶
　　石逺望如牛¶
<pb:KR2k0044_WYG_016-13b>¶
　大寺山　名勝志在城東南矗㧞數十丈山巔及趾¶
　　俱有佛刹正徳蘭谿縣志延袤五七里不一其名¶
　　西南下臨大溪曰倉嶺東南曰芝巖山南為塢口¶
　　山又東南為費隴山山兩旁夾嶼中有逵道數里¶
　　上通金華正統末括蒼盜起常於此作木寨以禦¶
　　冦焉¶
　古城山　正徳蘭谿縣志在縣東南二十里山脊有¶
　　城周二三里缺處如門¶
<pb:KR2k0044_WYG_016-14a>¶
　南住山　正徳蘭谿縣志在縣南十五里其山自閩¶
　　南迤邐千餘里而來至此截然而住故名¶
　九峰山　太平寰宇記在縣南六十里下有唐中書¶
　　侍郎徐安正讀書巖¶
　蘭隂山　萬歴金華府志在縣西南六里其山多蘭¶
　　絶頂有横山塔太平寰宇記一名横山臨截三江¶
　　(方率性游蘭隂山詩幽期在雲壑適意登嵯峨緬/循雙溪曲復憩重巖阿風日正清羙烟霞眇紛羅)¶
　　(踈松抱孤秀霜葉辭寒柯静觀萬物理幽契良已/多何當繼芳躅携琴重來歌梅庚蘭隂山詩絶頂)¶
<pb:KR2k0044_WYG_016-14b>¶
　　(攀難到樵青導我行減衣驚地暖却杖鬬身輕逺/水風㠶小髙窗霜葉明兹㳺成不意差慰滯留情)¶
　甘棠山　蘭谿縣志在縣西南十二里鄉以此名¶
　東柏山　名勝志在縣西南二十五里東溪流於其¶
　　下近西曰瑞山昔産瑞麥故名又五里曰社山山¶
　　上多嘉禾¶
　龍門山　蘭谿縣志在縣西南三十里狀若㳺龍上¶
　　有蒼松六七里夾道如門故名¶
　佛山　嘉靖浙江通志在縣西二十餘里上有洞深¶
<pb:KR2k0044_WYG_016-15a>¶
　　不可測山麓怪石蹲踞如伏虎龍¶
　柱竿山　萬歴金華府志在縣西二十五里相傳山¶
　　下有井人飲其水多生勇士因而塞之其旁髙峰¶
　　呼為將軍山¶
　白石山　名勝志在縣西四十里其石如玊又名玊¶
　　華峰左四五里有大石髙數百丈飛泉直下溜石¶
　　成溝又左四五里有石柱髙百丈周十餘丈蘭谿¶
　　縣志山腰有洞隂不可登洞中雲起其日必雨¶
<pb:KR2k0044_WYG_016-15b>¶
　硯山　名勝志在縣西四十里髙數百丈盤亘二十¶
　　餘里山頭平正有池如硯¶
　仁山　嘉靖浙江通志在縣西四十里舊有仁山書¶
　　院為金履祥講學之所¶
　風子山　太平寰宇記在縣西六十里上有葛洪丹¶
　　竈基址¶
　烏石山　正徳蘭谿縣志在縣北八里名勝志與黄¶
　　大山相連本一山以石色蒼黄而異名又十里有¶
<pb:KR2k0044_WYG_016-16a>¶
　　水山山多流泉泉有三源上曰鮑源中曰盛源下¶
　　曰繆源各深十餘丈近東曰金臺山夜每有光西¶
　　曰豢龍巖髙一丈深廣五六尺¶
　豹山　金華府志在縣北二十里山形似豹故名上¶
　　有石平正如几可列尊罍¶
　獅山(一名石/蓮山)　舊浙江通志在縣北二十五里(潘之/淙游)¶
　　(石蓮山記辛未冬日過蘭谿聞石蓮山水竒勝期/二三友人同往由南門十里入山徑在兩山之間)¶
　　(崩厓上出絶壑下注行者率屏氣度不敢俯仰又/十餘里度一小橋過橋十里即石蓮山也舊名獅)¶
<pb:KR2k0044_WYG_016-16b>¶
　　(山以其峰巒秀簇如蓮瓣故易今名日已暮宿於/山房朝起飯後入山山徑紆折如長蛇出草所謂)¶
　　(十二曲也鹿門兩石髙聳如垣中闢一竇由竇而/進則石梁梁本天成為樵子所㫁今以一石峯横)¶
　　(亘而度度石梁則石蓮洞也洞門窄而中敞可容/千人上平如砥惟石乳數百垂垂而下再入則為)¶
　　(凌翠樓樓倚石壁而起隂䆳幽窅萬木森合由斯/而下有青壁髙數十仞依壁鑿石磴數百級僅容)¶
　　(趾下磴越澗則枕漱亭亭上望雙瀑如雙龍下飲/洒烟透日奪人目晴時日亭午天漸煖乃脱巾理)¶
　　(䇿而進徑益險俯澗皆梅花積如殘雪未消行/六七里乞漿於山家勢不可再入尋徑而歸)¶
　香山　名勝志在縣北三十里山産玊蘭無葉而花¶
　　白有香故名下有香溪¶
<pb:KR2k0044_WYG_016-17a>¶
　東山　正徳蘭谿縣志在縣北三十里香溪之東(范/浚)¶
　　(東山詩烟嶂嵬嵬列翠屏松山髙下欝葱/青風生萬壑笙竿觸擬向林間築小亭)¶
　解石山　名勝志在縣北五十里名小桃源¶
　玉壺山　蘭谿縣志在縣北六十里洪武中長史滕¶
　　浩歸隠是山號玊壺山人¶
　髙眉山　茶山　椒塢山　正徳蘭谿縣志在縣東¶
　　北二十五里羣峰環拱境最幽勝茶山在髙眉左¶
　　偏椒塢山與髙眉相接¶
<pb:KR2k0044_WYG_016-17b>¶
　密山　蘭谿縣志在縣東北三十里平野中突起髙¶
　　數十丈上有觀音巖巖中怪石如笋巖上有佛迹¶
　　又名佛迹山¶
　白露山　萬歴金華府志在縣東北三十餘里一名¶
　　玊帶山(始豐類稿其山頂趾皆/青腰色微白故號王帶)¶
　屛風山　名勝志在縣東北三十里山有小洞泉水¶
　　噴出大旱不竭¶
　白鶴山　名勝志在縣西北二十五里傳為白鶴仙¶
<pb:KR2k0044_WYG_016-18a>¶
　　人煉丹處¶
　五隴屏山　正徳蘭谿縣志在縣西北三十五里¶
　白雁山　嵌山　桂峰山　嘉靖浙江通志俱在縣¶
　　西北四十里¶
　三峰山　萬歴金華府志在縣西北四十里峰之巔¶
　　俗傳為葛稚川煉丹所丹井尚存下有巖廣三丈¶
　　許其深莫測¶
　玉泉山　貝瓊玊泉隠居圖序距蘭谿五峯之北嶄¶
<pb:KR2k0044_WYG_016-18b>¶
　　然青芙蕖危揷天半與金華東西相望¶
　盤山　蘭谿縣志在縣西北五十里頂平如盤可一¶
　　里許四圍皆累石為巖¶
　大家山　唐書地理志蘭谿有大家山¶
　陳嶺　萬厯金華府志在縣西二十五里硯山之西¶
　　石道迢迢千有餘丈外接龍㳺夀昌之界¶
　馬嶺　金華府志在縣北五十餘里當蘭谿建徳之¶
　　界¶
<pb:KR2k0044_WYG_016-19a>¶
　大慈巖　蘭谿縣志在縣西北五十里與夀昌接境¶
　　巖中有佛像巖左有觀音洞髙二十餘丈¶
　小三洞　吳師道小三洞記洞周數里峻㧞百餘丈¶
　　石骨巉然有小三洞皆與金華洞通上洞名白雲¶
　　下洞名湧雪中洞名紫霞(于石題小三洞詩四山/回合向幽泉古木蒼藤)¶
　　(路屈盤一局殘棋雙鶴去石屛空倚白雲寒洞門/相對是吾家朝看烟雲暮看霞鐵笛一聲山石裂)¶
　　(老松驚落半崖花㫁崖怒涌四時雪虚壁寒凝/六月霜倚樹老僧閒洗缽碧桃花落澗泉香)¶
　靈洞源　金華府志傍皆竒峰怪石其中一道如砥¶
<pb:KR2k0044_WYG_016-19b>¶
　　窈窕十餘里楊梅茶筍之利出焉¶
　蘭溪　萬歴金華府志在縣西南二里一名瀫水其¶
　　源有二一自衢城東北流至於縣謂之衢港一自¶
　　婺城西流至於縣謂之婺港二水合而滙於縣之¶
　　西南類羅縠文因號縠水崖多蘭茝故名蘭溪(薩/天)¶
　　(錫蘭谿舟中詩水底霞天魚尾赤春波緑占白鷗/汀越舟一葉蘭溪丄載得金華一半青汪廣洋蘭)¶
　　(谿棹歌凉月如眉挂柳灣越中山色鏡中看蘭溪/三月桃花雨夜半鯉魚來上灘程鋐過蘭谿詩寂)¶
　　(寞寒江擊棹還好風今日一開顔人家岸岸蘆花/上秋色山山楓葉間牧笛自吹斜照徑酒旗不㫁)¶
<pb:KR2k0044_WYG_016-20a>¶
　　(泊船灣釣竿生計他年/穏凖擬編茆此築闗)¶
　香溪　蘭谿縣志在縣北武昌鄉即蘭谿之下流¶
　大梅溪　萬歴金華府志一名龍門水在靈泉鄉源¶
　　出於浦江之大洪嶺㑹納衆流至金家梁而入於¶
　　大溪下五里為白雁灘十里為山河為望雲灘以¶
　　界於建徳縣由是歴嚴灘桐廬富陽北入於錢塘¶
　　江¶
　白泉　金華府志在香溪市南(范浚白泉志距吾廬/不能五十歩有泉激)¶
<pb:KR2k0044_WYG_016-20b>¶
　　(激出石竇間色乳味飴與他泉不類因坎竇下鍾/其源以供家奴旦暮㪺挹且釃溢流而渠之與里)¶
　　(人同其甘鄰曲來汲日數百器泉之儲洩常自如/雖嵗甚旱焦川枯壑而泉不知也渠之泛溢而走)¶
　　(下者與南澗合流以西亂於香溪汨汨窮晝夜吾/知其不至海不止也夫泉之甘而利人也𩔖有徳)¶
　　(其不涸也類有本其趨澗溪而期於海也類有志/人之育徳有本能日進而期於道則其淵深宏大)¶
　　(也必矣吾於泉有/感也於是乎志)¶
　　　東陽縣¶
　孔山　嘉靖浙江通志在縣東南二百餘歩¶
　青臺山　名勝志在縣東二十里髙三十丈周二十¶
<pb:KR2k0044_WYG_016-21a>¶
　　里以山色長青故名¶
　覆舟山　嘉靖浙江通志在縣東五十里髙五十丈¶
　　周八里狀如覆舟¶
　嵬山　東陽縣志在縣東五十里髙百丈周十里端¶
　　整若巨屏凡六面上有井三十六¶
　豹山　金華府志在縣東五十四里逺望如豹故名¶
　天竺山　東陽縣志在縣東六十里髙一百六十丈¶
　　周二十里山多修竹¶
<pb:KR2k0044_WYG_016-21b>¶
　玊山　萬歴金華府志在縣東一百五十里舊名封¶
　　山界於天台¶
　夏山　名勝志在縣東南四十五里髙七百丈周二¶
　　十里山巔有池廣二丈深四尺冬夏不涸側有禹¶
　　廟故山以夏名¶
　石洞山　舊浙江通志在縣東南五十五里¶
　歌山　金華府志在縣東南七十里上有石室可容¶
　　百人山下水通臨海有玊女祠唐書地理志東陽¶
<pb:KR2k0044_WYG_016-22a>¶
　　有歌山(名勝志昔人乗舟見女子汲水山下登岸/而歌姿態端羙舟人挑之神怒乃堕三大)¶
　　(石以塞水源/遂不通舟)¶
　瑞山　東陽縣志在縣東南九十里亦名鑾輿山金¶
　　華府志界於永康¶
　大盆山　萬歴金華府志在縣東南一百三十里周¶
　　一百三十里形如覆盆故名稍下為小盆山在永¶
　　康地二山實諸山之祖¶
　三丘山　名勝志在縣南八里髙三百二十丈周二¶
<pb:KR2k0044_WYG_016-22b>¶
　　十餘里一名峴山(韻語陽秋峴山去東陽縣三里/舊名三邱山宋殷仲文素有時)¶
　　(望自謂必登台輔忽除東陽太守意甚不樂常登/此山悵然流涕郡人愛之如襄陽之於叔子因名)¶
　　(峴山二峯相峙有東峴西峴唐寳厯中縣令于興/宗結亭其下名曰涵碧劉禹錫有詩云新開潭洞)¶
　　(疑仙府逺寫丹青到雍州即其所也喬行簡游三/邱山詩疑是乗風到九天不知身在此山巔萬家)¶
　　(攢簇炊烟底一水縈紆去鳥邊便覺塵縁輕似羽/何妨詩意涌如泉停盃更待林梢月歸去家童想)¶
　　(未/眠)¶
　月山　金華府志在縣南六十里盤屈於檉溪之北¶
　　以形名¶
<pb:KR2k0044_WYG_016-23a>¶
　甑山　元豐九域志甑山其形似甑名勝志在縣西¶
　　南十里髙三百二十丈周二十里寰宇記崑山頂¶
　　上有孤石髙三十丈其形類甑即此山也下有白¶
　　雲洞深五丈廣如之¶
　八華山　天啟東陽縣志在縣西南四十里金華許¶
　　白雲講學於此¶
　馬鞍山　東陽縣志在縣北一十二里髙八十丈周¶
　　六里與前勒馬峯正對故名¶
<pb:KR2k0044_WYG_016-23b>¶
　金山　萬歴金華府志在縣北五十里迤邐至畢嶺¶
　　界於諸暨¶
　赤石山　名勝志在縣東北十里一名孤絶山上有¶
　　赤厓不生凡木¶
　鶴昂山　東陽縣志在縣東北二十七里髙二百丈¶
　　周五十里巖有三石如鶴昂肩竦立故名亦名鶴¶
　　巖其上有風穴風從中出鍧然有聲¶
　白鹿山　金華府志在縣東北六十里山形似鹿故¶
<pb:KR2k0044_WYG_016-24a>¶
　　名¶
　西白山　東陽縣志在縣東北六十里周二十里髙¶
　　七百丈諸暨諸山皆在其下¶
　東白山　萬歴金華府志在縣東北八十里周五十¶
　　里嶔崎危峭與㑹稽天台連属¶
　稠巖山　萬歴金華府志在縣西北二十五里山有¶
　　石室深廣十餘丈巖巒叢互故名¶
　靈嶽山　舊浙江通志在縣西北五十里¶
<pb:KR2k0044_WYG_016-24b>¶
　九州尖　金華府志在縣東百餘里髙諸山五百丈¶
　　周二十里上有潭冬夏不涸以可望見九州故名¶
　錢嶺　天啟東陽縣志在縣東七十里輿地志云東¶
　　陽畢嶺之下有錢嶺往往人於此獲大錢¶
　馬騣嶺　萬歴金華府志在縣東二百四十里嶺勢¶
　　險峻延袤三十里為婺台之咽吭(互見永/康縣)¶
　南午嶺　金華府志在縣南十里温處台閩必由之¶
　　道¶
<pb:KR2k0044_WYG_016-25a>¶
　烏竹嶺　萬歴金華府志在縣東北四十里逶迤數¶
　　折與鷺鷥嶺蒿嶺大小嶺相連為北境之闗隘¶
　白峰嶺　金華府志在縣東北七十里髙三百丈石¶
　　棧縈紆東通嵊縣¶
　鮑令巖　方輿勝覽在縣南五里涵碧亭之上元豐¶
　　間知縣鮑拯率僚属來修禊事唐最磨崖書鮑令¶
　　巖三字¶
　烏舞巖　金華府志在縣南七十里髙五百丈上寛¶
<pb:KR2k0044_WYG_016-25b>¶
　　平可容千人唐馬將軍陳都使共置寨於此拒賊¶
　　旁有羊巖金仙巖¶
　白雲洞　萬歴金華府志在縣西六里中有玉女盆¶
　　瀑布珠壁石乳諸勝¶
　練湖　天啟東陽縣志去縣東六十里明月之宵逺¶
　　望水如匹練故名¶
　畵溪　名勝志在縣西南三十里一名東陽江羣山¶
　　縈連草木如畵故名迤西而南十里曰横溪又折¶
<pb:KR2k0044_WYG_016-26a>¶
　　而南五里曰荆浦溪其源皆出大盆山西入義烏¶
　　縣界與東陽溪合¶
　東陽溪　嘉靖浙江通志在縣北三里源出大盆山¶
　　東北入縣導義烏之水南㑹於畵溪至郡城又東¶
　　南合永康之溪¶
　　　義烏縣¶
　雞鳴山　名勝志在縣東五里昔有金雞鳴其上羣¶
　　雞皆鳴故名山髙五十丈前瞰縣郭傍臨大溪俗¶
<pb:KR2k0044_WYG_016-26b>¶
　　以九日登髙於此亦名登髙臺¶
　石門山　萬歴義烏縣志在縣東九里連山中㫁兩¶
　　山對峙如門¶
　南山　名勝志在縣東十五里蟠折縈紆廣袤數里¶
　　上有平土可耕人多居之鮎溪之水出焉¶
　鐵巖山　嘉靖浙江通志在縣東二十里俗名郭公¶
　　山髙峻峭㧞山半有水簾下垂數十丈山頂曠土¶
　　幾百畝有三塢一潭¶
<pb:KR2k0044_WYG_016-27a>¶
　石樓山　萬歴金華府志在縣東二十八里周十三¶
　　里兩山相峙狀若浮圖東西皆有巖深袤數丈東¶
　　巖有坳西巖有石如闌干外稍西又有數穴方輿¶
　　勝覽層級髙下如重樓複屋葢絶勝之地也¶
　武巖山　義烏縣志在縣東三十五里髙數百丈周¶
　　十餘里狀如紗㡌其下有八景左滴水巖四時流¶
　　注不絶¶
　龍門山　崇禎義烏縣志在縣東南二十五里自山¶
<pb:KR2k0044_WYG_016-27b>¶
　　口循澗水磬折而行過師姑潭石井坑登樓梯巖¶
　　有平岡横亘其上是為龍門旁皆平壤民多耕桑¶
　　其間絶頂兩峰對峙名雙玉峰俗呼雙尖南下繭¶
　　嶺俯瞰深谷澗水經其中西流入於畵溪¶
　畵塢山　金華府志在縣東南二十五里畵溪之水¶
　　經焉其上中流為斗潭其下對岸為石壁¶
　齊山　義烏縣志在縣南十里青巖山中高三十丈¶
　　下有雙澗南曰前溪北曰梅溪¶
<pb:KR2k0044_WYG_016-28a>¶
　雲黄山　萬歴金華府志在縣南二十五里一名松¶
　　山梁傅大士於此行道黄雲盤旋其上狀如車葢¶
　　故名有峭壁髙百丈下臨畵溪五色交映(黄溍雲/黄山詩)¶
　　(束髪弄文史挂席去&KR0801;壖邂逅乖良會屛落迨兹/年息景念生理洗心賔象筵㳟惟上皇代異人祕)¶
　　(靈詮宗師既逾海兹山亦栖賢金棺滅雙樹寳篋/緘紅蓮仰窺攝誘切信知願力堅内媿實菲薄㝠)¶
　　(通未精専褰裳碧峰雨焚香石林烟緑翠何紛糺/苔徑窅洄沿尋幽非外適藴真冀重宣豈伊俄頃)¶
　　(用應謝/平生縁)¶
　石牛山　崇禎義烏縣志在縣南二十五里雲黄山¶
<pb:KR2k0044_WYG_016-28b>¶
　　北石狀如牛上有石牛祠¶
　蜀山　金華府志在縣南四十里下臨蜀墅塘相傳¶
　　秦末有三山飛空而過一山堕此蜀人來言蜀中¶
　　所失之山故名山多靈草上有壇曰仙壇洞曰陽¶
　　春洞¶
　葛仙山　萬歴義烏縣志在縣南五十里髙一百五¶
　　十丈有煉丹石¶
　八寳山　萬歴義烏縣志在縣南五十里妄傳有礦¶
<pb:KR2k0044_WYG_016-29a>¶
　　嘉靖三十七年間永康處州礦徒數千人訌聚開¶
　　坑知縣趙大河率近山居民平之¶
　大寒山　嘉靖浙江通志在縣南六十里山頂有池¶
　　四時不竭春夏溢出為瀑布¶
　來山　名勝志在縣南七十里髙二百五十丈羣山¶
　　逺來至此而止故名山側有羊印石¶
　香山　義烏縣志在縣西二十五里其地多楓香木¶
　　因名上有香爐峰前有龍井遇旱禱之輒應又有¶
<pb:KR2k0044_WYG_016-29b>¶
　　夫人峰以梁樓偃妻𦵏此故名隋書地理志東陽¶
　　郡烏傷縣有香山¶
　五雲山　名勝志在縣西四十里唐天寳中有五色¶
　　雲彌漫峰頂故名五雲溪之源出焉¶
　金山　萬歴金華府志在縣西南四十五里屹立江¶
　　流中¶
　黄蘖山　金華府志在縣北二十里一名黄蘆尖唐¶
　　初置綢州於此山之下(黄溍淨居寺記山在烏傷/北望之森然其起如鶩其)¶
<pb:KR2k0044_WYG_016-30a>¶
　　(伏如踞其支而出也如趨如附亘/二十里靡迤而不絶抵縣冶乃已)¶
　洪堂山　義烏縣志在縣北三十三里黄蘖山北麓¶
　　馬踏石南櫨尖楊公馬鞍諸山環列於後右瞰廣¶
　　輪綢香諸巖在其前左顧四正雲黄四周如畵¶
　馬鞍山　崇禎義烏縣志在縣北二十五里髙四十¶
　　丈在馬踏石之東形如馬鞍故名絶頂有手掌痕¶
　　甚鉅五指宛然¶
　清潭山　嘉靖浙江通志在縣北四十五里山下有¶
<pb:KR2k0044_WYG_016-30b>¶
　　清潭酥溪之源出焉流出了口與深溪合流入豐¶
　　江山山頂有鷹嘴巖旁有戰巖方臘冦時居民多¶
　　避於此墻址猶存¶
　鷄栖山　義烏縣志在縣北四十五里一名金峰山¶
　　北有降魔峰西北有安貴嶺¶
　龍析山　金華府志在縣北四十八里山之西有深¶
　　溪西北流入浦江嵗旱居民祈禱故名¶
　東山　嘉靖浙江通志在縣西北二十五里崇巖峭¶
<pb:KR2k0044_WYG_016-31a>¶
　　壁竹木森蔚¶
　黄山　萬歴金華府志在縣西北四十五里下有㫁¶
　　坑相傳黄巢入冦遣壯士鑿石為之其上巖石如¶
　　甓深數十丈中多伏翼山左有螺井根溪之水出¶
　　焉¶
　烏櫧峰　萬歴義烏縣志在縣東四十五里本名烏¶
　　巖又一在縣南二十五里崇巒秀異岡阜紆迴名¶
　　曰盤谷¶
<pb:KR2k0044_WYG_016-31b>¶
　七佛峰　崇禎義烏縣志在雲黄山上梁傅大士行¶
　　道七佛相随於此故名¶
　綢巖　萬歴金華府志在縣西北二十五里巖巒稠¶
　　疊故名唐書地理志武徳四年以縣置綢州因綢¶
　　巖為名¶
　上巖洞　崇禎義烏縣志在縣西北二十五里綢巖¶
　　之北山腰有石巖深數丈廣如之或云晉丹陽令¶
　　葛洪隠此(黄溍游上巖洞詩晚色微茫尚帶星修/溪犖确㫁人行獨支痩竹身猶健髙入)¶
<pb:KR2k0044_WYG_016-32a>¶
　　(層雲地忽平落月正當山缺處細泉頻作雨/來聲上方燈火青林曲隠隠踈鐘一再鳴)¶
　繡川湖　名勝志在縣西一百五十歩周九里三十¶
　　歩山川花木掩映如繡故名(宋濂集華川書舍記/烏傷有大澤曰華川)¶
　　(唐武徳間常置華川縣不久而廢今之所謂繡湖/即其地也王褘春日繡湖與徳元同行詩十里華)¶
　　(川上年來足勝㳺雨花林下寺風栁驛邊樓漠漠/芙蓉浦依依杜若洲平生身外事應許付沙鷗)¶
　東江　萬歴金華府志源出東陽大盆山漢史所謂¶
　　烏傷溪更名義烏溪皆因縣以名¶
　深溪　金華府志在縣北十五里源出龍祈山至浦¶
<pb:KR2k0044_WYG_016-32b>¶
　　江界合於浦江¶
　演溪　義烏縣志在縣北二十里北流至浦江新界¶
　　並入諸暨豐江¶
　吳溪　萬歴義烏縣志在縣南三十里源出杏嶺至¶
　　楓坑口西南過王村至丹溪而與婆塘坑之水合¶
　　因名小雙溪又西北流而峴溪合之至黄蒲潭同¶
　　入大溪¶
　大士井　崇禎義烏縣志在九里江之南泉甘色碧¶
<pb:KR2k0044_WYG_016-33a>¶
　　遇旱不竭相傳傅大士所穿飲之療疾今名善慧¶
　　泉¶
　孝子井　金華府志在烏傷墓旁¶
　　　永康縣¶
　峴山　名勝志在縣東二十里髙一百丈衆山排列¶
　　狀如峴首¶
　魁山　萬厯永康縣志在縣東二十里¶
　方巖山　永康縣志在縣東二十里髙二百丈周六¶
<pb:KR2k0044_WYG_016-33b>¶
　　里平地㧞起四面如削惟南通一道至山腰而絶¶
　　(鄭東白游方巖山記山如削壁從天而下髙數百/丈舊時好事者架為飛梁石梯䕶以石闌逶迤曲)¶
　　(折而上將至絶頂有兩巖相峙為關闗有門門丄/有樓曰透闗自闗而上平曠約百畝中有一池方)¶
　　(畝餘水清瑩大旱不竭上有佛廬曰廣慈寺寺後/冇巖髙數仞巖下有石洞深二丈廣倍之僧構為)¶
　　(屋以供佛西巖有石穴曰讀/書巖即胡侍郎絃誦之地)¶
　石翁山　金華府志在縣東四十里俗呼公婆巖太¶
　　平御覽東陽記山有孤石望如人坐其傍又有石¶
　　似新婦著花履焉或名新婦巖¶
<pb:KR2k0044_WYG_016-34a>¶
　南山　青石山　舊浙江通志俱縣東四十里¶
　龍窟山　萬歴金華府志在縣東五十里山陽有小¶
　　空洞宋陳亮讀書於中其墓存焉¶
　桃巖山　金華府志在縣東五十里山石赤白相間¶
　　狀類桃花下有洞可容千人有朱文公吕東萊講¶
　　讀遺跡(黄溍過永康桃巖詩立石平如削飛巖近/可梯莫窮千古勝但惜衆山低靈草經春)¶
　　(長珍禽隔樹啼人言/舊朝士感事有留題)¶
　夀山　萬歴永康縣志在縣東五十里山有五峰皆¶
<pb:KR2k0044_WYG_016-34b>¶
　　石壁平地㧞起周圍如城郭有大石洞髙敞軒豁¶
　　可容千人其中為佛刹曰夀山寺前為重樓樓上¶
　　為平臺周以䦨楯皆即洞支木為之不施椽瓦而¶
　　雨雪霜露自然莫及最為一方登覽之勝(李曅游/夀山詩)¶
　　(雙澗橋西見五峯分明朶朶翠芙蓉半空絶壁開/金像百道飛泉噴玉龍怪石坐來斜聽鳥曲闌凭)¶
　　(處倒看松平生自倚凌/雲筆不愧山僧飯後鐘)¶
　橙尖山　嘉靖浙江通志在縣東五十里髙二百丈¶
　　周二十里峰巒峭㧞人所具瞻相近曰銅山嶺¶
<pb:KR2k0044_WYG_016-35a>¶
　石室山　名勝志在縣東南三十里髙百餘丈緣崖¶
　　而上南北二穴相通可容數百人中有石柱(李曅/題石)¶
　　(室山詩石室初從混沌分呀然一竅氣氤氲山僧/慣住黿鼉窟野老能穿虎豹羣行怪㡌簷常礙蘚)¶
　　(坐驚衣袖忽生雲幾時更借/禪床卧六月松聲絶頂聞)¶
　靈巖山　永康縣志在縣東南四十里髙四百丈周¶
　　五里峭壁㧞地其巖東西横列紫色斑錯青蘚枯¶
　　木嵌之蒼藤倒掛若畵屛然縁巖架石梁曲折而¶
　　上有洞南北相通髙丈餘廣五丈深二十丈形勝¶
<pb:KR2k0044_WYG_016-35b>¶
　　靈異故曰靈巖(宋濂游靈巖山詩不到靈巖二十/年重來風景故依然三光每隔須)¶
　　(彌頂一竅誰穿混沌先佛向壺中開淨域僧從井/底望青天王堂無復金蓮夢暫借僧床半日眠)¶
　方山　萬厯金華府志在縣東南五十里山最髙升¶
　　其巔下瞰縉雲武義東陽義烏諸縣山川一目可¶
　　了¶
　斗潭山　萬歴永康縣志距縣東南五十里上有三¶
　　石潭水清泚可鑑毛髮¶
　金勝山　永康縣志在縣南五里髙二十丈横列縣¶
<pb:KR2k0044_WYG_016-36a>¶
　　治前若几案然太平寰宇記郡國志云昔有人於¶
　　此拾得金勝因名山有趙炳祠炳善方術祠今無¶
　　蚊¶
　石城山　太平寰宇記在縣南一十四里上有小石¶
　　城云黄帝曽㳺此遙望山際四圍㟏岈如雉堞然¶
　白雲山　金華府志在縣南十五里直儒學前危峰¶
　　數百丈端拱如賔時有白雲繚繞其上相近曰伏¶
　　翼巖石穴多棲伏翼縣之望山也¶
<pb:KR2k0044_WYG_016-36b>¶
　絶塵山　永康縣志在縣南三十里俗呼東溪山髙¶
　　五百丈周十里四面峭壁㧞地石峰嚴列一徑縈¶
　　紆斜穿巖石間以達於頂有兩石對峙如門其中¶
　　周圍如城有田六十畝地倍之有大井常汲不竭¶
　歴山　金華府志在縣南三十五里一曰釜瀝山髙¶
　　峰負聳狀如覆釜山頂有潭禱雨多驗¶
　大厨山　永康縣志在縣南三十里髙聳而方形如¶
　　立厨故名¶
<pb:KR2k0044_WYG_016-37a>¶
　三石山　東山　舊浙江通志俱縣南五十里¶
　霞裏山(一名龍/虎山)　嘉靖浙江通志在縣西三里盤旋¶
　　環顧為縣治水口之鎮¶
　石牛山　嘉靖浙江通志在縣北二十里山巔有石¶
　　如牛¶
　鬭牛山　萬歴永康縣志距縣東北四十里山背兩¶
　　石相觸狀如牛鬭其下為烏傷侯趙炳祠¶
　鳯山　萬歴永康縣志距縣東北四十里一峰㧞地¶
<pb:KR2k0044_WYG_016-37b>¶
　　聳起狀如偉人岸幘而坐俗呼為尖山永康縣志¶
　　旁挾兩隴如鳯之展翼故名¶
　三峰山　嘉靖浙江通志在縣東北四十五里南北¶
　　兩峰皆髙一百丈中峰髙七十丈䝉茸峭絶特異¶
　　諸山縣治之祖山也¶
　華釜山　永康縣志在縣東北五十里周二十里髙¶
　　百丈餘其上平曠中窩旁髙狀如仰釜左為畵眉¶
　　巖右為棲霞洞當華釜棲霞兩山夾處曰金城坑¶
<pb:KR2k0044_WYG_016-38a>¶
　密浦山　萬歴永康縣志去縣東五十里華溪之水¶
　　發源於此¶
　雲巖山　懐歸稿金華之永康有山曰雲巖㧞起天¶
　　半有巨舟藏壑中舟尾翹出如蠆¶
　馬鬃嶺　萬歴永康縣志距縣二百二十里葢縣之¶
　　極東鄙也踰嶺達於仙居縣嘉靖三十三年倭冦¶
　　犯台城縣於嶺上築砦屯兵以備焉(互見東/陽縣)¶
　石霞嶺　萬歴永康縣志距縣東一百三十里上有¶
<pb:KR2k0044_WYG_016-38b>¶
　　池曰日月潭廣畝餘澄深莫測潭上石壁有赤白¶
　　痕相間狀類日月俗又呼百丈潭迎龍禱雨極為¶
　　靈驗¶
　八盤嶺　萬歴金華府志在縣東八十五里其勢髙¶
　　嶮石道路通天台縣¶
　杳嶺　金華府志在縣東北五十里一曰豐嶺石路¶
　　﨑嶇通義烏縣¶
　岡谷嶺　永康縣志在縣南十八里大厨山之東上¶
<pb:KR2k0044_WYG_016-39a>¶
　　有地平坦泉水出焉正統十四年栝冦竊發里人¶
　　結寨於上以禦之¶
　石倉巖　金華府志在縣東北四十里縁巖西上石¶
　　竇玲瓏相傳洪雅禪師修真之所巖頂有小石倉¶
　華溪　萬厯金華府志在縣治東源出密浦山流至¶
　　縣合於南溪又西合大洞溪入武義縣界下流至¶
　　於郡城此即所謂永康港(童璲華溪詩華溪釣隠/誠自豪齊門操瑟非吾)¶
　　(曹綸竿百尺水雲渺鐵笛一聲山月髙放鶴引尋/紫芝洞得魚醉卧滄江濤黄塵滿地不歸去萬里)¶
<pb:KR2k0044_WYG_016-39b>¶
　　(天風吹/布袍)¶
　南溪　金華府志源出縉雲土母山折而東至縣治¶
　　㑹於華溪¶
　酥溪　萬厯永康縣志源出二十都峽源坑歴長田¶
　　曹園下溪紫柏為酥溪過橋合於華溪¶
　李溪　永康縣志源出四十四都峽上南流至碧湍¶
　　西至石室山周其麓又西抵官山轉而北至水崢¶
　　巖入於南溪¶
<pb:KR2k0044_WYG_016-40a>¶
　　　武義縣¶
　白陽山　萬歴金華府志在縣東七里上有異石色¶
　　随時變嵗豐則黄歉則黒鄉人以此占候晉張彦¶
　　卿為永康令栖於此元豐九域志昔陳留阮遙集¶
　　之弟妻劉氏伶小女性好山水隠於此山¶
　小姬山　名勝志在縣東十里中有姬水溪舊經云¶
　　晉金談為吳興太守辭疾隠此¶
　竹巖山　萬歴金華府志在縣東一十四里鎮山也¶
<pb:KR2k0044_WYG_016-40b>¶
　明招山　金華府志在縣東一十五里宋東萊吕成¶
　　公講學於此正徳十三年縣丞林有年立碑以昭¶
　　先賢遺跡¶
　講堂山　武義縣志在縣東二十里梁劉孝標讀書¶
　　處(潘偉講堂山詩石室扳躋上蒼藤敞結門巖隂/生雨滴碑篆合苔痕天浸浮圖窟人從虎豹蹲)¶
　　(講筵尋轉䆳/佇立白雲根)¶
　蠟屐山　萬歴金華府志在縣東二十里晉阮孚之¶
　　裔多居其下¶
<pb:KR2k0044_WYG_016-41a>¶
　蔣富山　嘉靖武義縣志在縣東南三十五里周二¶
　　十餘里山多産茶傳云昔有蔣氏居此致富因名¶
　金柱山　武義縣志在縣南二十里上有懸瀑如巖¶
　菊姬山　金華府志在縣南三十里多生蘭菊旁有¶
　　姬水溪故名¶
　白華山　名勝志在縣南四十里近山半里二石夾¶
　　道若門歴此曲折險逕至山中一石突起若蓮座¶
　　昔有支大士居之名大士菴¶
<pb:KR2k0044_WYG_016-41b>¶
　湖山　嘉靖武義縣志在縣西二里山有潭水故名¶
　　嵗旱鄉人視山為候凌晨有雲氣是日必雨¶
　書臺山　嘉靖浙江通志在縣西三里相傳唐舒元¶
　　輿讀書於此¶
　蝴蝶山　武義縣志在縣西二十里王世名報父仇¶
　　處過者咸指為孝子舊迹云¶
　大家山　新婦山　名勝志在縣西二十里二山相¶
　　向世傳晉時張彦卿女出適累月姑婦並亡有神¶
<pb:KR2k0044_WYG_016-42a>¶
　　靈各主一山每大家山起雲新婦山即雨¶
　銅釜山　萬厯金華府志在縣西三十里形如覆釜¶
　　正統十四年鄉民多避兵其上時名銅釜寨¶
　青龍山　嘉靖武義縣志在縣北九里巖髙五十丈¶
　　周三里逺望如青龍上平曠有小石洞登眺之勝¶
　　境也¶
　李公山　金華府志在縣北一十五里周二里宋隠¶
　　士李惠居此故名¶
<pb:KR2k0044_WYG_016-42b>¶
　八素山　萬歴金華府志在縣北四十里周二十里¶
　　東陽山水記云秦末有八士從洛陽來逋栖於此¶
　　皆青素冠履因名唐太和八年㢘察使牒縣附之¶
　　圖經而姓名竟不傳也¶
　燕山嶺　嘉靖浙江通志在縣西南十里正統十四¶
　　年尚書石璞統兵過此勦截處冦改名烏龍嶺¶
　玲瓏巖　嘉靖武義縣志在縣東四十五里石竅玲¶
　　瓏相透若斵成者因名¶
<pb:KR2k0044_WYG_016-43a>¶
　劉巖　萬歴金華府志在縣西五十五里昔劉氏栖¶
　　隠之所因名石室深廣五十丈曰仙都壇正統十¶
　　四年避冦於此者萬計竟免於患¶
　熟溪　嘉靖浙江通志在縣西南源出處州遂昌界¶
　　流入縣西又東南流與永康溪合¶
　大家溪　金華府志在縣西二十里源出大家山流¶
　　入金華界與駐石溪合¶
　八素溪　萬歴金華府志在縣北四十里源出八素¶
<pb:KR2k0044_WYG_016-43b>¶
　　山入金華界合入雙溪之南港¶
　九里潭　武義縣志在縣東南九里風雨晦㝠之夕¶
　　鐘聲隠隠出潭中嵗旱祈禱輒應¶
　　　浦江縣¶
　龍峰山　崇禎浦江縣志在縣東二里髙三十丈周¶
　　二里其支隴自仙華山一帶逶迤而來環於縣左¶
　　其巔有塔曰龍徳塔之後曰東峰峰之後復有山¶
　　曰夀峰三山相属葢縣治東之輔山也¶
<pb:KR2k0044_WYG_016-44a>¶
　伏蟾山　浦江縣志在縣西一里髙十餘丈周一里¶
　　其支隴自杭口山逶迤縣右縣治西之輔山也¶
　湖山　金華府志在縣東十里兩山對立江水中流¶
　　又名湖山峽¶
　金芙蓉山　嘉靖浙江通志在縣東二十五里一名¶
　　香巖山白麟溪之源出焉¶
　登髙山　萬厯金華府志在縣東二十五里相傳宋¶
　　吕伯恭九日於此登髙故名¶
<pb:KR2k0044_WYG_016-44b>¶
　元麓山　金華府志在縣東二十六里下有飛泉宋¶
　　濂與鄭元麓先生(名宗/岱)數觀之作飛泉操書諸崖¶
　　石¶
　東明山　浦江縣志在縣東三十里大澤中隠然突¶
　　起旁有水一泓曰靈淵淵東百歩有泉老梅横亘¶
　　其上曰梅花泉¶
　青蘿山　萬歴金華府志在縣東三十里¶
　鷄冠山　浦江縣志在縣東三十里至髙天清明時¶
<pb:KR2k0044_WYG_016-45a>¶
　　可俯瞰二百里外蒼茫中見一綫微白者葢錢塘¶
　　江也名勝志相連三十六岡重巒疊嶂前後相屬¶
　石牛山　名勝志在縣東南三十五里山側有池池¶
　　中有石牛水涸即見¶
　康侯山　崇禎浦江縣志在縣東南三十五里一名¶
　　官巖唐僧祖登禱雨處髙一百餘丈周十五里山¶
　　皆赤黒色其勢㧞起羣峰間東西視之形各不同¶
　　或如覆盆或如人髻或如人側首而蹲山半有穴¶
<pb:KR2k0044_WYG_016-45b>¶
　　若屋可容十餘人絶頂稍平有宋胡侍郎廟廟旁¶
　　小池夏冬不竭深三尺周二十五丈久雨不増大¶
　　旱不減¶
　黄墅山　金華府志在縣東南五十里又十二里界¶
　　於諸暨¶
　周公山　嘉靖浙江通志在縣南十里一名周公尖¶
　　又名雷公山狀若巨人折而西曰辛山曰保安山¶
　　山頂有巖巖下有罅深不可測相近曰五路嶺髙¶
<pb:KR2k0044_WYG_016-46a>¶
　　一百餘丈長五里自縣入郡城所經也¶
　白石山　嘉靖浙江通志在縣南十五里山有潭宋¶
　　嘉定三年勅封靈澤槁溪之源出焉東流入浦陽¶
　　江以其溪流常涸故名¶
　烏蜀山　名勝志在縣南三十里突然中起衆峰羅¶
　　列梅溪之源出焉¶
　深褭山　名勝志在縣西南五十里重峰複嶺峭㧞¶
　　千仞其下溪流清澈即浦陽江源所出也(元史吳/萊傳萊)¶
<pb:KR2k0044_WYG_016-46b>¶
　　(舉進士不第退歸深褭山四方學者稱曰深褭先/生吳萊深褭江源詩半遶山根但一窪真源鑿破)¶
　　(杳無涯清澄灌或於陵圃窈窕尋猶博望槎積雨/衝隄蝸自國微烟羃渚鷺専沙欲行復坐皆雲水)¶
　　(只属騷人/與釣家)¶
　壺盤山　萬厯金華府志在縣西南五十五里在金¶
　　華北山之北髙出衆山至蘭溪縣界¶
　四全山　浦江縣志在縣西十五里類金木火土四¶
　　星故名¶
　藥壺山　萬歴金華府志在縣北二里一名寳靈巖¶
<pb:KR2k0044_WYG_016-47a>¶
　仙華山　名勝志在縣北八里一名仙姑山又名少¶
　　女峰相傳軒轅少女於此上昇故名髙一百五十¶
　　丈上有五峰東溪之源出焉中一峰與東峰尤極¶
　　峻懸厓百仞有穴深黒風從中出崇禎浦江縣志¶
　　再左一山名華柱山其間層嶂疊翠峭崿嶙嶒懸¶
　　巖千尺下臨幽絶隆冬積雪清冷徹人肌骨吳淵¶
　　頴稱如芙蓉翠蓮又如彩鳯騰霄誠一邑之勝槩¶
　　縣治之主山也(謝翺㳺仙華巖麓記由月泉至仙/華巖麓十五里葢余向所記若芝)¶
<pb:KR2k0044_WYG_016-47b>¶
　　(掌擎空而立者故老相傳以為下有穴與鼎湖通/常秋夜聞水樂及擊石聲月髙風逺復不知墮在)¶
　　(何處將至二三里有山𩔖藥壺倚巖側雲嵐草木/相掩映日東影射其上逺望氤氲若丹光浮動疑)¶
　　(是中别有/一天地也)¶
　寳掌山　萬歴金華府志在縣北八里與仙華山近¶
　　唐寳掌大師栖禪處前有髙巖號飛來峰浦陽山¶
　　水惟此與仙華為最勝¶
　茅廬山　崇禎浦江縣志在縣北十五里髙百丈廣¶
　　三十餘丈横亘八九里上有峭壁疊嶂層巖諸山¶
<pb:KR2k0044_WYG_016-48a>¶
　　四面環拱若屏幄然浦之名山前數仙華叅天玊¶
　　筍巑岏玲瓏後數茅廬㧞地金城莊凝突兀並稱¶
　　竒秀云¶
　小孤山　嘉靖浙江通志在縣北三十里巉巖險峻¶
　　人不能升又北十里曰大孤山峭削壁立上鋭下¶
　　直無可攀援而旁巒環伏映帶清溪流峙交翠葢¶
　　獨勝也又有赤巖山在衆山間¶
　響巖山　崇禎浦江縣志在縣北五十里巖石推下¶
<pb:KR2k0044_WYG_016-48b>¶
　　有聲故名大洑與檀溪二水流其下踰盤州金沙¶
　　環折萬山間流入富陽江¶
　九靈山　萬厯金華府志在縣北五十里山有九峰¶
　　元戴良居於其間(戴良望九靈山詩九靈渺何許/連峰髙不極依稀接逺霧仿像)¶
　　(起寒色我家是山下别來嵗頻易屋廬閑鳥/聲冢墓遺獸跡可望不可至空多故鄉憶)¶
　左溪山　崇禎浦江縣志在縣東北二十五里山有¶
　　唐僧元朗墓在亂石間前有巨石髙一丈相傳卯¶
　　風太急移石鎮之因名卯風石¶
<pb:KR2k0044_WYG_016-49a>¶
　巖坑山　崇禎浦江縣志在縣東北五十里山水分¶
　　流東曰巖坑北曰湖溪水抵富陽以達於浙江¶
　江公山　浦江縣志在縣東北六十里山形如鷄足¶
　　髙出羣峰之表登眺越中諸山在指顧間¶
　清逺山　洞天福地記第十六福地在浦陽縣¶
　篔簹嶺　嘉靖浙江通志一名斤竹嶺在縣東北九¶
　　十五里下有斤竹澗界於富陽¶
　浦陽江　萬厯金華府志一名浦陽汭在縣南界謝¶
<pb:KR2k0044_WYG_016-49b>¶
　　恵連詩昨發浦陽汭今宿浙江湄韻譜云水之相¶
　　入為汭源出縣西深褭山東北流至諸暨縣又東¶
　　北流入臨浦灣以入於海按浦陽江本吳越三江之¶
　　一春秋外傳所謂三江環之者是也江水雖微而¶
　　與吳松錢塘並稱者獨入海也¶
　白麟溪　浦江縣志在縣東二十五里其源出金芙¶
　　蓉山麓東流入浦陽江¶
　　(謹按元義門鄭氏家於溪側其後人名/濤者集名賢貽贈詩文為白麟溪集)¶
<pb:KR2k0044_WYG_016-50a>¶
　湖溪　萬歴金華府志在縣北二十里源出巖坑山¶
　　北流抵富陽縣界以達於大江¶
　月泉　崇禎浦江縣志在縣西二里源出縣北仙華¶
　　山之下其泉視月盈虛為消長宋政和三年知縣¶
　　孫潮疏為曲池築亭以備逰觀嵗久湮塞嘉定十¶
　　六年縣尹趙崇萊治之咸淳三年知縣王霖龍築¶
　　塘以瀦泉東南三十歩有大阜上有亭曰髙逺¶
　孝感泉　浦江縣志在縣東二十五里按圖經在白¶
<pb:KR2k0044_WYG_016-50b>¶
　　麟溪側宋鄭綺母張性嗜溪水值旱鑿數仞不得¶
　　泉綺乃慟哭三日不息水為湧出人以為孝感所致¶
　寳掌冷泉　柳貫詩注在寳掌山唐千嵗和尚道塲¶
　　巖竇出泉極甘寒(柳貫寳掌冷泉詩一勺曹溪未/是甘剌山容易出飛泉消融太)¶
　　(古岷峨雪澄映中秋沆瀣天挂樹青猿窺洗缽眠/沙白鹿伴安禪巖龕無縫身如石逆數髙僧入定)¶
　　(年陳樵寳掌泉詩屋上無端雨亂飄雨留石罅碧/寥寥浮光出穴藏丹淺浣水為花到地消石髮年)¶
　　(深長滿洞王魚春冷未生苗泉中/自是蛟龍窟頃刻隂雲滿樹腰)¶
　　　湯溪縣¶
<pb:KR2k0044_WYG_016-51a>¶
　西霞山　萬歴金華府志在縣東十五里絣塘遶於¶
　　其畔¶
　吳山　金華府志在縣東南二十里山頂有小菴菴¶
　　前澄潭碧水翠色濃隂為湯邑名山之勝¶
　屏風山　湯溪縣志在縣東南四十里與香爐山相¶
　　對¶
　福民山　名勝志在縣東南四十里髙數百丈林木¶
　　蓊鬱山頂有廟層樓疊閣逺挹數百里又十里為¶
<pb:KR2k0044_WYG_016-51b>¶
　　香爐山狀若匡阜卓然雲表旁列衆峰環列競秀¶
　青峰山　湯溪縣志在縣南十里白石巖山相連髙¶
　　五百丈周五十餘里每天隂霧罩則穴中氣騰人¶
　　多怯行¶
　九峰山　名勝志在縣南十里髙數百丈峰巒秀㧞¶
　　巖洞玲瓏唐徐安貞肄業於此石榻猶存萬厯湯¶
　　溪縣志一名風子山先賢龍邱萇仙人鄷去奢俱¶
　　家於山下(趙抃九峯山詩龍邱石室人難繼安正/書堂世莫登欲識松蘿最髙處九峯排)¶
<pb:KR2k0044_WYG_016-52a>¶
　　(列一/層層)¶
　時和山　舊浙江通志在縣南二十里嘉靖浙江通¶
　　志又五里曰淨塘山又五里曰靈泉山曰下甘泉¶
　　山又南二十里曰眺逺山曰上方山曰金魚山一¶
　　名魚潭山又十里曰黄甲山曰迴龍山又南十里¶
　　曰章甫山¶
　仙舟山　萬厯湯溪縣志在縣南三十里其山四面¶
　　如一¶
<pb:KR2k0044_WYG_016-52b>¶
　天竺山　嘉靖浙江通志在縣西南二十五里又五¶
　　里曰綵雲山¶
　青雲山　嘉靖浙江通志一名玉葉山縣西七里又¶
　　西一里曰古城山迤南二里曰塔山¶
　五龍山　嘉靖浙江通志在縣北三里又北二里曰¶
　　擂鼓山野老相傳古勸農時擂鼓督耕之地也¶
　梅家山　湯溪縣志在縣北五里因梅科兄弟家焉¶
　　故名¶
<pb:KR2k0044_WYG_016-53a>¶
　紫芝山　湯溪縣志在縣北五里有牧雲菴¶
　一峰　湯溪縣志在縣南十里形如覆盂髙不數丈¶
　　竒松茂竹可供游玩¶
　市聚嶺　金華府志在縣東南七十里商旅㑹於此¶
　　必衆而後行以達於遂昌縣界¶
　蘭源　萬厯湯溪縣志在縣西南十里其地出玊蘭¶
　　無葉而香每嵗清明時一發¶
　苦竹源　萬厯金華府志在縣西南二十里¶
<pb:KR2k0044_WYG_016-53b>¶
　瀫江　名勝志在縣北二十里上接盈川下通蘭溪¶
　　其水縈洄如瀫紋故名(金寔瀫江詩鮫人宵織靈/虚宫雙垂練帶光涵空王)¶
　　(梭飛殘半鈎月千尺平鋪白如雪輕烟緯霧迴煖/紋東風翦㫁春無痕逺山飛嵐蘸新緑潛蛟吹濤)¶
　　(鈿花簇越羅蜀錦不勝裁夜夜蘭江展銀軸秦松/齡瀫溪詩細浪真如瀫清川舊得名斜陽過水碓)¶
　　(雜樹間春耕草緑偃王廟雲隂姑/蔑城前途灘正急濁酒暫時傾)¶
　大湖　萬歴湯溪縣志在縣北十里計一百八十畝¶
　　與小湖相接小湖計四十六畝餘¶
　白砂溪　嘉靖浙江通志在縣東南三十里自遂昌¶
<pb:KR2k0044_WYG_016-54a>¶
　　界北流至金華入於永康溪出白石¶
　永湖　湯溪縣志在縣北二十里寛八百餘畝其中¶
　　張氏村落在焉湖環繞於旁僅西面有路可通所¶
　　産菱藕鷄頭之属及所蓄魚尾嵗以數千計居民¶
　　利之¶
　琳湖　湯溪縣志在縣北十五里水色蒼瑩如玊環¶
　　遶數里¶
　白龍溪　湯溪縣志在邑東自宣平遂昌二縣之水¶
<pb:KR2k0044_WYG_016-54b>¶
　　㑹於石阬湍悍澎湃折而北注蕩為巨浸婺衢間¶
　　一要津也¶
　¶
　¶
　¶
　¶
　¶
　浙江通志卷十七¶
