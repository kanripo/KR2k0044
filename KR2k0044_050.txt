# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.973646
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0044_WYG_050-1a>¶
欽定四庫全書¶
　浙江通志卷五十一¶
　古蹟(十三/)¶
　　處州府¶
　古州城　方輿勝覽在今州東南七里今呼為舊州¶
　　城括蒼彚紀唐中和間徙於今地(方輿紀要舊城/在府東南七里)¶
　　(栝蒼山麓亦/曰栝州城)¶
　麗水縣故城　方輿紀要在府西三十五里唐初置¶
<pb:KR2k0044_WYG_050-1b>¶
　　縣於此今其地有古城岡縣頭山舊城塘之名¶
　唐舊州治　洞天記小栝蒼山衆山環簇徑路盤紆¶
　　有九盤嶺唐宋州治在焉即今之西山也(方輿紀/要唐末)¶
　　(盧約竊據是州遷治於小栝山上楊億云郡齋逈/在霄漢石磴盤屈是也至元中遷今所名勝志按)¶
　　(州治在棗山之麓通志以為元幹勤好古所改輿/地志以為唐末郡人盧約竊據遂徙今地二説不)¶
　　(同王象之紀勝云舊城在府州東南七里則今治/已三徙矣續㕔壁記云州治在小栝山上其路九)¶
　　(盤宋崇寧三年楊嘉言為守削直之大觀元年髙/士廣復舊審如此説則城東南七里者隋唐治也)¶
　　(小栝山者唐末盧約所遷以至宋元治也其在棗/山斷自元至元二十七年起然攷東南七里栝蒼)¶
<pb:KR2k0044_WYG_050-2a>¶
　　(山正在其處隋開皇以栝名州乃為栝蒼山耳非/城中之小栝山也隋唐史書栝字從手宋熙寜間)¶
　　(得古碣字從本云松身柏葉/即欏木也以山多此木故名)¶
　唐郡學　括蒼彚紀初在檡山之巔宋康定初孫沔¶
　　乃徙今址¶
　宋麗水縣舊治　孟淳重修縣治記縣治舊在茭山¶
　　之左莫知創始宋紹興四年重建¶
　元佛山寨　方輿紀要在龍泉南十里佛山上元末¶
　　邑人胡深築内外二寨於此¶
<pb:KR2k0044_WYG_050-2b>¶
　唐黄龍山寨　方輿紀要在縉雲縣西黄龍山唐末¶
　　盧約據處州有施使君結寨山上以禦之寨門遺¶
　　址尚存¶
　唐松陽縣舊治　括蒼彚紀初縣治建於旌義鄉之¶
　　舊市唐貞元間刺史張增改設今地(方輿紀要舊/市在松陽縣)¶
　　(西二十里路出遂/昌縣治故址也)¶
　唐平昌縣治　名勝志在遂昌縣東界西明山之次¶
　　前後兩山形如昌字因建縣遂名平昌¶
<pb:KR2k0044_WYG_050-3a>¶
　南園　名勝志郡城小栝山與萬象山相連勢甚髙¶
　　敞唐時南園在其間園内有蓮城堂鶯花亭其東¶
　　有翔峰閣西有少微閣米芾書額又西有回溪閣¶
　　照水堂亦米書其後有凝霜閣崇禎處州府志蓮¶
　　城堂郡守范成大建括蒼彚紀翔峯閣郡守孔元¶
　　忠建少微閣郡守闗景暉建回溪閣舊名松聲閣¶
　　照水堂郡守李堯俞建凝霜閣楊億建(蘇舜欽照/水堂記括)¶
　　(蒼郡署冠前山之椒林壑蔽翳咸平初楊文公起/凝霜閣下覽平曠得遥岑遠林之賞當時固已為)¶
<pb:KR2k0044_WYG_050-3b>¶
　　(佳處矣景祐中孫公元規移守此郡署政之始衆/務畢舉乃厯訪雄勝之地以圖燕休又得西北隅)¶
　　(絶巚之巔剗去叢穢豁見異境溪山之勢奔放坌/來始規地命名詔徙他郡後更三守冺然不尋李)¶
　　(君然明之來刷剔隠滯綱條一新吏民曉然踰年/甚便然後思有以自適且將留風迹以遺後人景)¶
　　(與意并正獲元規之地遂構廣厦因以照水題之/庨豁虚明坐視千里雖甚盛暑灑然如秋有長溪)¶
　　(者源自閔來趨過檻下前對南明山盖三平之舊/隠也蒼峰古刹隂晴隠見又於東南創月軒稍却)¶
　　(為燕閣閣之右又為風亭亭前啓軒曰夕霏是皆/輔於照水而發於新意也華榱髹楯下上相煥易)¶
　　(去蓁莽與政俱新盖基於元規成於然明予慨然/東望神爽坐馳恨不能劇飲酣歌俯仰周覽於其)¶
　　(上或能圖以為貺尚可更發詠歌以足其未至者/陸游南園詩安用移封向酒泉醉鄉只擬乞南園)¶
<pb:KR2k0044_WYG_050-4a>¶
　　(更添小閣臨灘石一洗人間歌吹喧春來歸路閲/三州是處跏趺懶出游一到南園便忘返亭邉緑)¶
　　(浸琵琶洲陸游鶯花亭詩沙外春風栁十圍緑隂/依舊着黄鸝故應留與行人恨不見秦郎半醉詩)¶
　　(江濤和放翁題鶯花亭詩春雨溪頭長栁圍游仙/枕上賦黄鸝誰知醉卧古藤下却是浮生夢裏詩)¶
　　(葉適題處州翔峯閣詩九盤在州中萬山來四遠/納於牀第近尋丈未為褊日光既熙麗風氣亦清)¶
　　(展悠然不離席所得甚宏閘隠峯招伏岫勝躍俱/赴眼下視田中禾藁粒猶可見臨觀要親切亦復)¶
　　(貴𦕈緬峽山絲線窄嶽極瀛海胘君看齊雲上往/往無際限何當躡蓬萊一汎五湖淺錢竽少微閣)¶
　　(詩少微閣應少微星㸃㸃雲間分外明過雨晩來/添練水好山晴後見蓮城許尹照水堂詩清溪自)¶
　　(古流溪流不見底日照鱗甲生風行縠紋起我雖/仙都游不吐仙都地但欲問滄浪中流航一葦趙)¶
<pb:KR2k0044_WYG_050-4b>¶
　　(廱凝霜閣詩修竹蕭蕭三兩竿公餘時得静中看/何須更避人間暑滿腹氷霜六月寒秦觀鶯花亭)¶
　　(千秋嵗詞栁邉沙外城郭輕寒退花影亂鶯聲碎/飄零疎酒盞離别寛衣帶人不見碧雲暮合空相)¶
　　(對憶昔西池會鵷鷺同飛盖攜手處今誰在日邉/清夢斷鏡裏朱顔改春去也落紅萬㸃愁如海)¶
　椒園　括蒼彚紀麗水縣椒山里人葉烓築書屋於¶
　　山之深處隨地爲景皇甫汸詩云羡君辭邑賦歸¶
　　田信有椒園在輞川¶
　王氏園　括蒼彚紀郡城富山東為囿山有宋少師¶
　　王信花園¶
<pb:KR2k0044_WYG_050-5a>¶
　東谷園　括蒼彚紀青田縣中天巖有東谷園池¶
　仙都館　縉雲縣志在暘谷洞之西洋畈¶
　五雲館　聞見録五雲館去縉雲縣五十里本名縉¶
　　雲館¶
　金蓮館　縉雲縣志在仙都元虞集書額¶
　粲文館　松陽縣志在縣西明善書院朱文公嘗於¶
　　此講道咸淳間葉再遇建¶
　長松館　括蒼彚紀在松陽縣治東今城隍廟為長¶
<pb:KR2k0044_WYG_050-5b>¶
　　松館改建¶
　荆室館　崇禎處州府志在龍泉縣東觀光門外¶
　竹口館　括蒼彚紀在慶元縣¶
　義莊　楊載義莊詩注在龍泉縣溪頭陳南峰創¶
　演政堂　括蒼彚紀在府治元嘉興張伯淳為記今¶
　　名經濟堂¶
　雲山堂　括蒼彚紀在府治後堂(劉基過雲山堂有/感詩雲山堂畔垂)¶
　　(楊栁曾見新堂結構成一吏傳言奔里役㡬家無/意輟農耕花明粉黛春開宴月照樓臺夜按筝破)¶
<pb:KR2k0044_WYG_050-6a>¶
　　(瓦斷砧今滿地緑/荷春草為誰生)¶
　燕喜堂　志喜堂　喻良能舊州治記便㕔太守治¶
　　事之所也由便㕔而入柱廊謂之凝香至燕喜堂¶
　　幽邃静深灑灑可愛由燕喜至志喜堂遂至月臺¶
　好溪堂　喻良能舊州治記由凝霜閣下至好溪堂¶
　　軒楹開豁棟宇宏麗括蒼彚紀宋徐度建范成大¶
　　書¶
　惠風堂　崇禎處州府志在州治後㕔黄葆光建内¶
<pb:KR2k0044_WYG_050-6b>¶
　　有烟雲洞¶
　博古堂　名勝志在舊州治宋别駕石朝散建(張擴/博古)¶
　　(堂詩古人嗜書書不足家貧無錢就市讀今人收/書書填屋紅牙垂籖手未觸别駕平生師古人傳)¶
　　(癖書滛九經簏盧仝撑膓五千卷鄴侯揷架三萬/軸河東安世工補亡伏日郝隆更曬腹近者聞説)¶
　　(新臺成芭蕉急雨作秋聲請君/掃榻迎燈火莫歌長檠歌短檠)¶
　風月堂　崇禎處州府志在通判㕔宋通判黄㽦建¶
　仰天堂　括蒼彚紀麗水縣天堂洞上有仰天堂¶
　製錦堂　青田縣志在縣治宋慶元中令黄由已建¶
<pb:KR2k0044_WYG_050-7a>¶
　謝客堂　括蒼彚紀在青田縣石門書院元廉訪副¶
　　使王俁建(崇禎處州府志自謝靈運來游好/事者景慕髙致遂作堂繪像祠之)¶
　縉雲堂　晏公𩔖要縉雲山有縉雲堂¶
　隠真堂　縉雲縣志爲昔賢劉處静作¶
　樹萱堂　宋濂樹萱堂記樹萱堂者縉雲趙伯和奉¶
　　其母之堂也¶
　仙都草堂　鄭汝璧游仙都記仙都草堂即朱文公¶
　　獨峰書院址也¶
<pb:KR2k0044_WYG_050-7b>¶
　信美堂　名勝志在松陽縣舍(黄鎮周信美堂詩干/名本代耕作邑反惆)¶
　　(悵笞箠非蒲鞭徭役急丁帳輸粟無停時官軍待/餔餉平生仁愛心漸負罔知向愁來置簿領小圃)¶
　　(聊放曠適當初夏時景物和且暢竹色晩更深鶯/聲老邇亮新荷㸃方池落日銜青嶂茲堂信云美)¶
　　(吾獨増浩唱安仁何/當歸風斾正飛颺)¶
　甘露堂　括蒼彚紀在松陽縣東光華門外為迎春¶
　　之所¶
　蓮花漏堂　名勝志遂昌縣舊有蓮花漏堂起自宋¶
　　知縣王琮¶
<pb:KR2k0044_WYG_050-8a>¶
　嘉瑞堂　崇禎處州府志在遂昌縣㕔之西宋司馬¶
　　掀因嘉蓮呈瑞乃建是堂¶
　會一堂　括蒼彚紀遂昌縣西玉井峰有隠士尹廷¶
　　髙會一堂¶
　籍桂堂　崇禎處州府志在龍泉縣治東宋治平中¶
　　因邑中五人登科建¶
　清節堂　龍泉縣志在縣西五都木岱元守帥舒穆嚕¶
　　宜孫建¶
<pb:KR2k0044_WYG_050-8b>¶
　雙蓮堂　括蒼彚紀宋紹興丁夘龍泉主簿韓元吉¶
　　㕔前遍池開雙頭蓮花因建堂名雙蓮¶
　三賢堂　龍泉縣志在玉峰寺宣和間邑人為邑令¶
　　沈希稷并攝丞陳沔進士葉植立¶
　舫齋　名勝志在推官㕔宋王孝嚴建(楊億與章廷/評書郡齋岑)¶
　　(寂宛在深山獄訟甚稀賦輸易辦引領西月羣峰/倚天清溪南奔淺深見底人家櫛次多在嵐烟中)¶
　　(修竹喬林/宛如圖畫)¶
　苦齋　劉基苦齋記龍泉章溢先生所居之室也室¶
<pb:KR2k0044_WYG_050-9a>¶
　　十有二楹在匡山之巔建溪之水出焉(馬城苦齋/詩辛苦年)¶
　　(來只自知苦中樂事最相宜青茶入饌甘如薺黄/蘖供茶味勝飴誰識長吟梁父日獨憐垂釣渭濵)¶
　　(時少陵自是長憂國/未必清癯只為詩)¶
　夕霏軒　喻良能舊州治記沿修廊至夕霏軒壁間¶
　　盡刻名賢法書括蒼彚紀郡守李堯俞建¶
　擁青軒　青田縣志在縣治宋紹興初縣令楊筠建¶
　擷芳軒　競秀軒　崇禎處州府志並在仙都山¶
　對吟軒　名勝志在遂昌縣治宋縣丞韓允寅建¶
<pb:KR2k0044_WYG_050-9b>¶
　雲谷軒　括蒼彚紀在雲和縣鳳凰山王恕康建¶
　西亭　崇禎處州府志在舊治西楊億建(楊億西亭/即事詩郡)¶
　　(齋退食復何為縱目西亭景物竒疊翠雨餘泉眼/出澄潭風静釣絲垂城臨古戍寒蕪濶路轉荒村)¶
　　(野徑危㡬處唱歌聞白苧誰家沽酒見青旗蝶隨/游騎穿花徑犬吠行人隔槿籬桃李成蹊春盡後)¶
　　(魚鹽為市日中時桑麻萬頃時氛散絲竹千門夕/照移吟際嶺雲飛冉冉望中隴麥秀離離烟迷喬)¶
　　(木鶯遷蚤水滿芳塘鷺下遲車盖/翻然肯相顧主人終宴豈知疲)¶
　擬滁亭　喻良能舊州治記由照水堂而下至擬滁¶
　　亭前對溪山下臨絶壑南眀諸峰相距無一里横¶
<pb:KR2k0044_WYG_050-10a>¶
　　陳洲渚漁舟賈檝出沒烟波中欵乃之聲不絶於¶
　　耳括蒼彚紀郡守蘇簡建¶
　夕霏亭　明一統志在府治宋建吳説書扁¶
　拂雲亭　崇禎處州府志在舊治少微閣下郡守錢¶
　　竽建¶
　㸃易亭　方輿勝覽在舊治南園括蒼彚紀通判司¶
　　馬伋建¶
　栁邉亭　名勝志在麗水縣税務後秦少游建¶
<pb:KR2k0044_WYG_050-10b>¶
　蓮城一覽亭　括蒼彚紀在城中萬象山崇福寺東¶
　披雲亭　崇禎處州府志在麗水縣望京門内¶
　知津亭　括蒼彚紀在麗水縣濟川橋南宋郡守范¶
　　成大建¶
　緑波亭　明一統志在府城濟川門外下臨南溪一¶
　　名如錦亭(栝蒼彚紀後/為清波亭)¶
　放生亭　括蒼彚紀郡城清香橋爲淨池即古放生¶
　　池宋紹興十五年郡守徐度建亭其上¶
<pb:KR2k0044_WYG_050-11a>¶
　思賢亭　崇禎處州府志在好溪唐郡守李敬仲築¶
　　室於此後人因建亭(王十朋思賢亭詩段公不到/溪豈好李守已亡詩更竒我)¶
　　(向思賢亭上坐愛/溪兼愛昔人詩)¶
　得月亭　括蒼彚紀在郡城通惠門淨池北岸(皇甫/汸得)¶
　　(月亭詩清溪一何湛源深白雲曲望舒忽東升浮/光浙西陸蕪址匪舊存芳亭煥新築碎璧時復沈)¶
　　(散金如可掬雖乏謝監悰聊寄庾/公矚誰謂曠音塵古來共幽獨)¶
　溪雨亭　名勝志在麗水縣靈山宋紹興中郡守劉¶
　　涇創¶
<pb:KR2k0044_WYG_050-11b>¶
　千里亭　方輿紀要府南七里有南明山舊有千里¶
　　亭以髙曠得名¶
　獻花巖亭　見王順游麗水縣南明山記¶
　冷泉亭　白雲亭　明一統志麗水縣西白雲山山¶
　　半有冷泉亭山麓有白雲亭¶
　來鶴亭　留舄亭　括蒼彚紀在麗水縣紫虛觀東¶
　　山巔¶
　招鶴亭　青田縣志在縣治後堂之右¶
<pb:KR2k0044_WYG_050-12a>¶
　八角亭　名勝志在青田縣南宋陳汝錫建(蔣存仁/八角亭)¶
　　(詩由來只説四簷亭今日先生八角成/最喜瀟瀟春夜雨一簷分作兩簷聲)¶
　見一亭　名勝志在青田縣東百步宋鄭汝諧建亭¶
　　後石壁其平如削髙二丈許水從石裂中出清泠¶
　　不竭後山有石榻可坐上篆刻宓羲臺三字¶
　石門亭　明一統志在青田縣西宋建王安石記¶
　銀河萬古亭　括蒼彚紀青田縣石門山臨溪兩峯¶
　　壁立髙數百丈飛瀑千仞中斷濛濛作雨狀瀑次¶
<pb:KR2k0044_WYG_050-12b>¶
　　有亭曰銀河萬古又有飛泉亭¶
　噴雪亭　方輿勝覽青田縣石門洞有亭曰噴雪¶
　憇霧亭　石門洞記洞前有憇霧亭¶
　㸃易亭　青田縣志縣西三架䃪下有丹井因葉法¶
　　善明易象乃建㸃易亭¶
　駐碧亭　括蒼彚紀在青田縣登雲山下絶澗為橋¶
　　亭曰駐碧¶
　問丹亭　青田縣志在縣三坊游丹山者皆憇於此¶
<pb:KR2k0044_WYG_050-13a>¶
　　又名謝橋亭¶
　吏隠亭　縉雲縣志在吏隠山上¶
　醉月亭　縉雲縣志在赤巖前李陽氷建¶
　松壑亭　縉雲縣志在縣西松臯之陽山水清勝元¶
　　黄溍吕伯良時游咏於此¶
　共亭　崇禎處州府志在縉雲縣東五里永泰院宋¶
　　慶厯四年尉毛維詹建取松竹風月巖沼徑花之¶
　　屬為十題¶
<pb:KR2k0044_WYG_050-13b>¶
　雨松亭　縉雲縣志步虛山斗巖有二松大數十圍每¶
　　日晴則雨㸃滴&KR0377;隂晦則無舊有雨松亭¶
　巽亭　名勝志縉雲縣毛翁巖下宋龍圖閣學士詹¶
　　適建(蘇軾次韻詹適宣徳小飲巽亭詩君方夢謫/仙我亦弔文園江上同三黜天涯共一尊濤)¶
　　(雷殷白晝梅雪耿黄昏歸/去多情雨應隨御史軒)¶
　阮郎亭　雲笈七籖在縉雲縣阮客洞¶
　問漁亭　明一統志在縉雲縣暘谷洞前¶
　駐鶴亭　照水亭　回瀾亭　並見仙都山志¶
<pb:KR2k0044_WYG_050-14a>¶
　種秫亭　名勝志在松陽縣舍(黄鎮周種秫亭詩有/田不種秔往往遭婦)¶
　　(責女子竟何知吾心固不擇折腰來作吏一飽定/易獲所憂乏齋釀供祭與餉客公田二畝餘種&KR1045;)¶
　　(乃前䇿初當插秧青便擬浮甌白相將小槽頭溜/溜聞夜滴古來有竒士愛酒輕百謫嗟余唯不嗜)¶
　　(一酌寧復索名亭恐/無實遠愧陶彭澤)¶
　東臯亭　名勝志在松陽縣望松嶺下¶
　半山亭　括蒼彚紀松陽縣南巖(松陽縣志縣西南/南巖山半有亭唐)¶
　　(會昌間建東有抱膝亭又名大/觀亭今改為小吳亭可以眺逺)¶
　寒巖亭　見山亭　松陽縣志並在縣西上方山¶
<pb:KR2k0044_WYG_050-14b>¶
　棲鷲亭　松陽縣志在縣西南大明山¶
　翠微亭　括蒼彚紀在遂昌縣黄山¶
　廓然亭　括蒼彚紀在遂昌縣黄山邑令黄養䝉¶
　　建¶
　嗣服亭　遂昌縣志在縣之石飛嶺¶
　南觀亭　東望亭　疑雷亭　括蒼彚紀並在遂昌¶
　　縣磐溪¶
　最髙亭　名勝志在龍泉縣九姑山宋邑令范純孝建¶
<pb:KR2k0044_WYG_050-15a>¶
　　(周莊最髙亭記治平初南昌范純孝為劍川令䇿/杖得九姑山作亭遂為括蒼勝游絶冠厥後絃歌)¶
　　(弗嗣亭廢不修垂三十年濟川姚公為縣又新之/亭負鶴嶺隂崖薄雲青壁斗絶下控石馬重復百)¶
　　(里勢決奔浪横倚縣治西北隅驤首寥廓間若拏/紫霧欲騰去而亭特峙其上宣和六年公治多暇)¶
　　(坐日照堂隠几頻望蒼翠森如遂臨絶頂四顧而/興歎命誅藤蔓裴徊舊址曰慿虚高峰泠然御風)¶
　　(蓬壺游也乃飭能吏董其役未㡬告成櫚跳白日/頂摩蒼穹皎皎飛出空際巖壁溢秀烟霞漲彩不)¶
　　(動容色燦金碧丹雘於頽垣茨棘之間雲山千里/松竹萬家景與目共豈能賦者足以詫美哉為是)¶
　　(游者將抗懐逺覽飄飄凌雲必有摶扶搖九萬踵/前人遐轍以遂最髙之名因酌酒為夀靖康元年)¶
　　(記何志修最髙亭詩萬瓦翬飛見𣺌茫便疑亭在/斗杓傍地髙每與風雲會天近常依日月光縹緲)¶
<pb:KR2k0044_WYG_050-15b>¶
　　(仙韶迎耳過繽紛天雨散花香慿/瀾下瞰乘槎路一帶長虹跨洛陽)¶
　疊嶂亭　崇禎處州府志在龍泉縣集福院上¶
　忘機亭　括蒼彚紀在龍泉縣金沙山上¶
　烟雲萬頃亭　惟天在上亭　清髙亭　環中亭¶
　　宋濂看松菴記龍泉匡山章君三益結廬其間¶
　　菴之西南有深淵者三蛟龍潛於其中雲英英騰¶
　　上君爲構烟雲萬頃亭菴之東北山益髙峯巒益¶
　　峭君復構惟天在上亭菴之東南林樾蒼潤空翠¶
<pb:KR2k0044_WYG_050-16a>¶
　　沈沈君復構清髙亭菴之正面諸峰皆競秀令人¶
　　愛玩君復構環中亭君詩書之暇厯游四亭退坐¶
　　菴廬亦一樂也¶
　鞠亭　崇禎處州府志在慶元縣治内¶
　松源形勝亭　崇禎處州府志在慶元縣今改為小¶
　　蓬萊¶
　冷水亭　掬水亭　慶元縣志並在八都¶
　魏溪亭　蕉坑亭　慶元縣志並在縣北¶
<pb:KR2k0044_WYG_050-16b>¶
　覺是亭　括蒼彚紀雲和縣沙令橋南倚溪之側吳¶
　　浩建¶
　清趣亭　括蒼彚紀在雲和縣鳳凰山上王志衡建¶
　　(蘇伯衡清趣亭詩山林長往者巖壑最幽處探竒/厯䝉宻信步忘杖履漁樵席屢分妻子首恒聚村)¶
　　(酒任意沽野䔩隨宜具清心但焚香遣興聊覔句/閒即把書讀困還隠几睡游魚泳深池好鳥鳴髙)¶
　　(樹物性一何適俯仰本同趣此事真足樂其人良/可慕子永謝樊籠吾猶絆羈馵安得為近居朝暮)¶
　　(共來/去)¶
　瑞麟亭　蕭彥瑞麟亭記大學士徐階父丞宣平縣¶
<pb:KR2k0044_WYG_050-17a>¶
　　公實産於此後人因建亭於縣東隅社學之前¶
　觀瀾亭　括蒼彚紀在景寧縣拱辰門¶
　洗心亭　括蒼彚紀景寧縣玉泉山有泉清瑩如玊¶
　　邑人胡岳建亭於下又題曰鶴溪洞天¶
　烟雨樓　喻良能舊州治記由好溪堂層級三休至¶
　　烟雨樓凭欄四顧目與天遠方輿勝覽在州治范¶
　　至能書括蒼彚紀郡守楊嘉言建(錢竽烟雨樓詩/人在神仙碧玊)¶
　　(壺樓髙壯麗壁城隅風雲出沒有時有烟雨空濛/無日無但得綠尊閒對酌何須紅袖醉相扶郭熙)¶
<pb:KR2k0044_WYG_050-17b>¶
　　(去後丹青絶賸作新詩當畫圖趙廱烟雨樓詩畫/棟飛雲暮靄寒樓臺城郭有無間烟收雨霽曽看)¶
　　(否見盡東/南萬疊山)¶
　見山樓　括蒼彚紀在通判㕔通判董居誼建梯山¶
　　為基勢甚雄偉樓下植梅百本(欒繼宗見山樓詩/慿欄一望三百里)¶
　　(頓豁兩眸如酒醒浮雲不動/暮天濶秀色入户羣山青)¶
　好溪樓　明一統志在府城東舊名濟逺宋郡守趙¶
　　善杠重建¶
　賢星樓　括蒼彚紀在舊郡治東有處士星君祠¶
<pb:KR2k0044_WYG_050-18a>¶
　洞天樓　明一統志在府城南因栝蒼洞天而名¶
　香風樓　括蒼彚紀宋時有香風樓在麗水縣治西¶
　應星樓　括蒼彚紀在麗水縣大市東跨橋為之南¶
　　挹山光下臨溪水盡登臨之勝¶
　髙明樓　龍泉縣志在縣西邑人俞徳建元王剛升¶
　　記¶
　花樓　龍泉縣志在縣北雲水驛中¶
　攬秀樓　龍泉縣志在縣治東南邑人張君實建¶
<pb:KR2k0044_WYG_050-18b>¶
　望京樓　括蒼彚紀在景寧縣拱辰門¶
　眺閣　名勝志在推官宅宋建¶
　雙清閣　崇禎處州府志在僉判㕔舊名盡心閣(明/一)¶
　　(統志郡守錢竽改今名/有郡治十二咏龕於壁)¶
　文英閣　名勝志在麗水縣學山下舊執禮坊隠士¶
　　毛氏故居宋紹聖間秦觀監酒税嘗與毛氏游此¶
　　閣(秦觀游文英閣詩醡頭春酒響潺潺壚下黄翁/寢正安夢入平陽舊池館隔花螭口吐清寒)¶
　慿虛閣　名勝志在麗水縣南明山¶
<pb:KR2k0044_WYG_050-19a>¶
　清輝閣　縉雲縣志在縣西西巖上元達嚕噶齊劉¶
　　哈達建¶
　蟾峰閣　括蒼彚紀松陽縣獨山山形若蟾又名蟾¶
　　峰有蟾峰閣¶
　妙髙閣　括蒼彚紀在松陽縣南巖¶
　登瀛閣　舊浙江通志在遂昌縣學宋乾道中知縣¶
　　李大正建¶
　雙峰閣　括蒼彚紀在遂昌縣學宋建¶
<pb:KR2k0044_WYG_050-19b>¶
　清華閣　名勝志在遂昌縣東西明山(徐昱清華閣/詩晩來徐步)¶
　　(上危樓極目滁湖一色秋止水/無痕青似靛月鈎如釣下滄洲)¶
　雙清閣　括蒼彚紀在遂昌縣東鄉¶
　丹清閣　崇禎處州府志在龍泉縣治宋建(闗杞丹/清閣詩)¶
　　(畫棟飛簷屋數楹上臨山色下溪聲/等閒欲作丹青閣未必丹青畫得成)¶
　留槎閣　方輿勝覽在龍泉縣南濟川橋上(名勝志/留槎閣)¶
　　(三字蘇軾書陳舜俞留槎閣詩聞説槎洲似沃洲/一溪分作兩溪流長橋跨岸虹垂地髙閣凌空蜃)¶
　　(吐樓浩蕩乾坤供醉眼淒涼風雨送行/舟慿誰為問槎邉客未必無人犯斗牛)¶
<pb:KR2k0044_WYG_050-20a>¶
　拜香臺　喻良能舊州治記月臺舊名拜香臺天王¶
　　峰居其前石僧峰出其側山之翠微近在杖履下¶
　圭山臺　括蒼彚紀在郡城囿山上(張敦仁登囿山/圭山臺詩序予)¶
　　(舊居北郭白雲里嘉靖嵗庚申以倭警徙入城居/是山之麓按郡志稱栝蒼十景其一所謂囿山清)¶
　　(氣是也宋時為王氏圃不知何時入官為觀風臺/基邇年髙郡守築臺其上予以草堂宻邇闢小徑)¶
　　(通之或厭塵喧則登此臺以舒眺望南則南明大/梁巾山天馬隠約作列障狀北則夀元白雲麗陽)¶
　　(似錦屏然其西則小栝山檡山如伏虎而踞東則/好溪夾水諸山皆峯巒秀拔逈出天表自數百里)¶
　　(西奔作龍蟠勢栝蒼舊名蓮城謂諸山盤矗如蓮/花城居其中而臺又居城之中故一登此臺諸山)¶
<pb:KR2k0044_WYG_050-20b>¶
　　(水皆出几席下所謂/城市山林者非耶)¶
　縉雲臺　劉澄山水記黄帝煉丹之所其址尚存¶
　忘歸臺　名勝志在縉雲縣吏隠山唐李陽氷為縉¶
　　雲令任滿挈家隠於此築忘歸臺鑿巖篆吏隠山¶
　　三字¶
　霏翠臺　縉雲縣志在吏隠山南麓¶
　羣玉臺　縉雲縣志在仙都練溪¶
　將臺　縉雲縣志在南田嶺都御史阮鶚建¶
<pb:KR2k0044_WYG_050-21a>¶
　明月臺　凌風臺　西望臺　松陽縣志並在縣西¶
　　上方山¶
　凌霄臺　方輿紀要在松陽縣西西屏山上(名勝志/米元章)¶
　　(書三字於/石壁上)¶
　鸚鵡臺　括蒼彚紀在龍泉縣古來山名巖寺¶
　雲臺　名勝志龍泉縣西山有石方丈古刻雲臺二¶
　　字¶
　釣臺　崇禎處州府志在景寧縣豸山之麓相傳浮¶
<pb:KR2k0044_WYG_050-21b>¶
　　丘伯隠釣於此¶
　神仙宅　括蒼彚紀在麗水縣東少微山舊祀少微¶
　　星君於此名神仙宅¶
　李敬仲宅　名勝志麗水縣好溪唐貞元中郡守李¶
　　敬仲愛其林壑之勝築室為棲隠之地而居之官¶
　　滿舍為寺(李敬仲洞溪十詠潭翠標名直至今洞/門寒浸碧沈沈一天星斗難藏揜萬古)¶
　　(魚龍識淺深波起勁風疎噴雪岸隈髙樹宻垂隂/凝虚澄象無盈溢合是淡交君子心右翠潭昔人)¶
　　(卜築向深蘿幽徑閒門客少過寒覺片雲生棟宇/静聞孤鶴下庭莎竹忩曉放茶烟膩火焙春收藥)¶
<pb:KR2k0044_WYG_050-22a>¶
　　(氣多一榻無塵夜生白不妨欹枕擬髙歌右青室/壺中何必訪髙竒遶澗穿雲入翠微曉艷深藏樵)¶
　　(客徑露香濃滴釣人衣風回片片隨流水雨霽枝/枝帶落暉更有閒游難到處花問誰見隠仙歸右)¶
　　(桃源碧嶼琅玕盡占幽孤烟輕翠瞰中流風敲清/籟向深夕雨洗疎隂出素秋新籜委苔霞片墮淡)¶
　　(筠經雨粉痕收當初好翫人何在萬古蕭騷送客/愁右竹嶼慿林磷鏗逸響清寒樓長見有雲生天)¶
　　(回霜月淒涼處誰愛絲桐向此横魚近翠根猶歛/魄鶴翹孤影尚凝情不知亞尹千年後更有何人)¶
　　(續正聲右琴石疊甃荒涼古釣磯長潭映帶占清/虛只因倣世能輕禄未必投竿酷愛魚雨笠曉偎)¶
　　(苔蘚合烟簑秋倚薜蘿疎若教吕望於今在不獨/磻溪是勝居右釣磯陳忩虛棟駕峥嶸天氣銷回)¶
　　(萬象清深蘚静攤隨步武淺峰相亞入簷楹寥寥/鐘鼓殘秋逈黯黯燈光永夕明此處誰知閒意度)¶
<pb:KR2k0044_WYG_050-22b>¶
　　(白頭禪客自經行右虛廊潄淺浮深過㡬年古今/長見去潺湲秋隂瀉破天雲碎清響琢成溪石圓)¶
　　(孤客維舟嫌聒夢髙僧倚石任喧禪蘭亭逸少來/茲地堪與流觴會列仙右響瀨壁立凌空目𣺌茫)¶
　　(蛾眉曽見匪尋常洞門髙出寒稜正水面横鋪片/影方野客手題文字澁嶽僧身靠衲衣涼雲磨雪)¶
　　(洗花顏色不羨梁元古畫張右峭壁卓異曾分造/化勞神仙占得稱游遨濃嵐畫鎖巉巖黒碧落秋)¶
　　(晴突兀髙雲母徑深穿頂滑翠岷稜健把根牢/白雲南面長流水閒見樛藤下渴猱石崎石巖)¶
　湯思退宅　幹勤好古遷州治記今州治乃宋丞相¶
　　湯思退故第也¶
　鄭汝諧宅　青田縣志宋鄭待制汝諧宅在縣東門¶
<pb:KR2k0044_WYG_050-23a>¶
　　外百步¶
　陳葵宅　青田縣志宋陳葵宅在十三都石盖¶
　劉基宅　洞天記青田縣南田山古稱七十二福地¶
　　南田居其一誠意伯劉基世居此山¶
　沈晦宅　名勝志松陽縣上方山宋狀元沈晦建炎¶
　　間守處遂家於此有見山亭泠風臺梅花堆垂雲¶
　　巖諸勝(沈晦上方居詩天畔羣山一草亭半溪烟/雨花㝠㝠老翁投老得此景日與溪山同)¶
　　(醉醒此生真與世相忘投老生涯寄上/方洗足闗門枕書睡連山松檜雨琅琅)¶
<pb:KR2k0044_WYG_050-23b>¶
　劉仲昇宅　練魯隠居記仲昇劉君有故園池隠於¶
　　北山之下(松陽/人)¶
　周綰宅　名勝志遂昌縣君子山有蓮花峰宋待制¶
　　周綰居之號蓮花居士¶
　葉可權宅　括蒼彚紀在遂昌縣桃源¶
　周與昂宅　括蒼彚紀隠居桃源五峰之下¶
　鄭元祐宅　括蒼彚紀在遂昌縣航頭元祐著遂昌¶
　　雜禄¶
<pb:KR2k0044_WYG_050-24a>¶
　管師復宅　龍泉縣志縣東甸川其地襟山帶水宋¶
　　時先賢管師復師仁家世族處於此¶
　何執中宅　龍泉縣志縣南天馬山宋清源郡王何¶
　　執中舊宅在焉¶
　季鏞宅　龍泉縣志縣西蔣溪宋侍郎季鏞居此¶
　真徳秀宅　括蒼彚紀龍泉縣西山宋真徳秀生於¶
　　斯因號西山示不忘本¶
　章溢宅　龍泉縣志在縣七都¶
<pb:KR2k0044_WYG_050-24b>¶
　劉知新宅　慶元縣志宋大觀狀元劉知新宅在五¶
　　都番墺門前衢址猶存¶
　胡紘宅　慶元縣志宋胡侍郎紘宅在雙股嶺下¶
　陳嘉猷宅　慶元縣志宋禮部尚書陳嘉猷宅在九¶
　　都舊有神童坊在竹口¶
　盧敖宅　景寧縣志縣北盧棲溪相傳唐盧敖居其¶
　　中¶
　浙東道院　喻良能舊州治記由好溪至浙東道院¶
<pb:KR2k0044_WYG_050-25a>¶
　　簾影無塵草色映階閴然蕭然不知其為公宇也¶
　抱節菴　括蒼彚紀在舊治惠風堂環植巨竹故名¶
　轉物菴　括蒼彚紀在舊治拂雲軒後¶
　軒轅丘　明一統志在青田之石門洞¶
　仙壇　明一統志在青田縣西北七十里峰若蓮花¶
　　相傳有仙人煉丹於此遺址尚存¶
　芳墅　名勝志青田縣黄巖山下有芳墅宋髙宗選¶
　　妃洪氏賜第有磚街十里開池皆種荷花¶
<pb:KR2k0044_WYG_050-25b>¶
　黄帝宫　晏公𩔖要在縉雲縣東二十三里¶
　縉雲宫　晏公𩔖要在縉雲縣東九十里¶
　小桃源　李棠小桃源記縉雲縣北二里一小澗出¶
　　兩山間潺潺不絶澗之濵夾岸植桃春月花開彷¶
　　彿桃源因名¶
　土鼓壇　明一統志在遂昌縣大溪中上有雙峰塔¶
　龍泉精舎　舊浙江通志在龍泉縣孟浩然有詩¶
　古龍壇　龍泉縣志在縣治南三思橋東荷池中嘉¶
<pb:KR2k0044_WYG_050-26a>¶
　　定戊辰龍見於此¶
　馬跡壇　崇禎處州府志在宣平縣山阬五里唐天¶
　　師葉法善騎馬過此因名¶
　雙桂門　崇禎處州府志在宣平縣北宋時鄭睿鄭¶
　　通叔姪同登淳熙丙午第故名¶
　千載木　太平寰宇記麗水縣石羊山蘭巖溪有大¶
　　樹仰覩杳然博物志云千載木也¶
　天王像　方輿勝覽天王山在州西北城壁繞其上¶
<pb:KR2k0044_WYG_050-26b>¶
　　有唐時天王像¶
　松陽樹　名勝志松陽縣東南臨大溪有松陽樹大¶
　　八十一圍腹中空可坐二十人秦時物也¶
　古樟　龍泉縣志邑西飛鳳山有大樟樹百圍傳自¶
　　石晉天福二年隘將季公魯所樹¶
　古松　龍東縣志在萬夀宫相傳槲衣真人上昇處¶
　石耒軸　龍泉縣志在一都萬松林五代時有神人¶
　　吳三以山多石嘗劈巨石作耒軸欲磕而平之耒¶
<pb:KR2k0044_WYG_050-27a>¶
　　成夜驅神物駕耒直前隔山居民聞呵叱聲秉燭視¶
　　之遂散今石耒横於山原¶
　¶
　¶
　¶
　¶
　¶
　¶
<pb:KR2k0044_WYG_050-27b>¶
　¶
　¶
　¶
　¶
　¶
　¶
　¶
　浙江通志卷五十一¶
