# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.956327
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷五十
<pb:KR2k0044_WYG_050-1a>¶
欽定四庫全書¶
　浙江通志卷五十¶
　古蹟(十二/)¶
　　温州府(下/)¶
　舊子城　萬厯温州府志在今府城内梁開平初錢¶
　　氏始築周三里十五步通四門内衛府治外環以¶
　　水元至元十三年廢為民基止存譙樓門址¶
　舊城門　萬厯温州府志舊東門在舊州治東有樓¶
<pb:KR2k0044_WYG_050-1b>¶
　　名華蓋又名東樓亦名華葢門南樓門在舊州治¶
　　西南宋末爲右相都監衙永豐門在舊州治西北¶
　　奉恩門在城中北俗稱海壇江山門在拱辰門西¶
　　名來化俗稱寳幢門明洪武十七年塞定安門俗¶
　　稱上門與來化永清二門相聮在城西北宋髙宗¶
　　回鑾由此三門其名以此洪武十七年塞(張又新/華盖樓)¶
　　(詩一岫陂陀凝緑草千重盧翠透紅霞愁來始上/消歸思見盡江城數萬家李兩山華盖樓詩三十)¶
　　(六坊如掌平長橋短艇水縱横銀河一道江連海/盡幛四圍山繞城老樹烟雲春緑暗小橋簾幕曉)¶
<pb:KR2k0044_WYG_050-2a>¶
　　(紅明隂隂翠影誰家/屋夢覺草池鶯一聲)¶
　新城　萬厯温州府志新城去府城六里在江北賢¶
　　宰鄉郭璞初議立城於此後遷過江今其地爲田¶
　　野猶稱新城云¶
　樂清縣故城　隆慶樂清縣志唐天寳三年始築僅¶
　　周一里元廢(詳見城池萬厯温州府志縣城故址/唐築舊門東曰登瀛以宋王十朋魁)¶
　　(天下故名南曰清遠/西曰承流北曰祥雲)¶
　舊州治　名勝志在譙樓大街正北眀洪武元年以¶
<pb:KR2k0044_WYG_050-2b>¶
　　為衛治(萬厯温州府志舊治在城西南華盖橋西/宋高宗建炎四年正月丙午御舟次於章)¶
　　(安鎮甲子泊温州港丙寅次館頭戊辰幸福聖寺/二月己夘次江心寺庚寅御駕自拱北門入民家)¶
　　(皆結綵奉迎至永寧橋百官拜伏道傍山呼震地/上停輿慰問至今巷名萬嵗埭儀衛由五馬新街)¶
　　(至州治以州治為行宫譙樓為朝門州宅為宫禁/扈從甚嚴以崇徳寺為都堂儒志坊張氏宅為州)¶
　　(治庚申回鑾駕至上門帝問橋名守臣盧知原對/曰上安問門名對曰定安上大悦百官萬姓隨班)¶
　　(至江次上慰諭乆之始登/舟去賜温州仍舊充州衙)¶
　宋推官㕔　萬厯温州府志今温州府治是也¶
　唐永嘉縣舊治　元和郡縣志永嘉縣即漢回浦縣¶
<pb:KR2k0044_WYG_050-3a>¶
　　之東甌鄉唐上元二年於此置温州縣移在州東¶
　　百八十步(詳見/公署)¶
　吳羅陽縣治　名勝志在瑞安縣吳時縣治在北湖¶
　　魯嶴晉太寧間遷於邵嶼遂墟其地¶
　晉横陽縣治　元和郡縣志晉太康元年分安固縣¶
　　南横嶼屯置横陽縣(温州府志今/平陽縣地)¶
　衆樂園　明一統志在郡城西舊郡治北縱横一里¶
　　中有大池塘亭榭碁布花木彚列宋時每嵗二月¶
<pb:KR2k0044_WYG_050-3b>¶
　　開園設酤盡春而罷(永嘉縣志今府城/隍廟皆其舊址)¶
　五美園　永嘉縣志郡東南大羅山傍有茶山上有¶
　　龍潭其下有五美園(黄淮游五美園詩清曉肩輿/入翠微溪流曲折䕶巖扉布)¶
　　(金僦地徒成幻卓錫為菴信不非翠竹黄花俱浄/供風聲鳥語總禪機碧潭龍女知人意收却隂雲)¶
　　(送客/歸)¶
　柑園　楊蟠永嘉百咏有柑園詩¶
　玉介園　萬厯温州府志郡城東偏華盖山上有玉¶
　　介園(永嘉縣志王叔杲叔果築陽湖别/墅嘯咏其中名其集曰王介園稿)¶
<pb:KR2k0044_WYG_050-4a>¶
　西園　王十朋有昌齡弟新闢西園詩又西園十咏¶
　　詩(在樂/清)¶
　趙園　温州府志在瑞安縣金嶴(陳傅良游金嶴趙/園詩脈脈循簷水)¶
　　(林林夾岸山令兒從竹下領客入雲間稠木容/人過懸崖著手攀從今名字出不到徑苔斑)¶
　上浦館　明一統志在府城東七十里¶
　樂成館　温州府志樂清縣舊有樂成館唐建(孟浩/然樂)¶
　　(成館中懐歸詩異縣天隅僻孤帆海畔過往來鄉/信斷留滯客情多臈月聞雷震東風感嵗和蟄蟲)¶
　　(驚户穴巢鵲昐庭柯徒對芳樽酒其/如伏枕何歸與理舟楫江海正無波)¶
<pb:KR2k0044_WYG_050-4b>¶
　招仙館　東甌遺事樂清縣簫臺下有招仙館¶
　蓮花莊　温州府志在郡城會昌湖上宋鄭泰臣之¶
　　故居¶
　湖莊　趙師秀有和陳水雲湖莊詩見温州府志¶
　宋莊　王十朋宋莊詩注宋侍郎别業在思遠樓之¶
　　南有軒名遙碧¶
　西堂　方輿勝覽在州宅(甌江逸志謝靈運西堂春/草池在華盖山下即夢恵)¶
　　(連得句之所/今遺跡尚存)¶
<pb:KR2k0044_WYG_050-5a>¶
　讀書堂　明一統志在舊郡治謝靈運讀書於此(謝/靈)¶
　　(運齋中讀書詩昔余游京華未嘗廢丘壑矧乃歸/山川心迹雙寂寞虛館絶諍訟空庭來鳥雀卧疾)¶
　　(豐暇豫翰墨時間作懐抱觀古今寢食展戲謔既/笑沮溺苦又哂子雲閣執㦸亦以疲耕稼豈云樂)¶
　　(萬事難並歡/逹生幸可託)¶
　清心堂　明一統志在舊郡治(吕由誠清心堂詩夜/榻卧看池上月曉牕)¶
　　(吟聽竹間風此心所得無/多事要在靈源一㸃通)¶
　秋香堂　萬厯温州府志在舊郡治後¶
　君子堂　萬厯温州府志在舊郡治舊名芙蓉亭在¶
<pb:KR2k0044_WYG_050-5b>¶
　　天池中三面皆荷花¶
　總政堂　温州府志在府治元建(趙鳳儀温州路總/政堂記總政堂者)¶
　　(府治視事所也夫治國如治絲然紛者整之散者/一之總之義也温為浙左上路領二州二縣坐總)¶
　　(政者有監有長有貳佐領挈而裘振也表正而影/從也其總政之義與堂始於至元庚辰距今四十)¶
　　(年而興創顛末無一語以示厥後予以延祐丁巳/冬來守詢吏民莫知所對作而言曰是予責也已)¶
　　(春秋一門一臺之微必書慎其事/也況總庻政達萬民者乎是宜書)¶
　夢草堂　萬厯温州府志在今衛治後即謝靈運西¶
　　堂(劉基夢草堂遣懐詩即事在自得强歌非正音/所以春草句聲價重兼金若人千載下遺響邈)¶
<pb:KR2k0044_WYG_050-6a>¶
　　(難尋淒涼一池塘頼爾得至今我來當杪秋天浄/潢潦沈枯荷有餘香衰栁無殘隂鼓鼙響未巳山)¶
　　(水意徒深感時念/兄弟惻愴傷我心)¶
　戲綵堂　方輿勝覽在倅㕔通判趙㞦迎其父清獻¶
　　公抃來遂名(蘇轍戲綵堂詩春晩安輿遍浙東永/嘉别業喜無窮槖裝已笑分諸子更)¶
　　(道何妨/向薛公)¶
　百詠堂　萬厯温州府志在府治東¶
　西射堂　晏公𩔖要在州城西南十里(謝靈運晩出/西射堂詩步)¶
　　(出城西門遙望城西岑連嶂叠巘㟧青翠杳深沈/曉霜楓葉丹夕矄嵐氣隂節往慼不淺感來念已)¶
<pb:KR2k0044_WYG_050-6b>¶
　　(深覊雌戀舊侣迷鳥懷故林含情尚勞愛如何離/賞心撫鏡華緇鬢攬帶緩促衿安排徒空言幽獨)¶
　　(頼鳴/琴)¶
　東山堂　名勝志在永嘉縣積榖山下宋周行已建¶
　　(翁卷東山草堂詩城隅古謝村博士草堂存惟見/烟霞起全無市井喧鶴來巢木杪黿出戯蒲根消)¶
　　(得吟詩客慿/闌看㡬畨)¶
　海月堂　楊蟠永嘉百咏有海月堂詩¶
　適堂　追遠堂　萬厯温州府志宋永嘉孝子仰忻¶
　　宅内¶
<pb:KR2k0044_WYG_050-7a>¶
　嘉忠堂　永嘉縣志在馮成宅宋髙宗書嘉忠二字¶
　　賜之遂以名堂¶
　遺愛堂　王十朋題雙峯資深堂詩注周開祖昔令¶
　　樂清有遺愛後人因以名堂¶
　資深堂　雁山志在雙峯寺後¶
　同心堂　萬厯温州府志樂清朱古學登宋嘉定第¶
　　四世同㸑因建同心堂¶
　明通公漙堂　萬厯温州府志在平陽縣元元貞元¶
<pb:KR2k0044_WYG_050-7b>¶
　　年重建名公溥堂(林景熙公溥堂記平陽舊縣治/闕  如牧守居其堂曰横陽道)¶
　　(院令尹陳容更其名曰明通公溥之堂至元丁丑/燬越四年辛巳重建㕔事及儀門兩廡元貞元年)¶
　　(縣陞州改創譙樓前瞻偉美獨未構繡衣之使省/風戾止據案決事退食西偏觀聽不肅大徳辛丑)¶
　　(秋太守孫筠謀於佐曰是不可無堂自經始/至落成不浹月大備乃即舊名縮爲公溥堂)¶
　萱竹堂　葉適沈氏萱竹堂記瑞安北湖山水閑美¶
　　沈君體仁始治園觀遲客有亭延月有臺室最大¶
　　曰萱竹之堂沈君爲詩十章聞者皆和北湖之勝¶
　　遂誇一時¶
<pb:KR2k0044_WYG_050-8a>¶
　讀書齋　晏公𩔖要城内西偏有謝康樂讀書齋¶
　幽慵齋　東甌遺事永嘉髙則誠有幽慵齋(髙明幽/慵齋自)¶
　　(咏詩閉門春草長荒庭積雨餘青苔無人掃永日/謝軒車清風忽南來吹墮几上書夢覺聞啼鳥雲)¶
　　(山滿吾廬安得嵇/中散尊酒相嬉娛)¶
　初心齋　萬厯温州府志平陽鄭樸翁所居¶
　止齋　仙巖寺志陳傅良讀書處(陳傅良止齋月夜/書懐詩送客門初)¶
　　(掩收書室更虛新篁髙過瓦涼月下臨除行處/纔扶杖餐時却饋魚今朝風日好莫問夜何如)¶
　觀瀾軒　温州府志在郡城宋建¶
<pb:KR2k0044_WYG_050-8b>¶
　翠幄軒　温州府志在郡城宋建前有榕樹甚巨(楊/蟠)¶
　　(翠幄軒詩海榕根倒出皮幹亦/輪囷或問夀㡬許千年為一春)¶
　不負軒　隆慶樂清縣志縣治有不負軒(王十朋題/洪丞不負)¶
　　(軒詩坐此軒無媿問君何以能所行皆是學不負/豈惟丞鳬鶩文書静槐松詩思凝博陵徒種績踐)¶
　　(履亦/何曾)¶
　緑畫軒　温州府志去玉簫峯二十里樂清孫氏之¶
　　别業(王十刖緑畫軒記出簫峯西南二十里有山/逺隠若虹霓之狀俗謂之霓山樂安孫君之)¶
　　(居得霓山之勝峯巒竒偉林簏静深有泉發於其/下可飲可灌於是枕山而立棟宇因流而蓄池沼)¶
<pb:KR2k0044_WYG_050-9a>¶
　　(結軒向明收拾景象軒之外有嘉木數株修竹千/挺蓊欎蒼翠嬋娟瀟洒播為疎枝舒為濃隂舞清)¶
　　(風搖蒼烟影明月漏山光之窈窕䕃碧沼之漣漪/禽鳥宅其幽龜魚息其隂左右青山環合映帶藍)¶
　　(黛之色與天連碧四時不凋眼界常清望之宛然/如在畫圖中盖此軒之佳致也主人與客日飲於)¶
　　(其間寒光入座秀色可椈明瑩杯盤冷襲襟宇䰟/清氣爽深杯不能發其醉情舒興逺髙歌不能寫)¶
　　(其逸觀者在旁疑其壺觴几席皆圖畫中物賔主/僕從皆圖畫中人也有客常游兹軒陪主人之清)¶
　　(尊覽景物之幽竒寓之於目得之於心有若不能/忘者主人曰客為我名之客曰予嘗讀韓退之南)¶
　　(山詩有濃緑畫新就之句愛其清新峭拔恨斯景/之莫見今此軒之秀庻㡬其彷彿采其語而名之)¶
　　(可乎主人曰可客為記之客曰軒宇景物之大槩/四時朝暮之氣象生綃一幅可得而畫也濃緑之)¶
<pb:KR2k0044_WYG_050-9b>¶
　　(句可采而名也若夫清風一來披雲拂玉天籟之/竒非絲非竹雖神工妙手有莫得而模寫博物辨)¶
　　(口亦不能形容/也予將何言)¶
　龍壑軒　吳子孝有龍壑軒夜坐詩見雁山志¶
　流觴亭　名勝志在舊郡齋東偏宋守樓鑰建甃池¶
　　爲山水繪蘭亭修禊圖於壁¶
　芙蓉亭　明一統志在府治¶
　中山亭　永嘉縣志郡城中山有亭在鹿城書院側¶
　　雖小阜係郡之主山也¶
<pb:KR2k0044_WYG_050-10a>¶
　醉筠亭　萬厯温州府志在華盖山¶
　富覽亭　眀一統志在永嘉縣郭公山萬厯温州府¶
　　志宋嘉祐三年知州楚建中建(沈紳/為記)¶
　留雲亭　萬厯温州府志郡城東南積榖山城沿其¶
　　上上有留雲亭(永嘉縣志明萬厯中/重修改為東柄亭)¶
　絶境亭　名勝志宋邑人周行已建於郡城積榖山¶
　　上(周行已絶境亭詩雲横絶塵境峻堞若繩削羣/山列培塿雲水分脈絡下瞰萬瓦居縹緲見樓)¶
　　(閣松風發天籟泠然衆響作/晶瑩天宇浄塵襟一澄廓)¶
<pb:KR2k0044_WYG_050-10b>¶
　積榖亭　温州府志在府治東南積榖山矻立危巖¶
　　俯瞰大海為一方壯觀¶
　四時萬象亭　明一統志在府城北門江濵元黄溍¶
　　有記¶
　南亭　晏公𩔖要在州南一里太平寰宇記即謝公¶
　　游處(謝靈運游南亭詩時竟夕澄霽雲歸日西馳/宻林舍餘清逺峯隠半規乆痗昏墊苦旅館)¶
　　(眺郊岐澤蘭漸被徑芙蓉始發池未厭青春好已/觀朱明移戚戚感物嘆星星白髪垂藥餌情所止)¶
　　(衰疾忽在斯逝將候秋水息景偃/舊涯我志誰與亮賞心惟良知)¶
<pb:KR2k0044_WYG_050-11a>¶
　北亭　方輿勝覽在州東北五里謝靈運秩滿與民¶
　　叙别於此¶
　謝公亭　何文淵謝公亭記江心寺之西南陬舊有¶
　　謝公亭相傳靈運守永嘉時來游必憇於此(林彥/登謝)¶
　　(公亭詩乗閑逺過中川寺孤嶼亭前落照時漫策/枯藤尋往事笑摩蒼蘚讀殘碑江涵北郭天初霽)¶
　　(草緑西堂夢已離惟有風流/消不盡海天空濶鳥飛遲)¶
　懐謝亭　永嘉縣志唐吳㑹爲永寧令慕謝康樂之¶
　　風構亭曰懐謝¶
<pb:KR2k0044_WYG_050-11b>¶
　江山一覽亭　萬厯温州府志在郡城華盖山巔(永/嘉)¶
　　(縣志亭後圯明嘉靖中重建改為吸江亭萬厯中/復建改名大觀亭侯一元大觀亭詩華盖倚城巔)¶
　　(登臨萬水烟亭孤當落日江逺欲浮天雙樹春/雲裏孤舟野水前春心成浩蕩一倍惜離筵)¶
　襟江亭　萬厯温州府志在郡城江北永寧山上(永/嘉)¶
　　(縣志亭在章山萬厯中守/衛承芳題其岩曰鏡臺)¶
　白岸亭　太平寰宇記在永嘉縣楠溪去州八十七¶
　　里因岸沙白為名(謝靈運白岸亭詩拂衣遵沙垣/緩步入蓬屋近澗涓宻石逺山)¶
　　(映疎木空翠難强名漁釣易為曲援蘿聆青崖春/心自相屬交交止栩黄呦呦食苹鹿傷彼人百哀)¶
<pb:KR2k0044_WYG_050-12a>¶
　　(嘉爾承筐樂榮悴迭去來窮通成/休慽未若長疎散萬事恒抱朴)¶
　筆亭　永嘉縣志縣治西北郭公山有晉郡守王羲¶
　　之筆亭乆圮今字跡猶存¶
　望海亭　名勝志永嘉縣青嶴山兩山如門宋永明¶
　　中郡守顔延之於此築亭以望海¶
　醉樂亭　温州府志在永嘉縣西五里西山宋郡守¶
　　孫懋建(葉適醉樂亭記永嘉多大山在州西者獨/細而秀十數步内輙自為拱揖髙不孤聳)¶
　　(下亦凝止隂陽附從向背以情水至城西濶千尺/自峙巖港至緑野新橋陂蕩縱横舟艇各出蓮茭)¶
<pb:KR2k0044_WYG_050-12b>¶
　　(中櫂歌相應和已而皆會於思逺樓下土人以寒/食埽冢而祭相與為遨嬉城内外無居人焉故西)¶
　　(山之游為最著然地狹而専民多而貧遨者心競/不相下或舉僨移質為畢事而已固不能鬬珍麗)¶
　　(窮水陸也守長不察曰噫侈富甚矣貪胥所窺暴/令繩之必邏捕以酒奪其笑語械縛撻擊𣙜利數)¶
　　(倍嗟夫以窶從奢求一日之樂而貽終年之憂不/變者何也朝議大夫直龍圖閣宣城孫公為郡之)¶
　　(初訪民俗之所安而知其故至清明節始罷𣙜弛/禁縱民自飲又明年宅西山之中作新亭以休遨)¶
　　(者名曰醉樂取昔人醉能同其樂之義公性不喜/飲其政不専為寛盖通民之願而務得其情如此)¶
　　(亭成而民歌樂之當是時四隣水旱不常而永嘉/獨屢熟殆天亦以其人之和者應之歟古之善政)¶
　　(者能防民之佚游使從其教節民之醉飽使歸於/徳何者上無所利以病民也及其後也因名之自)¶
<pb:KR2k0044_WYG_050-13a>¶
　　(游而為之禦招民以極樂而盡其利民猶有不得/游且樂則其賴於生者日已薄也故予記公之事)¶
　　(既已賢於今之所謂病民者而推公之志又/將進於古之所謂治民者也紹熙五年記)¶
　駐鶴亭　明一統志在府城南宋白玉蟾嘗寓此¶
　翠微亭　萬厯温州府志在永嘉縣廣化鄉太平山¶
　　(楊蟠翠微亭詩飛盖出西郭正當/新雨晴遙山已可數木落更分明)¶
　敬亭　永嘉縣志鮑若雨商霖有屋於雁池河南張¶
　　思叔命之曰敬亭(張繹敬亭記鮑君商霖率二三/子自永嘉來學於伊川先生勤)¶
　　(苦自勵早夜孜孜不舎於吾先生之門人以君為/畏友也一日謂余曰永嘉素號繁麗而雁池又其)¶
<pb:KR2k0044_WYG_050-13b>¶
　　(衝也吾家作亭於其南而中間大湖浩然若千里/大江之阻吾將綵衣婆娑其下雖繁華於我何加)¶
　　(予應之曰噫予言過矣使子有主於中雖坐諸紛/華中可也不然特形苦而心馳一勺之水奈子何)¶
　　(昔吾聞諸先生曰學之道始乎敬而已敬則實實/則虛虚則無事矣子推是言而求之慎思之明辨)¶
　　(之篤行之含釀浸化亦將庻㡬乎言未既商霖起/拜曰予無敢言矣吾今而後知夫子之道大而子)¶
　　(不予欺也請/名其亭曰敬)¶
　千橘亭　來鷗亭　留勝亭　萬厯温州府志俱在¶
　　永嘉縣姚溪¶
　衆樂亭　蓮嶼亭　圓照亭　並見楊蟠永嘉百咏¶
<pb:KR2k0044_WYG_050-14a>¶
　三髙亭　隆慶樂清縣志在西塔山半俗呼半山亭¶
　　有碑刻云晉王羲之宋謝靈運唐孟浩然曾游此¶
　雙瀑亭　隆慶樂清縣志在簫臺峯下(王十朋雙瀑/詩注亭壊乆)¶
　　(矣洪丞命工起/廢氣象一新)¶
　翠微亭　雁山志在靈巖靈峯中道¶
　更幽亭　萬厯温州府志在樂清縣白鶴寺前¶
　忘歸亭　雁山志在大龍湫下(侯一元忘歸亭觀大/龍湫詩沿洄一里溯)¶
　　(漣漪旋見銀河絡地維隂澗玊龍呈夭矯天風織/女颺機絲日斜烟霧蒼崖斷潭隠雷霆暮雨垂可)¶
<pb:KR2k0044_WYG_050-14b>¶
　　(是忘歸更忘去出/山流水意俱遲)¶
　看不足亭　雁山志在靈峰洞詎那觀瀑臺之上¶
　藍玉亭　雁山志在雙峰寺側¶
　觀海亭　萬厯温州府志在樂清縣白沙嶺¶
　岑山亭　萬厯温州府志在樂清縣(張翥岑山亭詩/百尺新亭起碧)¶
　　(潯長藤古木欝蕭森水重山掩分吳越汐落潮生/自古今飛鳥去邉浮海色夕陽明處散秋隂五雲)¶
　　(長近仙臺上時/聽鸞簫月下吟)¶
　春暉亭　隆慶樂清縣志在櫸川(王奕春暉亭為櫸/川子賦詩昔人念)¶
<pb:KR2k0044_WYG_050-15a>¶
　　(親心何如喻彼百草䝉春暉一川含緑草方長滿/地落紅春已歸草欲報春春欲改子欲養親親不)¶
　　(待嗟哉物爾人亦然對草無言淚如海陽春有脚/還復來今年花謝明年開慈親一去不復見畫圖)¶
　　(空寫春風面櫸川有子思報親結茒作亭留白雲/親恩難酧春易度獨倚欄干怨春暮寄言孝子須)¶
　　(惜時流光暗促親顔移春盤薦/脆須及早莫待酒澆墳上草)¶
　八老亭　名勝志在樂清縣沐簫泉下¶
　臨江亭　萬厯温州府志在樂清縣萬橋旁¶
　代笠亭　王十朋代笠亭記吾家之西北原有田二¶
　　頃季弟昌齡即田之畔創容膝之亭而名以代笠¶
<pb:KR2k0044_WYG_050-15b>¶
　清安亭　隆慶平陽縣志在縣治林宜孫銘¶
　望月亭　愛濂亭　苒香亭　萬厯温州府志並在¶
　　平陽縣治¶
　西山爽氣亭　隆慶平陽縣志在縣南¶
　叢桂亭　明一統志在平陽縣治南宋時邑人同年¶
　　登文武科者十六人令徐以道為建此亭¶
　雨暘一憇亭　萬厯温州府志在平陽縣蕭家渡¶
　來儀亭　萬厯温州府志在平陽縣鳳山又有醉翁¶
<pb:KR2k0044_WYG_050-16a>¶
　　亭¶
　東耕亭　陸山亭　隆慶平陽縣志並在陸源¶
　應夢亭　萬厯温州府志在平陽縣鳳林鄉青華山¶
　　宋林夢桂記¶
　馭風亭　雪坡亭　倦游亭　問山亭　絶塵亭¶
　　萬厯温州府志並在平陽縣萬全鄉鳴山¶
　甘泉亭　萬厯温州府志在平陽縣金丹鄉宋徳祐¶
　　二王汲水處¶
<pb:KR2k0044_WYG_050-16b>¶
　雲松亭　仙壇記平陽縣仙壇舊有雲松亭¶
　此君亭　萬厯温州府志在平陽縣林宜孫記¶
　仰雲亭　平陽縣志在象灣山¶
　超覽亭　仙巖寺志在清虚樓後初名挹芳¶
　仰止亭　萬厯温州府志在瑞安縣仙巖邑令髙賔¶
　　為陳止齋建(髙賔仰止亭詩一道飛泉瀉兩崖四/山佳樹小亭偕坐消烟靄青天出千)¶
　　(仞峰頭/見止齋)¶
　觀瀑亭　温州府志在瑞安縣崇泰鄉仙巖梅雨潭¶
<pb:KR2k0044_WYG_050-17a>¶
　　側¶
　振玉亭　仙巖寺志在梅潭崖上坐觀飛瀑今改名¶
　　快亭¶
　憇蓮亭　仙巖寺志在慧光塔下¶
　翠微亭　萬厯温州府志在瑞安縣仙巖上宋木天¶
　　駿建¶
　流觴亭　仙巖寺志在憇蓮亭傍亭制八角曲池象¶
　　之鑿渠引泉宛然永和故事¶
<pb:KR2k0044_WYG_050-17b>¶
　尋壑亭　仙巖寺志在通元洞下¶
　海觀亭　萬厯温州府志在瑞安縣龍山塔院後改¶
　　名大觀¶
　潭風亭　浮舟亭　萬厯温州府志在瑞安縣來暮¶
　　鄉五雲瑜珈寺¶
　清音亭　名勝志在今泰順縣庫村宋郡守吳繹建¶
　交溪亭　名勝志在泰順縣受城門外¶
　川山亭　萬厯温州府志在泰順縣¶
<pb:KR2k0044_WYG_050-18a>¶
　蓮花巖亭　温州府志在泰順縣八都¶
　拱北樓　萬厯温州府志在子城上¶
　中和樓　東甌遺事在郡治圃内施守建¶
　鎮寧樓　萬厯温州府志在郡城拱辰門外下臨永¶
　　寧江¶
　池上樓　太平寰宇記謝公池在州西北積榖山之¶
　　東謝公夢恵連得詩於此萬厯温州府志在豐暇¶
　　堂北(謝靈運登池上樓詩潜虬媚幽姿飛鴻響逺/音薄霄媿雲浮栖川怍淵沈進徳智所拙退)¶
<pb:KR2k0044_WYG_050-18b>¶
　　(耕力不任狥祿返窮海卧疴對空林衾枕昧節候/褰開暫窺臨傾耳聆波瀾舉目眺嶇嶔初景革緒)¶
　　(風新陽改故隂池塘生春草園栁變鳴禽祁祁傷/幽歌萋萋感楚吟索居易永乆離羣難處心持操)¶
　　(豈獨古無/悶徵在今)¶
　謝公樓　晏公𩔖要在州東北五里本北門樓也萬¶
　　厯温州府志在郡城拱辰門上謝靈運游適之地¶
　思遠樓　方輿勝覽對西山羣峰瞰會昌湖里人於¶
　　此觀競渡萬厯温州府志在郡治西南宋郡守劉¶
　　述建元郡守阿都齊復建(林泉生思遠樓記思遠/樓在永嘉郡治之西冠)¶
<pb:KR2k0044_WYG_050-19a>¶
　　(山履湖為東州勝地以其思致幽逺故名或曰為/浮屠恵逺者非也舊樓燬於至正辛巳之冬又明)¶
　　(年癸未太守西夏嘉議公廣其故址作崇臺髙榭/甍飛棟舉燦然加盛於舊既成太守燕客其上遙)¶
　　(望晴峰落日長河流雲林園茂宻禾麥滿野蒲菰/荇芡之屬襍還川澗風颿烟艇漁歌樵唱相往來)¶
　　(應答於空濛杳靄間皆足以滌煩慮發幽趣也公/名阿都齊字孝卿由禮部出典是邦政務長厚云)¶
　　(葉適雪後思逺樓曉望詩臘盡凍初合風花江欲/平急從髙處賞已向嵗前晴莫與鬢争白試將身)¶
　　(比清樓頭接逺/岫厯厯正分明)¶
　浩然樓　王叔杲孤嶼記孤嶼江心寺林木交䕃殿¶
　　閣輝敞獨浩然樓峻竦洞達坐其中滄波可吸千¶
<pb:KR2k0044_WYG_050-19b>¶
　　峰森前孟襄陽所咏衆山遙對酒是也¶
　與造物游樓　趙師秀有題陳水雲與造物游樓詩¶
　　見温州府志¶
　文峰樓　永嘉縣志宋陳聖元早舉於鄉築此樓吟¶
　　咏自適¶
　泠吹樓　温州府志在暘湖(王至言泠吹樓詩吹臺/倒影湖波緑湖上風光)¶
　　(看不足三溪小匯如雲流岸草汀花還斷續夀藤/老樹周四圍横空白鳥銜魚飛平沙垂栁䕃小艇)¶
　　(烟波縹緲圍魚磯奕世相承此湖長慿虚傑構恣/清賞水光山色一凭闌十里荷香還蕩槳月節花)¶
<pb:KR2k0044_WYG_050-20a>¶
　　(時總稱情辟寒消暑拉同盟穠華不減長春苑虚/籟疑聞緱嶺笙酒杯茶局閒清晝湘簟疎簾明逺)¶
　　(岫竹下迷離催煮茶湖邉彷彿飄紅袖畫船搖曳/循洲渚明月霓裳敬白苧鶯語間闗緑樹中傲殺)¶
　　(東隣採蓮女甌越幽偏事事宜風流更覺勝/當時獨憐清夢蒹葭隔一水盈盈若有思)¶
　東樓　西樓　南樓　臨圃樓　並見楊蟠永嘉百¶
　　咏¶
　章義樓　萬厯温州府志在樂清縣驛頭舖南閤章¶
　　瓛建置義田三十畝晉安鄭善夫詩檢書已得忠¶
　　臣傳問俗兼聞章義樓¶
<pb:KR2k0044_WYG_050-20b>¶
　昭義樓　萬厯温州府志在樂清縣鶚頭(東甌遺事/嘉靖二十)¶
　　(五年海冦劫鶚頭處州牟洪/等拒戰勝之縣為立昭義樓)¶
　錢王樓　隆慶平陽縣志在前倉寳勝寺吳越錢王¶
　　曾宿於此址存¶
　静樂樓　戴星樓　温州府志並在瑞安縣治¶
　積翠樓　仙巖寺志在西積翠峰之前¶
　清虚樓　仙巖寺志在超覽亭前(王應辰春日再過/仙巖就清虚樓小)¶
　　(憇詩兠率何年寺春風兩度游覺花明寳樹法雨/灌靈湫徑轉聞松籟溪回見蕙洲繩牀猶可借信)¶
<pb:KR2k0044_WYG_050-21a>¶
　　(宿上/方樓)¶
　聽瀑樓　萬厯温州府志在瑞安縣雲頂院上(趙㞦/聽瀑)¶
　　(樓詩佛巖瀟洒亂山根一派從來八水/源瀉瀑横飛龍獨挂石形中斷虎雙蹲)¶
　紅雲閣　甌江逸志温州州治宋時建紅霞閣簷外¶
　　有紅梅二株又名紅雲閣(楊蟠紅雲閣詩重重風/日透花氣滿池塘誰把)¶
　　(紅雲比紅/雲無此香)¶
　澄心閣　萬厯温州府志在舊治秋香堂東¶
　滄浪閣　明一統志在府城内宋建¶
<pb:KR2k0044_WYG_050-21b>¶
　澄鮮閣　王叔杲孤嶼記孤嶼江心寺左為孤嶼亭¶
　　越亭數武爲澄鮮閣瞰長江有二巖矻立波心當¶
　　閣前西望掛彩諸峰如挾浪浮動焉¶
　冷翠閣　萬厯温州府志在郡城䕶國寺楊蟠有詩¶
　臺盤閣　温州府志在永嘉縣大羅山卧龍潭¶
　御覽閣　萬厯温州府志在永嘉縣金嶴福聖寺宋¶
　　髙宗駐蹕於此¶
　竹閣　見楊蟠永嘉百咏¶
<pb:KR2k0044_WYG_050-22a>¶
　鼇山閣　名勝志瑞安縣西峴山有鼇山閣在其上¶
　　宋建(蘇起鼇山閣詩從來海上足名山圓嶠方壺/指顧間頼有此軒相映帶盡收佳景在人寰)¶
　觀潮閣　名勝志在瑞安縣峴山上宋時建(葉適瑞/安縣㕔)¶
　　(事記郭西有觀潮閣遺址平視海門衆山葱蘢魚/龍變怪為一縣竒特王十朋觀潮閣詩髙臨無地)¶
　　(屹山腰今古知觀㡬度潮水鑑掛空波正滿鯨魚/入穴浪還消雪初出地神龍怒銀忽成山海若驕)¶
　　(聖世風濤合平靜/不應泛溢似前朝)¶
　問月臺　明一統志在府治東宋時築¶
　下馬臺　東甌遺事在元妙坊宋髙宗謁天慶宫神¶
<pb:KR2k0044_WYG_050-22b>¶
　　御時於此下馬¶
　吹笙臺　名勝志永嘉縣南吹臺山上有王子晉吹¶
　　笙臺(許景衡吹笙臺詩聞説笙臺上秋來鎖薜蘿/白雲常自在幽徑復誰過天末空懸睇尊前)¶
　　(且浩歌山林與廊/廟二者竟如何)¶
　飛綃臺　見楊蟠永嘉百咏¶
　秋月臺　温州府志在子城上¶
　雪臺　隆慶樂清縣志在縣治¶
　蛾眉臺　萬厯温州府志在平陽縣治東隅¶
<pb:KR2k0044_WYG_050-23a>¶
　舒嘯臺　瑞安縣志在清泉鄉東山筆架巖左宋許¶
　　景衡遷居於此髙宗賜額今遺址尚存¶
　妙高臺　瑞安縣志在清泉鄉¶
　讀書臺　仙巖寺志在仙巖上宋陳止齋讀書於此¶
　　鑿盥手盂於崖畔今尚存¶
　嘉樹臺　仙巖寺志在憇蓮亭右有古榕極怪¶
　瞿素宅　永嘉縣志縣有瞿嶼山吳義士瞿素所居¶
　李整宅　萬厯温州府志郡城内習禮坊晉李整捨¶
<pb:KR2k0044_WYG_050-23b>¶
　　宅爲崇安寺唐改開元寺¶
　劉冲宅　萬厯温州府志去郡東南四十里大羅山¶
　　唐劉冲隠居處後人稱㢘讓里¶
　李集宅　永嘉縣志唐宗室李集隠居茶山¶
　蔣湛宅　温州府志永嘉縣西五十里建牙鄉後梁¶
　　蔣湛隠此刺史季廣琛建牙持牒詣其家徴之¶
　李少和宅　名勝志永嘉縣大羅山宋李少和世居¶
　　於此太宗真宗屢召見之¶
<pb:KR2k0044_WYG_050-24a>¶
　朱士㢘宅　萬厯温州府志永嘉縣北仙桂鄉宋朱¶
　　士㢘居此¶
　周行已宅　東甌遺事郡城小雁池東畔有宋儒周¶
　　恭叔故居舊名浮沚今爲浮沚書院(周行已浮沚/記予浮雲其)¶
　　(仕泛然出油然歸有名無位凡民如也有鄉無居/逆旅如也僦室浄光山之下古西射堂之遺址蕞)¶
　　(然小洲繚以汋水予視吾生若漚起滅不常予視/吾身若萍去留無止以吾無止之身而處暫寓之)¶
　　(室聚沬也塵垢也蟬蜕也芻狗也於吾何有哉政/和嵗在執徐六月癸丑颶風大作橋隳門毁簷折)¶
　　(雨漫乃易橋以舟墐北户而南嚮增簷為軒寄容/足之茍安按爾雅水中可居曰洲其小者曰沚人)¶
<pb:KR2k0044_WYG_050-24b>¶
　　(所為曰潏予惡潏之名而欣沚之義於是總其名/曰浮沚浮沚之西舊為小閣名曰漚閣浮沚之東)¶
　　(新為小軒名曰萍軒其沚舊為門道所從出闢而/為室名曰浮室室者窒也窒吾心之隂幽不善也)¶
　　(其南假道於隣引舟而渡到彼岸焉名曰筏渡渡/者度也度一切陽明之善也是吾居也因水而為)¶
　　(洲因洲而為室因室而為名因名而為義義皆浮/義也寄焉宜也聊爾而已耳故吾不獨浮其仕又)¶
　　(且浮其居不獨浮其居又且浮其生然則有之而/何得無之而何失吾聞古之有道也貧而樂窮而)¶
　　(通豈謂是歟非曰能/之願學焉記以自警)¶
　蔡幼學宅　萬厯温州府志永嘉縣慶善坊宋尚書¶
　　蔡幼學居此¶
<pb:KR2k0044_WYG_050-25a>¶
　周侃宅　永嘉縣志招賢巷宋周侃居此¶
　伊導宅　永嘉縣志縣西南孝義鄉宋伊孝子居此¶
　葉適宅　名勝志永嘉縣有西湖南湖總謂之會昌¶
　　湖宋葉適世居西湖之水心號水心先生(萬厯温/州府志)¶
　　(適之先自處州之石林徙永/嘉城南水心其所居有華堂)¶
　戴溪宅　名勝志永嘉縣岷岡山宋儒戴溪築室其¶
　　上稱岷隠先生¶
　趙建大宅　萬厯温州府志永嘉縣六都新建街宋¶
<pb:KR2k0044_WYG_050-25b>¶
　　狀元趙建大所居¶
　阮放宅　隆慶樂清縣志湖潢山世傳晉阮放居此¶
　張廌宅　方輿勝覽樂清縣白鶴山一名丹霞山晉¶
　　張文君隠居於此郡守王羲之訪之文君遁入竹¶
　　去後捨爲白鶴寺文君名廌(焦千之文君宅詩曽/是文君宅幽深鎮翠)¶
　　(岑澗松迷白鶴溪石隠黄金丹竈今猶在簫臺尚/可尋予來不能厭誰共聽泉音李建中張文君宅)¶
　　(詩玉簫峰下仙君宅千樹巖花㡬百春/當日會稽王内史如何不見竹間人)¶
　張少府宅　孟浩然有除夜會樂成張少府宅詩(樂/成)¶
<pb:KR2k0044_WYG_050-26a>¶
　　(今樂/清縣)¶
　沈著作宅　萬厯温州府志在樂清縣澱村¶
　錢堯卿宅　隆慶樂清縣志蒲圻龍穴山宋錢堯卿¶
　　居此¶
　錢朝彥宅　温州府志在樂清縣白石¶
　王十朋宅　名勝志樂清縣東北三十里左原山羣¶
　　峰環繞中有田二千餘畝民居悉藏谷中一峰如¶
　　卓筆有梅溪蓴湖左嶺為小雁蕩王龜齡之居在¶
<pb:KR2k0044_WYG_050-26b>¶
　　焉(王十朋左原詩并序樂清之東有山名左原以/其居邑之左也中有左嶺左湖左口皆以左名)¶
　　(之予七世祖自杭徙温家於是原地雖荒僻有山/水足以自娛予丐祠得請日與兄弟隣里有杖屨)¶
　　(登臨之適原中景物可資賦詠者各識以詩預作/休休計先開小小園杖藜成日涉得趣與心論右)¶
　　(小小園一閣僅容膝閉門塵慮捐讀書心已懶髙/卧腹便便右便便閣小徑循園闢青青草色都主)¶
　　(人猶未仕時得理荒蕪右青青徑繞舍種修竹清/風長滿筵天姿本來浄不雨亦涓涓右涓涓林九)¶
　　(畹何人種光風泛國香林間今㡬許鼻觀日揚揚/右揚揚畹吾圃豈不富黄金無數錢誰云何用好)¶
　　(霜裏白鮮鮮/右鮮鮮砌)¶
　　(謹按王十朋有至樂齋賦有四友堂覩先君子遺/跡詩有書小成室詩有題東園詩有書率飲亭壁)¶
<pb:KR2k0044_WYG_050-27a>¶
　　(詩有自題陋齋詩有書/不欺室詩並宅中名也)¶
　林幹宅　隆慶樂清縣志在木榴山¶
　黄友宅　萬厯温州府志在平陽梅源御書忠節𫝊¶
　　家旌其閭¶
　林逢龍宅　平陽縣志在寳巖山下¶
　林景熙宅　名勝志昆山之隂有白石巷乃宋林景¶
　　熙所居¶
　陳傅良宅　名勝志在瑞安縣仙巖山陳傅良授徒¶
<pb:KR2k0044_WYG_050-27b>¶
　　於此朱晦翁來訪之書溪山第一四字¶
　王奕宅　温州府志在瑞安縣霞碧山宋霞碧山人¶
　　王奕居此¶
　卓敬宅　萬厯温州府志在瑞安縣卓嶴¶
　吳畦宅　泰順縣志唐吳畦宅今屬縣之庫村¶
　墨池　萬厯温州府志在城内墨池坊王右軍臨池¶
　　作書於此米芾書墨池二大字(葉式墨池記右軍/刺温多恵政政暇)¶
　　(輙復臨池以適其情後人因祠於郡城東南而尸/祝之祠之東為墨池其制方其水冽或云即逸少)¶
<pb:KR2k0044_WYG_050-28a>¶
　　(滌硯所至今水面時見墨㸃如蝌蚪汲之無有凡/鴻生碩儒游宦於茲者往往有所紀述使右軍無)¶
　　(他善而區區臨池之工亦何足志顧其生平履厯/有大焉者此温之人所以拳拳斯池更千百載庻)¶
　　(㡬乎甘棠/之風也)¶
　陽湖别墅　永嘉縣志郡城南暘嶴山有邑人王叔¶
　　杲陽湖别墅¶
　𤓰廬　温州府志薛師石築室會昌湖上名曰𤓰廬¶
　　(趙師秀薛氏𤓰廬詩不作封侯念悠然逺世紛惟/應種𤓰事猶被讀書分野水多於地春山半是雲)¶
　　(吾生嫌已老/學圃未如君)¶
<pb:KR2k0044_WYG_050-28b>¶
　雲門福地　萬厯温州府志在樂清縣治東澄清坊¶
　　宋紹興中令王𫝊作亭(劉黻雲門福地記雲門界/闤闠區中東侵西軼茀而)¶
　　(不治者㡬寒暑矣少府俞君道明攝縣事首訪民/瘼且知茲土不克復其舊者勢家軋之也俞君曰)¶
　　(夫既謂之福地則亦一邑之民望也長民者不以/怵而阻則以懈而寘夫奚取遂按圖經發蕃啓塞)¶
　　(而盡得之周以垣墉揭以門扁而求記於予夫道/家者流所謂洞天福地特其寓耳賢令尹心乎子)¶
　　(其民不畏强禦不憚勤勞苟有以/福吾民是即福地也咸淳二年記)¶
　盤谷精舍　温州府志在樂清縣盤谷山宋王十朋¶
　　之孫築精舍於此¶
<pb:KR2k0044_WYG_050-29a>¶
　登瀛門　明一統志在樂清縣東以宋王十朋魁天¶
　　下故名路出黄巖縣界¶
　種玉畦　萬厯温州府志在瑞安縣福全山陶𢎞景¶
　　修煉之所¶
　陶𢎞景丹室　元豐九域志在瑞安縣西四十里(周/行)¶
　　(已陶隠居丹室記崇寧三年夏六月維揚吕君少/逸來涖是邑以其餘暇厯覽山川得陶隠居先生)¶
　　(丹室於陶山佛寺先生本史故不載嘗至此方賈/嵩采登真訣作别傳云梁天監中自海道至永嘉)¶
　　(得木榴嶼居之以作丹今永嘉境中無所謂木榴/嶼者而室之下有仙壇丹井雖嵗乆相傳不可驗)¶
<pb:KR2k0044_WYG_050-29b>¶
　　(考然山之為陶山舊矣豈山以人著乎按諸家傳/皆云先生長七尺二寸神儀明秀膚色晢澤今其)¶
　　(像繪乃趙清獻公得/閣下本傳置室中)¶
　升仙壇　瑞安縣志陶山前江後湖陶𢎞景隠此有¶
　　升仙壇¶
　大荆驛古樟　王思任雁蕩山記古樟抱十人¶
　¶
　¶
　浙江通志卷五十¶
