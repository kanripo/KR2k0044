# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.217348
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0044_WYG_023-1a>¶
欽定四庫全書¶
　浙江通志卷二十一¶
　山川(十三/)¶
　　處州府(麗水縣/附郭)¶
　檡山　嘉靖浙江通志在縣西南一里長岡秀隴多¶
　　生檡木上有孔廟又名廟山¶
　棗山　栝蒼彚紀今郡治在其麓¶
　茭山　栝蒼彚紀在棗山北(皇甫汸過茭山詩張平/棲隱處閉户只翛然心)¶
<pb:KR2k0044_WYG_023-1b>¶
　　(遠雲林外春歸花鳥先草間寒積雪竹/下暗鳴泉欲訪辛夷塢題詩寄輞川)¶
　錦山　崇禎處州府志在棗山東北舊多蒔桃栁若¶
　　錦繡然¶
　月山　嘉靖浙江通志在茭山西海月初升此山先¶
　　得其光¶
　萬象山　栝蒼彚紀在月山西俯臨城邑近挹溪光¶
　　城中山之最高者(皇甫汸登萬象山詩蓮城最高/處蘭若此中開水見東溪去僧)¶
　　(聞西域來鳥啼喧梵座花雨淨/經臺觀萬俱清絶何須得象回)¶
<pb:KR2k0044_WYG_023-2a>¶
　梅山　姜山　名勝志並在棗山西南¶
　富山　崇禎處州府志古三皇嶺¶
　　　麗水縣(城外/山川)¶
　夀元山　舊浙江通志為郡治鎮山名勝志在北城¶
　　外¶
　白雲山　舊浙江通志在府城北十里山頂有鏡心¶
　　池(孟淳白雲山詩萬疊巉巖一徑開中間空洞/白雲堆陽坡草軟人稀到定有青猿曝背來)¶
　靈山　栝蒼彚紀上有靈山寺(劉涇游靈山詩塵土/孤城空自忙不知精)¶
<pb:KR2k0044_WYG_023-2b>¶
　　(舍早秋涼林間磬曲折三里天上金光明滿堂淨/飯打魚刳老木寒灰添火爇名香鵓鴣山脚溪聲)¶
　　(好流入人/間雨意長)¶
　城門山　名勝志踰白雲為城門山永嘉記云城門¶
　　山瀑布值風散為雨遇日散為青虹¶
　麗陽山　嘉靖浙江通志在縣北七里縣之名麗以¶
　　此上有龍潭石室天井下環清溪曰麗陽溪¶
　稽勾山　栝蒼彚紀在夀元北百里崔巍盤繞亘二¶
　　十餘里為甌栝士民往京省之間道¶
<pb:KR2k0044_WYG_023-3a>¶
　劉山　栝蒼彚紀宣徳間溫守何文淵卻金於此有¶
　　司就其地建卻金館¶
　大連雲山　名勝志在縣西南六十里巉巗陡絶上¶
　　連雲霄栝蒼彚紀一名沙溪尖與青田小連雲山¶
　　相界¶
　大杉源山　崇禎處州府志跨麗水雲和之間山下¶
　　有大杉狐梯二潭¶
　木竂山　崇禎處州府志景寧接界¶
<pb:KR2k0044_WYG_023-3b>¶
　石羊山　太平寰宇記山石如羊有蘭若溪溪有一¶
　　穴深數丈¶
　天馬山　栝蒼彚紀山形如馬又如幞頭俗呼幞頭¶
　　山北拱縣學¶
　南明山　栝蒼彚紀在府城南七里上有印月池獻¶
　　花巖高陽洞石梁米芾書南明山三字崖刻靈崇¶
　　二字乃葛洪穎書(夏浚南明山詩栝蒼南明山天/造頗奇絶瀑布灑晴雨石梁度)¶
　　(夜月洞引高陽侣亭表靈崇/碣興來一振衣清風生兩腋)¶
<pb:KR2k0044_WYG_023-4a>¶
　大梁山　名勝志在縣南二十里北跨麗水南跨青¶
　　田¶
　巾子山　名勝志在城東十里山形如巾¶
　少微山　舊浙江通志在府城東南十里郡應少微¶
　　處士星故以之名郡乂以名山舊祀少微星君於¶
　　此(劉基少微山詩少微山上太微宫山下樓臺起/半空丹井石牀纒土脈瓊窗翠户出天風傳聞)¶
　　(仙子時常到應是神霄有路通㑹/待九秋明月夜高吹鐵笛看青葱)¶
　高畬山　栝蒼彚紀去郡西五十里北跨宣平西跨¶
<pb:KR2k0044_WYG_023-4b>¶
　　松陽峯巒攅簇草樹蓊蔚俯視諸山環列如几席¶
　　下西山之最高者¶
　鷹鳥山　栝蒼彚紀山有三峯在高畬之南上曰靈¶
　　峯中曰翠峯下曰岑峯俱有僧舍林巒秀麗為諸¶
　　山冠¶
　風門山　舊浙江通志在府城西三十里栝蒼彚紀¶
　　上有三穴深邃風自中出每夜靜月明白氣起自¶
　　山麓上徹霄漢¶
<pb:KR2k0044_WYG_023-5a>¶
　石僧山　舊浙江通志在府城西四里栝蒼彚紀山¶
　　有一石狀如癯僧(崇禎處州府志宋紹興間劉大/中以兵部尚書出守未幾召還)¶
　　(上問石僧之狀大中對以詩曰雲作袈裟石作身/巖前獨立幾經春有人問我西來意黙黙無言總)¶
　　(是/真)¶
　天王山　方輿勝覽在府城西北隅城壁繞其上有¶
　　唐時天王像故名(劉涇天王山詩金壁為家定化/城書牀南堰畧相迎人間蝶夢)¶
　　(正深黒天上木魚初發明半里好峯招隱路一枝/枯竹助閒行巳慙懷紱無高致可更標門著姓名)¶
　桃山　崇禎處州府志舊多産桃去郡西五里¶
<pb:KR2k0044_WYG_023-5b>¶
　小栝山　真誥小栝山即小栝蒼山在永嘉溪橋之¶
　　北左慈元放所治栝蒼彚紀衆山環簇狀如蓮花¶
　　又名蓮城山徑路盤紆亦名九盤嶺唐宋州治皆¶
　　在焉¶
　佛頭巖　舊浙江通志下二十里為青田界¶
　巄崆巖　崇禎處州府志有石洞如屋可坐十許人¶
　　(劉涇巄崆巖詩蒼崖如堂石如踞橋梁如繩/水如布下有樵夫踏破雲世間那復知深處)¶
　三巖　栝蒼彚紀距城一里踞西山之垠宋皇祐間¶
<pb:KR2k0044_WYG_023-6a>¶
　　知州李堯俞名其右曰清虚中曰白雲左曰朝曦¶
　天堂洞　崇禎處州府志距城三十五里上有迎天¶
　　堂下有蟄龍洞祈雨輒應縣東山之最高者¶
　碧湖　崇禎處州府志鄉人立市於此以丑辰日集¶
　　諸貨物交易邑西一都㑹也¶
　麗陽溪　栝蒼彚紀在麗陽山下源出練水舊浙江¶
　　通志栝城之水止麗陽溪一源溪設二閘旱則閘¶
　　入溪之水以灌城潦則閘入城之水以歸溪(趙汝/迕栝)¶
<pb:KR2k0044_WYG_023-6b>¶
　　(溪停舟詩樹古半成槎溪邊厯厯斜寒林欲無路/小塢不多家去客背流葉停舟見暮鴉朝朝省秋)¶
　　(水頻減/一痕沙)¶
　好溪　名勝志即東溪也自縉雲大盆山西流為東¶
　　渡東折於大程經石口秋塘諸渡達於洞溪¶
　浯溪　崇禎處州府志在太平渡¶
　洞溪　栝蒼彚紀在東溪東二里(方干洞溪詩氣象/四時清無人畫得)¶
　　(成衆山寒疊翠兩派緑分聲坐月何曽夜/聴松不似晴混元融結後便有此溪名)¶
　大溪　名勝志亦名洄溪源自龍泉來入縣界東南¶
<pb:KR2k0044_WYG_023-7a>¶
　　流逕青田至永嘉入海¶
　突星瀨　栝蒼彚紀在縣東四十五里一名惡溪晉¶
　　王右軍游惡溪歎其奇絶書突星瀨於石後里人¶
　　苦州縣摹打之繁推石墮水中¶
　猫兒潭　崇禎處州府志昔有術者檄龍於百尺潭¶
　　以禱雨龍奔化為猫入潭故名¶
　石牛潭　栝蒼彚紀一名鏡潭為上游諸邑要津有¶
　　通濟橋維舟為梁¶
<pb:KR2k0044_WYG_023-7b>¶
　　　縉雲縣¶
　翠微山　名勝志縣治所倚即李陽冰以中峯名之¶
　　者¶
　金紫山　名勝志在南溪與縣治對麓有毛翁巖宋¶
　　毛維瞻為尉暇則飲此¶
　湧翠山　名勝志在縣西里許一名西巖¶
　雲塘山　崇禎處州府志在縣北朝京門外¶
　雲峯山　縉雲縣志在縣西五十里巖有飛泉如白¶
<pb:KR2k0044_WYG_023-8a>¶
　　練¶
　大小君子山　崇禎處州府志在縣北十五里¶
　吏隱山　方輿勝覽在州東北五十里瀑布飛泉灑¶
　　落三百餘丈上有四井周囘四丈栝蒼彚紀一名¶
　　窪尊山李陽冰篆吏隱山三字於壁鑿巖為窪尊¶
　　而飲之竒跡尚存作忘歸臺窪尊二銘刻於石(李/陽)¶
　　(氷窪尊銘舉瓢自挹既挹曰再方飲曰舉飲卒曰/罄不再有觥忘歸臺銘疊嶂迴抱中心翠微隔山)¶
　　(見川溝塍如棋環溪石林春迷四時曲成吏隱可/以忘歸朱彝尊忘歸臺詩連山積翠深白日空林)¶
<pb:KR2k0044_WYG_023-8b>¶
　　(廣落景不逢人/長歌自來往)¶
　仙都山　仙都山志古名縉雲山按道書洞天三十¶
　　六所仙都第二十九名元都祁先洞天周回三百¶
　　里黄帝駕火龍上升處山巔有石屋世傳為洞天¶
　　之門史記載縉雲本黄帝夏官之名張守節云栝¶
　　蒼縉雲縣其所封也太平寰宇記云唐置縉雲縣¶
　　又以栝州為縉雲郡葢以其地有縉雲山故也今¶
　　縣在山之西二十三里圖經云唐天寶七年六月¶
<pb:KR2k0044_WYG_023-9a>¶
　　八日彩雲起於李溪源覆繞縉雲山獨峯之頂雲¶
　　中仙樂響亮鸞鶴飛舞俄聞山呼萬嵗者九諸山¶
　　皆應自申至亥乃息刺史苗奉倩上其事於朝勅¶
　　改今名元豐九域志一名朋峯山(韋翃仙都山銘/亭亭仙都峻極)¶
　　(維嵩屹立溟右削成浙東發地直方摩霄穹崇靈/沼在上祥雲積中目視不及翰飛靡窮軒后攸訪)¶
　　(碧峯是冲萬夀報響九成來空籙作懲止年祈感/通莫高匪慈造化之功曹唐仙都即景詩黄帝登)¶
　　(真處青青不記年孤峯應礙日一柱自擎天石怪/常棲鶴雲閒若有仙鼎湖看不見零落數枝蓮吳)¶
　　(説仙都山詩佳處從來説鼎湖兹遊直欲到清都/參天玉笋千尋許墮地金蓮十丈無江觀便思眠)¶
<pb:KR2k0044_WYG_023-9b>¶
　　(一柱海山今喜識方壺直須買/取鵞溪絹要畫滄洲水墨圖)¶
　獨峯山　仙都山志一名仙都石謝靈運名山記云¶
　　縉雲山旁有孤石屹然干雲高二百丈頂有湖生¶
　　蓮花舊東陽記一名丹峯山¶
　步虛山　仙都山志在仙都山前疊嶂倚空羣峯掩¶
　　映又有小峯列如北斗名曰斗巖古老云黄帝常¶
　　煉丹於此¶
　好山　仙都山志在仙都山西初暘谷宋紹興間轉¶
<pb:KR2k0044_WYG_023-10a>¶
　　運使李士舉常遊仙都有華屋重重對好山之句¶
　　由是得名(李上舉過仙都徐氏山居詩四海無塵/戰馬閒稻梁桑柘綠回環不知盡是君)¶
　　(王力華屋重/重對好山)¶
　大象山　縉雲縣志在縣西南二十里形如卧象¶
　大姥山　崇禎處州府志在縣西南三十五里¶
　姑婦山　嘉靖浙江通志在小蓬萊山之東五里上¶
　　有二石相上下又名母子山¶
　萬松山　縉雲縣志在縣東五里山勢盤旋林巒森¶
<pb:KR2k0044_WYG_023-10b>¶
　　秀¶
　括蒼山　崇禎處州府志一名蒼嶺圖經十大洞天¶
　　此為第十道書名成徳隱真洞天周迥三百里東¶
　　跨仙居南控臨海(五岳圖序括蒼山東岳之佐命/抱朴子按仙經可以合藥者大)¶
　　(小天台山四望山葢竹山括蒼山皆是正神在其/中上皆生芝草有道者登之神助為福藥必成劉)¶
　　(昭禹括蒼山詩盡日行方半諸山直下看白雲隨/步起危徑直天盤瀑頂橋形小溪邊釣影寒註成)¶
　　(空太息元/鬚改非難)¶
　靈龜山　嘉靖浙江通志在縣東三十五里左曰東¶
<pb:KR2k0044_WYG_023-11a>¶
　　山右曰西山山之中有石狀如龜其背有紋¶
　官山　舊浙江通志在縣東七十里嘉靖浙江通志¶
　　接台州境薪竹之饒民利賴之¶
　大㟄山　縉雲縣志在十四都上有七十二洞界青¶
　　田¶
　黄龍山　栝蒼彚紀四圍陡絶池水潔清相傳有龍¶
　　潛此葢縣北之控阨也¶
　厯山　縉雲縣志在縣西北四十里有摧車坑架鼓¶
<pb:KR2k0044_WYG_023-11b>¶
　　巖上有舜廟下有龍津¶
　漦山　崇禎處州府志在縣西北二十五里舊傳有¶
　　龍遺漦於此因名¶
　仁夀山　舊浙江通志在縣西北五十里¶
　瀑布山　崇禎處州府志在縣北三十五里飛泉灑¶
　　落二百餘丈¶
　葛竹山　栝蒼彚紀在縣西北五十里世傳葛洪煉¶
　　丹於此遺筆化笋成竹人取其笋可書數十字¶
<pb:KR2k0044_WYG_023-12a>¶
　大盤山　崇禎處州府志在縣東北一百二十里水¶
　　源從此出與東陽界¶
　小仙都山　澄懷録縉雲南峯之東謂之小仙都有¶
　　二石如人形俯而相先後俗呼新婦石¶
　小蓬萊　仙都山志在仙都之西潭心有小島上多¶
　　怪石竒樹潭之南有石壁高可百仞四明樓鑰大¶
　　書小蓬萊三字刋於壁以亭覆之¶
　岱嶺　崇禎處州府志在縣北一里嶺左之水流於¶
<pb:KR2k0044_WYG_023-12b>¶
　　好溪厯麗水青田以達溫州入海嶺右之水流於¶
　　龜溪厯永康蘭谿以達杭州入江¶
　三嶺　崇禎處州府志在縣西南三十五里麗水界¶
　　高峻難陟明耿再成築寨於此¶
　茭嶺　崇禎處州府志在縣西北四十里界於武義¶
　　邑之要害處¶
　馮公嶺　栝蒼彚紀善士馮大杲所鑿宋楊億比於¶
　　蜀劍閣云¶
<pb:KR2k0044_WYG_023-13a>¶
　謝公巖　縉雲縣志在縣南五里謝靈運常遊此故¶
　　名(徐徳輝初夏游謝公巖詩又取紗衣換天時起/細風清隂花落後長日鳥啼中水國乘舟樂巖)¶
　　(扉有路通州民多/到此猶自憶髯公)¶
　仙榜巖　崇禎處州府志在縣東十五里峭壁千仭¶
　　色頳一名小赤壁¶
　隱真洞　仙都山志在步虛山巔巖石玲瓏宛若窗¶
　　牖唐劉隱真先生修煉之所¶
　仙水洞　仙都山志在步虛山麓郡志一名鏡巖唐¶
<pb:KR2k0044_WYG_023-13b>¶
　　周景復先生修煉之所(陸龜䝉寄題鏡巖周尊師/所居詩見説身輕鶴不如)¶
　　(石房無侣共雲居清晨自削靈香柹獨夜空吟碧/落書十洞飛精應遍吸一簪秋髪未曽梳知君便)¶
　　(入懸珠㑹早晚/來騎白鯉魚)¶
　初暘谷洞　仙都山志在仙都山西有石室洞房虛¶
　　敞可居以東向先得日故名崖上有三大字或云¶
　　李陽氷篆¶
　金龍洞　仙都山志在步虛山東深不可測道家所¶
　　稱洞天者此也宋天禧四年投金簡於中¶
<pb:KR2k0044_WYG_023-14a>¶
　阮客洞　栝蒼彚紀在縣治東一百五十里唐李陽¶
　　氷題洞額鐫於石上(歐陽修李陽氷題洞額鐫石/跋阮客者不見其名氏蓋縉)¶
　　(雲之隠者也陽氷篆字世傳多/矣此磨滅而僅存尤可惜也)¶
　鼎湖　仙都山志即獨峯頂上湖也常生蓮花按唐¶
　　宋以來名公題咏並以鼎湖稱之¶
　好溪　崇禎處州府志在縣治前源出大盤山山横¶
　　亘縉雲東陽永康仙居四縣源深流長厯麗水達¶
　　溫州輿地廣紀處州惡溪舊多水怪唐刺史段成¶
<pb:KR2k0044_WYG_023-14b>¶
　　式有善政怪自去改名好溪¶
　鍊金溪　仙都山志源出大盆山至仙都則名鍊金¶
　　水中有石與獨峯之根連續一片其平如砥兩岸¶
　　相望濶三十餘丈而水深僅尺許唐隱真先生元¶
　　墟志曰鍊金溪畔足以濯纓則鍊金之名古矣¶
　管溪　縉雲縣志在縣東七十里¶
　百丈潭　崇禎處州府志在縣東一百二十里有三¶
　　潭周回皆石各百餘丈水深莫測巖瀑瀉練時有¶
<pb:KR2k0044_WYG_023-15a>¶
　　龍潛昔周闍黎取雨於此曾有神應¶
　金花潭　仙都山志在練溪暘谷洞前世傳鼎湖金¶
　　蓮瓣落此¶
　赤壁潭　崇禎處州府志在縣東六十五里即巖門¶
　　潭南旁有巖壁峻百仞廣半里餘下有茂林堪憩¶
　　宋人鐫小赤壁三字於巖上¶
　　　青田縣¶
　青田山　嘉靖浙江通志在縣西北一里舊經云葉¶
<pb:KR2k0044_WYG_023-15b>¶
　　法善棲此學道田産青芝故名上有試劍石下有¶
　　洞可容數人石壁上刺混元峯三字未詳何人書¶
　　也前有井乳泉湧出不竭¶
　錦屏山　栝蒼彚紀在縣西三里青田縣志狀如屏¶
　湧泉山　青田縣志在縣東一里¶
　東寶山　嘉靖浙江通志在湧泉山東八里又曰文¶
　　筆山¶
　披雲山　舊浙江通志在縣南五里崇禎處州府志¶
<pb:KR2k0044_WYG_023-16a>¶
　　高數百丈若雲翔波湧勢¶
　大鶴山　栝蒼彚紀在城北二十里所謂第十三洞¶
　　天也周回五百里永嘉記云青田有雙白鶴年年¶
　　生子子長飛去又道書載元鶴洞天在處州青田¶
　　許白雲集青田大鶴洞有葉法善試劍石舊有元¶
　　鶴巢於上復有青牛在下(許謙青田大鶴洞詩榕/影扶疎路九迴仙家那)¶
　　(復著塵埃山間田在牛終隱石上巢空鶴不來丹/竈無灰惟白草劍鋒有跡自蒼苔洞中道士今何)¶
　　(處三扣雲/□杳莫開)¶
<pb:KR2k0044_WYG_023-16b>¶
　巾子山　栝蒼彚紀卓立如巾為縣第一高峯絶頂¶
　　一覽福台溫處四郡皆在目前上有龍湫祈旱輒¶
　　應¶
　金田山　青田縣志在縣北十里下有石井龍湫¶
　南田山　舊浙江通志在縣南一百五十里栝蒼彚¶
　　紀下有黄莊樓百丈漈右有吳埠橋古稱七十二¶
　　福地南田居其一誠意伯劉公族居此山周二百¶
　　里土沃宜稻嵗旱豐稔如常¶
<pb:KR2k0044_WYG_023-17a>¶
　丁公尖山　崇禎處州府志在縣西十里上有龍潭¶
　應台山　青田縣志在縣西六十里山脈發自天台¶
　石葢山　青田縣志在縣西六十里二山峙立中有¶
　　大石横覆其上下可容數十人因名¶
　石佛山　舊浙江通志在縣西五里濵溪有高石二¶
　　丈餘其狀如佛¶
　大小連雲山　青田縣志在縣西南一百二十里¶
　石樓山　栝蒼彚紀在縣西七十里雲霧擁結狀若¶
<pb:KR2k0044_WYG_023-17b>¶
　　樓臺¶
　葱陽山　青田縣志在縣西五十里極峻險¶
　占陽山　舊浙江通志在縣西一百里¶
　芝溪嶺(一名天/梯嶺)　崇禎處州府志崎嶇險峻人馬難¶
　　行寺僧仁達募工改築¶
　石門洞　方輿勝覽在縣南七十五里兩峯壁立高¶
　　數十丈相對如門因名有瀑布直瀉至天壁凡三¶
　　百尺自天壁飛灑至下潭凡四百尺栝蒼彚紀宋¶
<pb:KR2k0044_WYG_023-18a>¶
　　永嘉太守謝靈運躡屐來游始開此洞(謝靈運石/門新營詩)¶
　　(躋險築幽居披雲卧石門苔滑誰能步葛弱豈可/捫嫋嫋秋風過萋萋春草繁羙人游不還佳期何)¶
　　(由敦芳塵凝瑤席清醑滿金尊洞庭空波瀾桂枝/徒扳翻結念屬霄漢孤景莫與諼俯濯石下潭仰)¶
　　(看枝上猿早聞夕飈急晚見朝日暾崖傾光難留/林深響易奔感往慮有復理來情無存庶待乘日)¶
　　(車得以慰營魂匪為衆人説冀與知音論謝靈運/登石門最高頂詩晨䇿尋絶壁夕息在山棲疏峯)¶
　　(枕高館對嶺臨迴溪長林羅户穴積石擁階基連/巖覺路塞宻竹使徑迷來人忘新術去子惑故蹊)¶
　　(活活夕流駛噭噭夜猿啼沈㝠豈别理守道自不/攜心契九秋榦目玩三春荑居常以待終處順故)¶
　　(安悱惜無同懷客共登青雲梯王開平石門洞詩/層崖立水湄絶壁萬絲垂長是烟雲䕶不分晴雨)¶
<pb:KR2k0044_WYG_023-18b>¶
　　(時嵐多琳宇濕苔滑石橋危得句停舟寫春衫潤/不知林景熈石門洞詩臨溪雙石如層城中有洞)¶
　　(天門不扄杖藜穿莎入微徑石藤絡樹春冥冥渴/猿引子下飲澗山瓢我亦分清冷一重一揜翳復)¶
　　(朗朱門金榜開殊庭衆峯環拱受約束何年神造/驅五丁縹緲樓臺鐘磬寂薜荔紛披窗户清黄冠)¶
　　(羽服者誰子瓊臺坐閲南華經客來揖坐松下石/呼茶細瀹枸杞靈笑遣靑衣導予步峯迴路轉銀)¶
　　(河傾初看絶壁走雲霧倐聴萬壑驅風霆不知何/代擘青峽明珠萬斛皆龍腥欲喚琴高借仙鯉濛)¶
　　(濛山雨吹孤亭顧&KR1671;再游石門洞詩蒼然栝東山/百里縈青碧石門忽中斷窈窕開仙宅遥窺日月)¶
　　(深却轉烟霧隔中天屹樓居星斗挂几席芳巖眩/綺繡叢巘圍蒼壁山鬼不避人驚猿嘯窺客披榛)¶
　　(上孤亭奇觀壯心魄穹厓倚天懸瀑水半空射高/流横雜佩直下垂疋帛分作四山喧散為千頃澤)¶
<pb:KR2k0044_WYG_023-19a>¶
　　(初冬天未寒晨曦映嵐赫重來意彌眷獨往任所/適信美愜心期胡為老行役終然脱塵網高舉凌)¶
　　(風/翮)¶
　青田溪　元和郡縣志在縣西南十八里¶
　沐鶴溪　名勝志在縣西南五十里出於鶴口嶺經¶
　　白巖至大郎回小郎回為浣紗溪¶
　浣紗溪　栝蒼彚紀宋謝靈運游石門入沐鶴鄉有¶
　　二女浣紗嘲以詩二女忽不見¶
　　　松陽縣¶
<pb:KR2k0044_WYG_023-19b>¶
　邵山　尖山　玉亘山　栝蒼彚紀在縣治北五里¶
　　三峯聨合狀若筆架縣之鎮山也¶
　西屏山　嘉靖浙江通志在縣西一里上有靈霄臺¶
　　半月泉旁有望松嶺¶
　紫金山　石笋山　舊浙江通志俱縣西五里松陽¶
　　縣志石筍山雙峯對峙石磴千尋峭拔如筍下臨¶
　　大溪¶
　射堋山　舊浙江通志在縣東十五里形類射堋¶
<pb:KR2k0044_WYG_023-20a>¶
　馬鞍山　舊浙江通志在縣西四十八里括蒼彚紀¶
　　如馬鞍狀横截水口陟其巔可逺瞰郡城¶
　七寶山　舊浙江通志山北舊出礦今絶¶
　南洲山　崇禎處州府志山下有渡¶
　獨山　栝蒼彚紀在縣治南永嘉記云其山孤峙旁¶
　　無連接故名一名百仭山(沈晦游百仞山詩山頭/白雲如擘絮竹雞無聲)¶
　　(鳩喚婦團團朝日上林梢寒食梨花溪口路一峯/獨秀横溪隂青林倒影千丈深上有白龍蟄幽洞)¶
　　(嵗旱往往能為霖如今寂寞空山裏古屋荒壇/冷紅紫會㸔前度種花人他年來作巢居子)¶
<pb:KR2k0044_WYG_023-20b>¶
　戴火山　栝蒼彚紀即留明洞山多奇勝有戴火仙¶
　　廟¶
　箬竂山　松陽縣志在縣西南一百四十里¶
　烏䃪山　栝蒼彚紀舊出銀冶今塞¶
　蟾湖山　崇禎處州府志高四千仞正統間鄉人築¶
　　寨於此¶
　石印山　栝蒼彚紀有義和橋凡四十八座¶
　道觀山　栝蒼彚紀中有叢石如林有小桃源桃核¶
<pb:KR2k0044_WYG_023-21a>¶
　　洞臥雲巖浴丹井¶
　九芝山　松陽縣志在縣西南十五里崇禎處州府¶
　　志山曾産芝九莖¶
　南巖山　崇禎處州府志在縣南十里名勝志幽勝¶
　　甲一邑東有石筍高四五丈泉出石坎名馬蹄泉¶
　横山　名勝志在縣南十里如雲横空中高三百丈¶
　上方山　松陽縣志在縣西五里唐進士毛雲龍煉¶
　　丹於此泉出巖中大旱不竭傳曰煉丹井(沈晦上/方山居)¶
<pb:KR2k0044_WYG_023-21b>¶
　　(詩天畔羣山一草亭半溪花雨烟㝠㝠老翁投老/得此景日與溪山同醉醒此生真與世相忘投老)¶
　　(生涯寄上方洗足闗門枕/書睡連山松檜雨浪浪)¶
　卯山　名勝志在縣西二十里有怪石如松有枝葉¶
　　唐葉法善家於此(呉天澤夘山詩丁字碑殘驚夢/筆夘山丹就建元壇猶餘抛下)¶
　　(仙棊子留與/人間作石看)¶
　酉山　名勝志與夘山對各以方向為名亦法善往¶
　　來處也¶
　石甖山　松陽縣志在縣西四十里旁無聨屬若石¶
<pb:KR2k0044_WYG_023-22a>¶
　　甖然¶
　長松山　栝蒼彚紀因以名縣一名牛首山上有龍¶
　　潭有九雲峯葉法善解化於此¶
　南嶺　崇禎處州府志最稱險峻西南一阨塞也横¶
　　溪之水出焉¶
　望松嶺　名勝志在縣治西一里舊傳王羲之望松¶
　　於此¶
　雲巖　名勝志在城西一里有石洞洞口有臥龍岡¶
<pb:KR2k0044_WYG_023-22b>¶
　烈婦巖　崇禎處州府志正統末鄉人避冦於此守¶
　　寨人何志福通賊破之婦女多投巖死故名¶
　松陽溪　栝蒼彚紀上有界首橋及渡下有觀口上¶
　　下二橋及觀口渡金梁渡有響巖橋至堰首會龍¶
　　泉水經郡城達青田入於海¶
　白龍津　名勝志在蟾峯山麓¶
　　　遂昌縣¶
　瑞山　嘉靖浙江通志在縣治南半里舊有紫雲盤¶
<pb:KR2k0044_WYG_023-23a>¶
　　結於上人謂瑞氣故以名山有井曰煉丹井右為¶
　　尖山左為塔山宋縣令朱元成因尖山崒嵂建塔¶
　　於土鼓壇之上曰雙峯塔與尖山對峙因名塔山¶
　白馬山　崇禎處州府志在邑西二十里又名丁公¶
　　山相傳昔有丁公家山下喜跨白馬殁為神故名¶
　君子山(一名/城山)　栝蒼彚紀在縣治西南百步山麓多¶
　　士夫家故名¶
　妙高山　遂昌縣志在邑西秀麗峻拔葢縣之近而¶
<pb:KR2k0044_WYG_023-23b>¶
　　尊者¶
　屛風山　栝蒼彚紀妙高山西南狀如玉扆¶
　曾山　崇禎處州府志在縣西十里名文筆峯俗名¶
　　尖山¶
　魚袋山　名勝志瑞山之次崇禎處州府志象雙魚¶
　　袋故名¶
　西明山　名勝志在縣東十里巉巖峻絶下臨大溪¶
　青城山　栝蒼彚紀上有飛瀑龍井相公巖玉女芙¶
<pb:KR2k0044_WYG_023-24a>¶
　　蓉二峯(湯顯祖青城山詩萬仭飛泉挂石龍青城/如霧洗芙蓉自非仙令鳴琴罷誰瞰秋窗)¶
　　(玉女/峯)¶
　唐山　嘉靖浙江通志在縣北一十八里山北二峯¶
　　如卓筆相向又名羅漢峯五代時僧貫休所居菴¶
　　北有淵廣五畝有虎跑泉澄澈不竭一名虎邱¶
　飛鶴山　遂昌縣志在縣東一里山形似鶴張翅迴¶
　　翔¶
　平昌山　栝蒼彚紀在縣東十五里兩山前後相疊¶
<pb:KR2k0044_WYG_023-24b>¶
　　形如昌字縣名本此¶
　尹公山　遂昌縣志在邑東三十里與百丈巖相連¶
　　隋大業中有尹姓者煉丹於此因名¶
　牛頭山　名勝志與松陽接境遂昌縣志峯巒層疊¶
　　有九又名九雲山¶
　月山　嘉靖浙江通志在縣西四十五里狀如月與¶
　　瑞牛山相對¶
　湖山　名勝志在縣北七十里突峙溪口¶
<pb:KR2k0044_WYG_023-25a>¶
　獨山　崇禎處州府志在縣西八十里一名天馬山¶
　　一名赤壁山(徐應亨獨山詩崚嶒見獨山鼓楫向/西灣噴雪灘聲急留雲石色斑峯迴)¶
　　(頻指㸃徑仄斷躋攀轉/憶湞陽峽徘徊積翠間)¶
　大樓巖　栝蒼彚紀在縣西飛瀑四時不絶冬則凝¶
　　結倒懸如玉浮圖下為龍湫者三十六奇勝為一¶
　　邑冠(王養䝉登大樓巖詩獨立樓巖最上巔萬峯/蒼翠落飛泉俯尋玉乳平臨地仰矗銀河直)¶
　　(到天曾有黄龍來聴法豈無白鶴下參/禪幡然不盡憑虛興三十六泓生紫烟)¶
　石姥巖　遂昌縣志絶頂出泉為池有二金鯉魚或¶
<pb:KR2k0044_WYG_023-25b>¶
　　隱或見又有花一株青紅兩色殊為奇絶¶
　侵雲嶺　遂昌縣志在縣北十五里下有馬埠巡檢¶
　　司¶
　赤津嶺　崇禎處州府志在邑北六十里山勢峻絶¶
　　兩山如門北至衢州龍游¶
　航川　遂昌縣志一名航頭在邑東十里前有深潭¶
　　澄澈無㡳¶
　幞頭潭　方輿勝覽在縣東五里大溪中其狀似之¶
<pb:KR2k0044_WYG_023-26a>¶
　　水涸則見謠言幞頭潭上岸遂昌官一半今溪南¶
　　漲沙與山麓等去潭纔數尺而登桂籍者相望¶
　雙溪　名勝志在魚袋山下湖山溪金溪二水合流¶
　　達衢州入浙江¶
　梧桐溪　遂昌縣志在邑東三十里永嘉志云梧桐¶
　　溪有兩源¶
　　　雲和縣¶
　鳯皇山　栝蒼彚紀在縣北百里許最為秀拔¶
<pb:KR2k0044_WYG_023-26b>¶
　鯉魚山　栝蒼彚紀在縣北五十步許狀若魚首有¶
　　石室如魚口最為秀拔陟其巔一境形勝可舉目¶
　　而盡¶
　龜山　雲和縣志在縣東一里穹然巑峍其狀如龜¶
　象山　雲和縣志在縣東二里環列道旁宛如馴象¶
　婁狗山　崇禎處州府志在縣北二十里為縣鎮山¶
　　上有石屋石笋下有清泉旱禱響應¶
　白龍山　名勝志在縣東南五里環拱縣治雲和縣¶
<pb:KR2k0044_WYG_023-27a>¶
　　志山頂有泉出石硿中¶
　靈漈山　栝蒼彚紀在縣東堂宇幽寂瀑布星飛務¶
　　溪水出焉¶
　大杉源山　雲和縣志在縣西七十里崇禎處州府¶
　　志西為雲和東為麗水¶
　武岱山　雲和縣志在二都栝蒼彚紀中建菴宇旁¶
　　有石硿出泉冬夏不絶大雄峯即山之巔為黄家¶
　　畬通景龍慶三縣¶
<pb:KR2k0044_WYG_023-27b>¶
　香火山　雲和縣志在縣東三十里遇旱禱雨多應¶
　安溪巔　名勝志路通景寧兩山叢峽足以按禦¶
　安溪　栝蒼彚紀在縣治南源出東岱下流與雙溪¶
　　滙至小徐繞獅峯合流於浮雲溪¶
　規溪潭　舊浙江通志達麗水界縣北之襟帶也¶
　　　龍泉縣¶
　九姑山　栝蒼彚紀在縣治北百餘步昔縣令某九¶
　　女葬此因名¶
<pb:KR2k0044_WYG_023-28a>¶
　石馬山　龍泉縣志距縣一十五里峯巒秀聳為一¶
　　邑羣山之祖栝蒼彚紀山巔巨石如馬有文筆秀¶
　　才二峯¶
　桃源山　舊浙江通志在縣西二里龍泉縣志天台¶
　　之右¶
　佛山　龍泉縣志距縣一十里崇禎處州府志又名¶
　　棋山縣治對之¶
　豫章山　嘉靖浙江通志在縣南二十里唐時常産¶
<pb:KR2k0044_WYG_023-28b>¶
　　銅今無下環川流曰豫章川¶
　金鰲山　名勝志在縣東水中巨石擁起其形似之¶
　九漈山　龍泉縣志距縣一百里嘉靖浙江通志巖¶
　　高百仞上有龍井者九皆水漩而成各廣袤數丈¶
　　深不可測飛瀑九道自巖頂而下或分或合形若¶
　　垂簾聲如霹靂以注於壑¶
　匡山(一作/筐)　栝蒼彚紀在縣西一百二十里匡山之¶
　　水出焉宋濓看松菴記龍泉西南百餘里有四旁¶
<pb:KR2k0044_WYG_023-29a>¶
　　奮起而中窪下者狀類筐箕人因號為筐山山多¶
　　髥松彌望入雲(劉基苦齋記匡山之巔劍溪水出/焉四面峭壁拔起巖㟧皆蒼石其)¶
　　(下多白雲其上多北風李曅匡山行仙人休吹紫/鸞笙聴我一曲匡山行青蓮居士讀書處至今石)¶
　　(室丹霞明龍泉西南百餘里四面崢嶸翠峯起先/生結菴當畫圖正與匡山景相似屋前屋後皆種)¶
　　(松坐看百尺蒼精龍苔皮深含霜雪古鐵幹返走/風雲從一亭下浸蒼波冷縹緲烟雲成萬頃中有)¶
　　(神魚長比人翠鬐翻動玻璃影一亭上與浮雲齊/碧闌干外青天低分明投壺笑玉女彷彿出海聞)¶
　　(金雞東南一亭隠林樾地位清髙隔炎熱人間亦/日如火流疎簟琅玕自蒼雪最其秀者環中亭周)¶
　　(遭千朶芙蓉青朝來爽氣落我𬒮蘿風吹日天㝠/㝠鶴怨猿鶯歸未得繡衣今作青雲客故山囘首)¶
<pb:KR2k0044_WYG_023-29b>¶
　　(五情搖歸夢時時到寒碧自古山林鐘鼎同先生/况有前賢風少待功成拂衣去入門依舊山花紅)¶
　昴山　龍泉縣志距縣三十里栝蒼彚紀青壁聳削¶
　　雲霧晦㝠(葉子奇昴山記昴山青削入雲霄五月/風高雪欲飄應有仙人騎白鶴月明聞)¶
　　(得夜/吹簫)¶
　鳯皇山　名勝志在縣西四里勢若翔鳯¶
　天台山　名勝志相傳中有小澗桃花片片流出¶
　　北一墟似石非石瑩白可愛其山秀麗挺拔為一¶
　　邑勝槩¶
<pb:KR2k0044_WYG_023-30a>¶
　琉華山　龍泉縣志在縣南七十里栝蒼彚紀高出¶
　　境内諸山巔有長湖深不可測下為琉田有青器¶
　　窰今廢¶
　石笏山　嘉靖浙江通志在縣西十里以形名又西¶
　　十里曰孝義山宋時孝童盧猛居此下有孝義泉¶
　棋盤山　龍泉縣志在縣南三里上有砰石狀如削¶
　　成因名¶
　湖臺山　名勝志在縣西南八十里五代梁時邑人¶
<pb:KR2k0044_WYG_023-30b>¶
　　邱鼔採樵入山忽遇澄湖橘林杳非人間見二叟¶
　　對奕及還已期年矣¶
　黄鶴嶺　崇禎處州府志晉唐間龍泉號黄鶴鎮者¶
　　以此乃縣之鎮山也¶
　武溪嶺　崇禎處州府志龍泉雲和分界於此¶
　白雲巖　栝蒼彚紀上有五顯神廟相傳宋徳祐中¶
　　幼主過此日暮屯兵其上俾各負溪石為壘壘與¶
　　廟至今存管師復隠此人才特盛¶
<pb:KR2k0044_WYG_023-31a>¶
　劍池湖　龍泉縣志在縣南五里名勝志周三十畝¶
　　世傳歐冶鑄劍於此¶
　　(謹按元和郡縣志載有龍泉湖攷新/舊府縣志俱不載入疑即劍池湖也)¶
　昴溪　名勝志發源於三徑經桑溪至錦川披雲二¶
　　橋滙於大溪¶
　靈溪(一名/槎溪)　方輿勝覽在縣東一里崇因薦福院北¶
　　其溪夾長洲為兩派里讖云沙洲到寺上龍泉出¶
　　宰相沙洲到寺前龍泉出狀元後何執中拜相劉¶
<pb:KR2k0044_WYG_023-31b>¶
　　知新釋褐為首葢符其讖云¶
　秦溪　舊浙江通志劍池湖在其隂龍泉縣志下與¶
　　蔣溪合流大溪¶
　稽聖潭　崇禎處州府志舊有橋亘縣學水口¶
　　　慶元縣¶
　霞披山　嘉靖浙江通志在縣治南色如渥丹¶
　象山　名勝志在縣治西北¶
　松源山　崇禎處州府志在下管勢若建瓴(徐應亨/松源山)¶
<pb:KR2k0044_WYG_023-32a>¶
　　(詩迢遞松源縣盤囘翠靄中雪濤噴逺白霜葉墮/疎紅仙境千崖合人烟一逕通隔村聞犬吹疑有)¶
　　(武陵/翁)¶
　石壁山　名勝志在縣東十里石筍凌空為邑關阻¶
　巾子山　慶元縣志一名錦山在縣北十里兩峯對¶
　　峙佳氣浮空若彩橋然學宫在其下¶
　薰山　舊浙江通志在縣西十二里嘉靖浙江通志¶
　　吐氣如虹與錦山相對芸溪之水出焉薰山相接¶
　　曰文筆山圓尖如削稍西曰仙桃山山多桃樹春¶
<pb:KR2k0044_WYG_023-32b>¶
　　花盛開爛若雲錦¶
　天馬山　栝蒼彚紀去城南二里山之近而尊者¶
　溫陽山　舊浙江通志在縣西南六十里¶
　百丈山　栝蒼彚紀距城西三十里懸崖孤峭下有¶
　　龍湫相傳為馬氏女棲真所丹成仙去¶
　鳯皇山　慶元縣志在縣西七十里飛翥比翼高入¶
　　雲漢¶
　石龍山　崇禎處州府志在縣西北數百步蟠據若¶
<pb:KR2k0044_WYG_023-33a>¶
　　龍伏而再起穎如卓筆因名文筆¶
　粉盒山　金釵山　龜山　䑕山　蓮花山　慶元¶
　　縣志在五都各以狀名並鍾奇瑞¶
　横嶺　舊浙江通志在治東八十里連旦雲中入閩¶
　　界¶
　烏石嶺　慶元縣志在縣西十里石壁峭削為邑西¶
　　障¶
　安溪　栝蒼彚紀水出挂橋山下¶
<pb:KR2k0044_WYG_023-33b>¶
　芸溪　慶元縣志在縣北二十五里合槎溪水¶
　梅溪　栝蒼彚紀水過頭陀峽橋趨郡城¶
　　　景寧縣¶
　桂山　崇禎處州府志在治北山上有突石方正如¶
　　印旁生奇木以䕃之自福建夀寧萬里林導家至¶
　　此¶
　玉泉山　栝蒼彚紀麓有泉滴巖清瑩如玉故名有¶
　　洗心亭邑人胡岳建題曰鶴溪洞天¶
<pb:KR2k0044_WYG_023-34a>¶
　雅山　景寧縣志在縣西一里上有孤峯特聳遙望¶
　　儼若雅立即儒學朝山¶
　香山　栝蒼彚紀對縣之山千巖競秀為一邑勝槩¶
　豸山　景寧縣志在縣西半里其形如豸故名¶
　筆架山　景寧縣志在縣北五里宛若筆架¶
　勅木山　崇禎處州府志高數千仞積雪經旬不消¶
　　(陳孟素浙勅木山詩尋幽直上最高峯萬仞青邊/一徑通直可低頭看落日真堪垂手數飛鴻蒲塘)¶
　　(沈碧涵秋影石湩生香驗嵗功因/過招提歸路晚芒鞋踏破白雲封)¶
<pb:KR2k0044_WYG_023-34b>¶
　石耳山　名勝志在縣南巖高百餘丈上生石耳如¶
　　葚乂有響巖扣之作聲¶
　石牛山　名勝志在縣南十里崇禎處州府志高百¶
　　丈頂有巨石黒色旋伏如牛¶
　洪嶺　景寧縣志在縣北十五里適郡必由之路嶺¶
　　最險峻知縣汪士璜開鑿行人便之號嵐頭嶺¶
　烏鐵巖　栝蒼彚紀在治東半里時雨初霽石色如¶
　　鐵其第二峯尤陡絶¶
<pb:KR2k0044_WYG_023-35a>¶
　盧棲洞　崇禎處州府志唐道人盧敖棲其中¶
　大溪　栝蒼彚紀古浮邱伯沐鶴於此又名沐鶴溪¶
　　(潘援沐鶴溪詩沐鶴仙人去不還沐鶴溪水清且/寒細栁青青照清沚落花㸃㸃浮滄瀾我來訪古)¶
　　(尋仙趾逝者如斯契深理振衣/吟嘯過芳洲緑隂白鷺驚飛起)¶
　塵溪　景寧縣志在縣南二里宋秦少游訪墨法師¶
　　於此¶
　大&KR1672;灘　栝蒼彚紀東下五十里大石錯立形如犬¶
　　牙水行峽中如雷下有獨石高四五丈屹立湍流¶
<pb:KR2k0044_WYG_023-35b>¶
　　中知縣鍾夏嵩就山水之峽築隆&KR1672;闗以為防禦¶
　　　宣平縣¶
　占鰲山　嘉靖浙江通志在縣北一里¶
　台山　嘉靖浙江通志在縣北二十里層巒疊嶂迥¶
　　出諸山前有松溪後有桃溪山界於中二水夾而¶
　　西下又折而西十里曰礱坑山¶
　樓臺殿閣山　崇禎處州府志其狀儼肖¶
　墨山　栝蒼彚紀在縣治東五十五里高聳千仞其¶
<pb:KR2k0044_WYG_023-36a>¶
　　色如墨¶
　栗山　名勝志在城西四里環山二水左曰午溪右¶
　　曰申溪皆以方位名¶
　歐溪山　栝蒼彚紀在縣東五十五里相傳古歐冶¶
　　子鑄劍於此¶
　天馬山　崇禎處州府志在縣南十里¶
　白馬山　栝蒼彚紀在縣西五里上有石室室中有¶
　　石擊之鏗然有聲¶
<pb:KR2k0044_WYG_023-36b>¶
　榲樣山　栝蒼彚紀在縣西一十五里山頂有唐葛¶
　　周廟名勝志三峯錯峙四面峻絶¶
　俞高山　玉巖山　舊浙江通志俱縣南六十里¶
　竹客山　崇禎處州府志又名寨頭可防禦松陽縣¶
　　分界¶
　槁嶺　栝蒼彚紀在縣治南越此為麗水界¶
　籙符巖　崇禎處州府志俗傳葉法善埋籙符於此¶
　東巖　栝蒼彚紀在縣西五十里四面陡絶惟一徑¶
<pb:KR2k0044_WYG_023-37a>¶
　　捫蘿可入一名赤樓山¶
　西巖　栝蒼彚紀又西四十步與東巖對峙唐袁晁¶
　　宋方臘之亂郡人避此獲免(何鏜西巖記海内稱/十大洞天栝蒼居其)¶
　　(一環栝蒼千里内名山川以什數惟青田之石門/為最勝縉雲之仙都為最奇而穹窿崛起中嵌洞)¶
　　(穴怪偉環峙莫過於/宣平之東西兩巖)¶
　白泄巖　崇禎處州府志一名雲巖高百餘丈一徑¶
　　可拔蘿而上正統間寇亂鄉人避難於其巔¶
　籙溪　栝蒼彚紀發源於曳嶺至洗灘㑹馬村水¶
<pb:KR2k0044_WYG_023-37b>¶
　茭溪　栝蒼彚紀在縣治西自礱坑出大溪口達麗水¶
　　玉環¶
　玉環山　太平寰宇記一名木陋嶼又名地肺山在¶
　　海中週五百餘里去郡二百里上有流水潔白如¶
　　玉因以為名按登真隱訣云郗司空先立别墅於¶
　　此東晉居人數百家至今湖田見在洞天福地記¶
　　山為第七十一福地在溫州樂清縣台州府志一¶
　　名木榴山避錢王諱改今名¶
<pb:KR2k0044_WYG_023-38a>¶
國朝雍正八年浙江總督(臣/)李衞題請展復奉¶
㫖設立同知一員築城於其上¶
　　(謹按晉書地理志孝武帝寧康二年分臨海郡永/寧縣置樂成縣宋屬永嘉郡後廢置不一至五代)¶
　　(吳越時改為樂清今玉環山/在太平樂清兩縣界海中)¶
　中靑山　玉環志半在城内¶
　東靑山　玉環志半在城内¶
　西青山　玉環志在城外¶
　靈山　台州府志在楚門港中與玉環山相接連(潘/伯)¶
<pb:KR2k0044_WYG_023-38b>¶
　　(修靈山詩玉環諸山靈山深環以大海根太隂空/青水碧淡相映散為風露來蕭森嗟予賦命落台)¶
　　(鴈調笑魚鳥成滯淫南遊華葢動連月勝地在近/徒歆歆風帆輕渡不再宿綬裏長劍理青琴種榆)¶
　　(瓊田中吹笙玉山岑吾將於/兹養年命岐路四斷誰能尋)¶
　筆架山　玉環志在西潭¶
　仙人山　玉環志舊有寨城週五里今廢城址猶有¶
　　存者¶
　龍尾山　玉環志山嶴内有巖方八尺周三丈餘號¶
　　印巖¶
<pb:KR2k0044_WYG_023-39a>¶
　錦屛山　玉環志山頂有巖方如巾又名方巾山¶
　分水山　玉環志樂清太平分界處¶
　牛頭山　玉環志抵海十餘里前有溪名大密溪¶
　高椅山　玉環志抵海二里前有溪名小密溪¶
　尖巖山　玉環志抵海五里前有溪名小溪¶
　考功山　玉環志舊有臺寨今址存抵海二里¶
　木岡山　玉環志上有龍潭能興雲雨¶
　虎乂山　玉環志山有鐵樹二株每踰四五年一發¶
<pb:KR2k0044_WYG_023-39b>¶
　　至今不改¶
　金竹山　太平縣志在玉環鄉俗呼竹岡¶
　大烏山　小烏山　溫州府志俱在海中¶
　雞冠山　玉環志一名長嶼山在海中¶
　花巖嶼　玉環志在白沙屛¶
　百丈巖　玉環志在蘆㠗¶
　女兒洞　玉環志在漩門¶
　流沙洞　玉環志在沙嶼¶
<pb:KR2k0044_WYG_023-40a>¶
　天開河　在玉環城外¶
國朝雍正八年浙江總督臣李衞題請展復玉環山奉¶
俞旨允行將築城垣七月初一日暨二十一日兩次雷¶
　　雨滂沛衝開一河直通後□浦長一千三百二十¶
　　丈濶約二三丈許載石之舟直抵城下商民舟楫¶
　　可通兵船出哨甚捷仰見¶
聖徳感孚為千古未有之嘉祥也¶
　龍潭　玉環志在大理嶴東北叢山峻嶺中有大溪¶
<pb:KR2k0044_WYG_023-40b>¶
　　溪水入潭深邃莫測¶
　¶
　¶
　¶
　¶
　¶
　¶
　浙江通志卷二十一¶
