# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.879988
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷八
<pb:KR2k0044_WYG_007-1a>¶
欽定四庫全書¶
　浙江通志卷八¶
　　建置(五/)¶
　　嚴州府¶
　通典春秋時屬呉後屬越又屬楚¶
　青類天文分野之書秦屬㑹稽為鄣郡之地¶
　　(謹按通典云秦為鄣郡地盖以新安新定等為鄣/郡地耳考秦三十六郡鄣與㑹稽共治揚州之境)¶
　　(是時新定未有所分迨孫稽置新都郡後隋唐漸/以呉郡餘杭之属縣來𨽻是新定實處鄣與㑹稽)¶
<pb:KR2k0044_WYG_007-1b>¶
　　(之間非獨為/鄣郡之地也)¶
　清類天文分野之書漢屬㑹稽及丹陽郡¶
　清類天文分野之書後漢屬呉郡及丹陽郡¶
　　(謹按通典云漢為丹陽郡地後漢以後並属呉郡/考漢書地理志富春属㑹稽郡歙属丹陽郡後漢)¶
　　(書郡國志富春属呉郡歙属丹陽郡建徳桐廬新/昌于富春縣分置始新新定于歙縣分置分水又)¶
　　(於桐廬分置是在前漢時属㑹稽及丹/陽二郡後漢属呉郡及丹陽郡無疑矣)¶
　三國呉志建安十三年權使賀齊討黟歙分歙為始¶
　　新新定犁陽休陽縣以六縣為新都郡(太平寰宇/記新都郡)¶
<pb:KR2k0044_WYG_007-2a>¶
　　(理始新縣/属揚州)¶
　清類天文分野之書三國呉立建徳桐廬新昌三縣¶
　　屬呉郡¶
　晉書地理志呉郡統縣富陽桐廬建徳夀昌(元和郡/縣志呉)¶
　　(新昌晉太康/元年改夀昌)¶
　嚴陵志晉太康元年改郡曰新安改新定縣曰遂安¶
　　(謹按晉新安郡統縣六而在今之嚴州/府者惟始新遂安二縣宋南齊皆同)¶
　清類天文分野之書梁普通二年改夀昌屬新安郡¶
<pb:KR2k0044_WYG_007-2b>¶
　隋書地理志新安郡平陳廢為新安縣遂安桐廬廢¶
　　又廢建徳入呉寜縣仁夀三年置睦州遂安桐廬¶
　　復(嚴陵志併夀/昌入新安)¶
　　(謹按開皇中置歙州統休寧歙黟三縣仁夀中置/睦州統新安遂安桐廬三縣于是二州之縣各有)¶
　　(分属不復/混雜矣)¶
　隋書地理志大業初改新安名雉山置遂安郡¶
　隋書地理志遂安郡統縣雉山桐廬遂安¶
　舊唐書地理志武徳四年改為睦州領雉山遂安二¶
<pb:KR2k0044_WYG_007-3a>¶
　　縣¶
　太平寰宇記武徳四年置分水縣復置建徳縣¶
　舊唐書地理志桐廬武徳四年于縣置嚴州領桐廬¶
　　分水建徳三縣七年廢州及分水建徳二縣以桐¶
　　廬屬睦州¶
　　(謹按武徳七年又改為/東睦州八年去東字)¶
　文獻通考睦州唐屬江南道¶
　唐書地理志建徳永淳二年復置雉山文眀元年曰¶
<pb:KR2k0044_WYG_007-3b>¶
　　新安夀昌永昌元年析雉山置載初元年省分水¶
　　如意元年復置更名武盛神龍元年復故名夀昌¶
　　復置¶
　太平寰宇記開元二十年改新安為還淳縣¶
　通志地理畧開元十道圖睦州江南東道¶
　清類天文分野之書天寳元年改新安郡乾元元年¶
　　復為睦州¶
　唐書地理志青溪永貞元年還淳更名¶
<pb:KR2k0044_WYG_007-4a>¶
　唐書方鎮表𨽻浙江東道節度¶
　　(謹按開元二十一年睦州𨽻江南東道至是乃𨽻/浙江東道節度又考唐書地理表貞元中浙江西)¶
　　(道觀察亦/領睦州)¶
　唐書地理志睦州新定郡上縣六建徳青溪夀昌桐¶
　　廬分水遂安¶
　清類天文分野之書光化三年錢氏以桐廬屬杭州¶
　十國春秋呉越睦州領縣五建徳夀昌遂安分水青¶
　　溪¶
<pb:KR2k0044_WYG_007-4b>¶
　宋史地理志太平興國二年桐廬來𨽻¶
　文獻通考睦州為遂安軍節度¶
　宋史地理志宣和元年升建徳軍節度¶
　清類天文分野之書宣和三年改睦州曰嚴州青溪¶
　　縣曰淳化¶
　宋史地理志兩浙路嚴州¶
　續文獻通考紹興中淳化縣始名淳安¶
　文獻通考嚴州屬浙西路¶
<pb:KR2k0044_WYG_007-5a>¶
　宋史地理志建徳軍咸淳元年升府縣六建徳淳安¶
　　桐廬分水遂安夀昌¶
　元史地理志至元十三年改建徳府安撫司十四年¶
　　改建徳路¶
　元史地理志江浙等處行中書省為路建徳¶
　元史地理志江南浙西道肅政亷訪司建徳路¶
　元史地理志建徳路上領縣六建徳淳安遂安桐廬¶
　　分水夀昌¶
<pb:KR2k0044_WYG_007-5b>¶
　續文獻通考眀初改建安府尋改嚴州府¶
　眀實録移置浙江行省於嚴州(萬厯嚴州府志洪/武八年罷中書省)¶
　眀一統志浙江等處承宣布政使司領嚴州府¶
　續文獻通考嚴州府領建徳淳安桐廬遂安夀昌分¶
　　水六縣¶
國朝定為嚴州府屬浙江布政使司領縣六建徳淳安¶
　　桐廬遂安夀昌分水¶
　　　建徳縣¶
<pb:KR2k0044_WYG_007-6a>¶
　通典漢富春縣地¶
　太平寰宇記呉黄武四年分富春地置建徳縣屬呉¶
　　郡¶
　　(謹按晉宋/齊並因之)¶
　清類天文分野之書梁分屬東陽郡¶
　　(謹按通典梁陳置金華郡隋平陳置婺州大業初/州省置東陽郡則建徳在梁陳時當云属金華郡)¶
　隋書地理志長山廢建徳入改為呉寜縣¶
　清類天文分野之書唐武徳四年置建徳屬嚴州¶
<pb:KR2k0044_WYG_007-6b>¶
　唐書地理志武徳七年省入桐廬雉山永淳二年復¶
　　置¶
　唐書地理志睦州新定郡建徳(上/)¶
　十國春秋呉越睦州領縣建徳¶
　宋史地理志建徳府縣建徳(望/)¶
　元史地理志建徳路領縣建徳(中倚/郭)¶
　舊浙江通志眀建徳縣屬建安府尋屬嚴州府¶
國朝建徳縣屬嚴州府附郭編户八十六里¶
<pb:KR2k0044_WYG_007-7a>¶
　　　淳安縣¶
　舊唐書地理志漢歙縣地屬丹陽郡¶
　　(謹按建安中孫氏以葉鄉為/始新縣立新都郡于始新)¶
　清類天文分野之　書晉為新安郡¶
　　(謹按宋齊梁/陳並因之)¶
　嚴陵志隋開皇九年平陳廢郡為新安縣大業初改¶
　　曰雉山¶
　隋書地理志遂安郡統縣雉山¶
<pb:KR2k0044_WYG_007-7b>¶
　舊唐書地理志文眀元年復為新安開元二十年改¶
　　還淳永貞元年避憲宗名改為青溪¶
　唐書地理志睦州新定郡青溪(上/)¶
　十國春秋呉越睦州領縣青溪¶
　宋史地理志宣和初改淳化(嚴陵志平方/臘改曰淳化)南渡後改¶
　　今名¶
　宋史地理志建徳府淳安(望/)¶
　元史地理志建徳路領縣淳安(中/)¶
<pb:KR2k0044_WYG_007-8a>¶
　舊浙江通志眀淳安縣屬建安府尋屬嚴州府¶
國朝淳安縣屬嚴州府編户六十一里¶
　　　桐廬縣¶
　元和郡縣志本漢富春縣之桐溪鄉¶
　宋書州郡志呉分富春立桐廬(元和郡縣志黄武四/年分置桐廬縣以居)¶
　　(桐溪地因/名桐廬)¶
　晉書地理志呉郡統縣桐廬¶
　宋書州郡志呉郡太守領桐廬¶
<pb:KR2k0044_WYG_007-8b>¶
　　(謹按齊梁/陳並仍舊)¶
　名勝志隋開皇中併入錢唐¶
　隋書地理志桐廬仁夀中復¶
　　(謹按仁夀中桐廬属睦/州大業初属遂安郡)¶
　舊唐書地理志武徳四年於縣置嚴州七年廢州以¶
　　桐廬屬睦州¶
　唐書地理志睦州新定郡桐廬(𦂳/)¶
　嚴陵志光化三年錢鏐割縣𨽻杭州¶
<pb:KR2k0044_WYG_007-9a>¶
　十國春秋呉越西府杭州領縣桐廬¶
　清類天文分野之書宋太平興國中仍属睦州¶
　宋史地理志建徳府桐廬(上/)¶
　元史地理志建徳路領縣桐廬(中/)¶
　舊浙江通志眀桐廬縣屬建安府尋属嚴州府¶
國朝桐廬縣屬嚴州府編户五十三里¶
　　　遂安縣¶
　嚴陵志漢歙縣南鄉之地¶
<pb:KR2k0044_WYG_007-9b>¶
　元和郡縣志呉大帝使賀齊平黟歙縣之南鄉安定¶
　　里置新定縣¶
　　(謹按呉属/新都郡)¶
　宋書州郡志遂安晉太康元年更名¶
　　(謹按晉宋齊梁/陳並属新安郡)¶
　隋書地理志平陳廢仁夀中復¶
　隋書地理志遂安郡統縣遂安¶
　唐書地理志睦州新定郡遂安(上/)¶
<pb:KR2k0044_WYG_007-10a>¶
　十國春秋呉越睦州領縣遂安¶
　宋史地理志建徳府遂安(中/)¶
　元史地理志建徳路領縣遂安(下/)¶
　舊浙江通志眀遂安縣屬建安府尋屬嚴州府¶
國朝遂安縣屬嚴州府編户六十四里¶
　　　夀昌縣¶
　元和郡縣志本漢富春縣地¶
　宋書州郡志夀昌呉分富春立新昌縣晉太康元年¶
<pb:KR2k0044_WYG_007-10b>¶
　　更名¶
　　(謹按縣属呉郡/晉宋齊並因之)¶
　清類天文分野之書梁普通二年改屬新安郡¶
　　(謹按陳/仍梁舊)¶
　嚴陵志隋開皇九年廢新安郡併夀昌入新安縣¶
　舊唐書地理志夀昌永昌元年分雉山縣置載初元¶
　　年廢神龍元年復¶
　唐書地理志睦州新定郡夀昌(上/)¶
<pb:KR2k0044_WYG_007-11a>¶
　十國春秋呉越睦州領縣夀昌¶
　宋史地理志建徳府夀昌(中/)¶
　元史地理志建徳路領縣夀昌(中/)¶
　舊浙江通志眀夀昌縣屬建安府尋属嚴州府¶
國朝夀昌縣屬嚴州府編户三十六里¶
　　　分水縣¶
　太平寰宇記本桐廬縣之西鄉¶
　嚴陵志唐武徳四年置嚴州治桐廬乃析桐廬七鄉¶
<pb:KR2k0044_WYG_007-11b>¶
　　别為縣名分水盖取桐江水中分之義¶
　清類天文分野之書武徳七年併入桐廬如意元年¶
　　復置改名武盛¶
　舊唐書地理志神龍元年改為分水¶
　唐書地理志寳應二年析置昭徳縣大歴六年省¶
　唐書地理志睦州新定郡分水(上/)¶
　十國春秋呉越睦州領縣分水¶
　宋史地理志建徳府分水(中/)¶
<pb:KR2k0044_WYG_007-12a>¶
　元史地理志建徳路領縣分水(中/)¶
　舊浙江通志眀分水縣屬建安府尋屬嚴州府¶
國朝分水縣屬嚴州府編户一十八里¶
　　溫州府¶
　通典春秋戰國並属越¶
　　(謹按楚滅越/後地属于楚)¶
　史記東越列傳秦并天下以其地為閩中郡¶
　史記東越列傳漢孝恵三年舉高帝時越功曰閩君¶
<pb:KR2k0044_WYG_007-12b>¶
　　搖功多立為東海王都東甌¶
　　(謹按元封元年入東越詔軍吏皆/將其民徙處江淮間東越地遂虚)¶
　漢書地理志㑹稽郡回浦(十道志溫州永嘉/郡㑹稽之東境)¶
　輿地志後漢光武改為章安縣¶
　　(謹按回浦乃今奉化縣回浦鄉/即寜海縣地在後漢為章安)¶
　太平寰宇記永和三年置永寜縣¶
　　(謹按宋書州郡志/一作永建四年立)¶
　資治通鑑呉屬臨海郡¶
<pb:KR2k0044_WYG_007-13a>¶
　宋書州郡志安固呉立曰羅陽改曰安陽晉太康元¶
　　年更名¶
　宋書州郡志横陽晉太康四年以横藇船屯為始陽¶
　　仍復故名¶
　晉書地理志太寜元年分臨海立永嘉郡統永寜安¶
　　固松陽横陽四縣而揚州統永嘉郡¶
　　(謹按永嘉置郡四縣属于永嘉與臨海郡不復統/攝矣又孝武帝置樂成縣則晉末永嘉郡當統永)¶
　　(寜松陽安固横/陽樂成五縣)¶
<pb:KR2k0044_WYG_007-13b>¶
　晉書地理志寜康二年分永嘉郡之永寜縣置樂成¶
　　縣¶
　萬厯溫州府志宋孝建元年置東揚州統永嘉郡永¶
　　光元年以東揚州併入揚州仍統永嘉等郡¶
　宋書州郡志永嘉太守領縣五永寜安固松陽樂成¶
　　横陽¶
　　(謹按宋永嘉所領五縣在今之溫州府者永寜安/固横陽樂成四縣松陽則属今之處州府又按南)¶
　　(齊永嘉郡所領/五縣與宋同)¶
<pb:KR2k0044_WYG_007-14a>¶
　梁書高祖紀普通五年分揚州置東揚州(萬厯溫州/府志置東)¶
　　(揚州統永/嘉七郡)¶
　陳書文帝紀天嘉三年以永嘉八郡置東揚州¶
　　(謹按永嘉郡統縣梁陳二書不志/地理難于詳考大畧與宋齊相同)¶
　萬厯溫州府志隋開皇九年平陳廢永嘉郡置處州¶
　　改永寜為永嘉省横陽入安固十三年改處州為¶
　　栝州省安固樂成入永嘉統栝蒼永嘉松陽臨海¶
　　四縣¶
<pb:KR2k0044_WYG_007-14b>¶
　太平寰宇記大業復為永嘉郡¶
　　(謹按隋時置郡于栝蒼即/今處州非今之永嘉縣)¶
　唐書地理志永嘉武徳五年以縣置東嘉州并析置¶
　　永寜安固横陽樂成四縣七年樂成省入永嘉貞¶
　　觀元年州廢省横陽永寜以永嘉安固𨽻栝州¶
　唐書地理志溫州上元元年析栝州之永嘉安固置¶
　　(圖經永嘉民李行撫詣闕請置州制以永嘉安固/二縣置溫州其地自溫嶠山西民多火耕雖隆冬)¶
　　(恒燠故名謹按今之溫州府地晉眀帝以前属今/之台州府眀帝以後與今之處州府或合或分自)¶
<pb:KR2k0044_WYG_007-15a>¶
　　(唐上元置溫州乃自為/一郡不復相統攝矣)¶
　文獻通考溫州唐屬江南道¶
　唐書地理志載初元年復置樂成縣大足元年析安¶
　　固復置横陽縣¶
　通志地理畧開元十道圖溫州江南東道¶
　舊唐書地理志天寳元年改為永嘉郡¶
　太平寰宇記乾元元年復為溫州(唐書方鎮表𨽻/浙江東道節度)¶
　唐書地理志溫州永嘉郡上縣四永嘉安固横陽樂¶
<pb:KR2k0044_WYG_007-15b>¶
　　成¶
　十國春秋晉天福四年勅建溫州為靜海軍節度¶
　十國春秋呉越溫州領縣四永嘉瑞安平陽樂清¶
　　(謹按瑞安即安固縣平陽/即横陽縣樂清即樂成縣)¶
　宋史地理志太平興國三年降為軍¶
　宋史地理志兩浙路溫州¶
　宋史地理志政和七年升應道軍節度建炎三年罷¶
　　軍額¶
<pb:KR2k0044_WYG_007-16a>¶
　文獻通考溫州屬浙東路¶
　宋史地理志瑞安府本溫州咸淳元年以度宗潛邸¶
　　升府(萬厯溫州府志時有禾異畆同/穎知州王亞夫以聞故升府)¶
　宋史地理志瑞安府縣四永嘉平陽瑞安樂清¶
　元史地理志至元十三年瑞安府仍為溫州¶
　元史地理志江浙等處行中書省為路溫州¶
　元史地理志浙江海右道肅政亷訪司溫州路¶
　元史成宗紀元貞元年陞平陽瑞安縣為州¶
<pb:KR2k0044_WYG_007-16b>¶
　元史地理志溫州路上領縣二永嘉樂清州二瑞安¶
　　平陽¶
　續文獻通考眀改為溫州府洪武二年瑞安平陽復¶
　　改為縣¶
　眀一統志浙江等處承宣布政使司領溫州府¶
　眀從信録景泰三年立泰順縣¶
　續文獻通考眀溫州府領縣五永嘉樂清瑞安平陽¶
　　泰順¶
<pb:KR2k0044_WYG_007-17a>¶
國朝定為溫州府属浙江布政使司領縣五永嘉樂清¶
　　平陽瑞安泰順¶
　　　永嘉縣¶
　清類天文分野之書漢東甌地東海王都¶
　後漢書郡國志永寜永和三年以章安縣東甌鄉為¶
　　縣(資治通鑑注㑹/稽東部都尉治)¶
　萬厯溫州府志呉太平三年以東部都尉為臨海郡¶
　　永寜属之¶
<pb:KR2k0044_WYG_007-17b>¶
　清類天文分野之書晉為永嘉郡治¶
　宋書州郡志永嘉太守領永寜¶
　　(謹按齊梁/陳並仍舊)¶
　隋書地理志永嘉舊曰永寜置永嘉郡平陳郡廢縣¶
　　改名焉¶
　唐書地理志武徳五年以縣置東嘉州并析置永寜¶
　　縣¶
　唐書地理志貞觀元年州廢省永寜以永嘉𨽻栝州¶
<pb:KR2k0044_WYG_007-18a>¶
　舊唐書地理志上元二年置溫州治於此縣¶
　唐書地理志溫州永嘉郡永嘉(上/)¶
　十國春秋呉越溫州領縣永嘉¶
　宋史地理志瑞安府永嘉(𦂳/)¶
　元史地理志溫州路領縣永嘉(上倚/郭)¶
　舊浙江通志眀永嘉縣屬溫州府¶
國朝永嘉縣属溫州府附郭編户二百八十四里¶
　　　樂清縣¶
<pb:KR2k0044_WYG_007-18b>¶
　萬厯溫州府志本東漢永寜縣地¶
　宋書州郡志樂成晉寜康三年分永寜立¶
　宋書州郡志永嘉太守領縣樂成¶
　　(謹按齊梁/陳皆因之)¶
　萬厯溫州府志隋省入永嘉属栝州¶
　唐書地理志武徳五年析置樂成縣七年省入永嘉¶
　舊唐書地理志載初元年分永嘉復置¶
　唐書地理志溫州永嘉郡樂成(上/)¶
<pb:KR2k0044_WYG_007-19a>¶
　十國春秋呉越溫州領縣樂清(注避梁王/父諱改)¶
　宋史地理志瑞安府樂清(上/)¶
　元史地理志溫州路領縣樂清(下/)¶
　舊浙江通志明樂清縣属溫州府¶
國朝樂清縣属溫州府編户一百三十六里¶
　　　平陽縣¶
　太平寰宇記本永嘉安固之地¶
　萬厯溫州府志晉太康初析横藇船屯置始陽縣尋¶
<pb:KR2k0044_WYG_007-19b>¶
　　改曰横陽¶
　晉書地理志太寜元年立永嘉郡統横陽縣¶
　宋書州郡志永嘉太守領横陽¶
　　(謹按齊梁/陳並因之)¶
　萬厯溫州府志隋省入安固¶
　舊唐書地理志武徳五年分安固縣置貞觀元年廢¶
　　大足元年復分安固置¶
　唐書地理志溫州永嘉郡横陽(上/)¶
<pb:KR2k0044_WYG_007-20a>¶
　十國春秋呉越武肅王時改平陽(郡縣釋名横陽取/横藇及横陽江之)¶
　　(義後梁乾化間横/陽既平故曰平陽)¶
　十國春秋呉越溫州領縣平陽¶
　宋史地理志瑞安府平陽(望/)¶
　元史地理志溫州路領平陽州元貞元年升(下/)¶
　舊浙江通志眀復為平陽縣属溫州府¶
國朝平陽縣属溫州府編户二百四十一里¶
　　　瑞安縣¶
<pb:KR2k0044_WYG_007-20b>¶
　元和郡縣志本漢回浦縣地後漢改回浦為章安¶
　方輿紀要三國呉析置羅陽縣寳鼎三年改曰安陽¶
　　晉太康初改曰安固属臨海郡(太平寰宇記因/境内安固山名)¶
　晉書地理志太寜元年立永嘉郡統安固縣¶
　宋書州郡志永嘉太守領安固¶
　　(謹按齊梁/陳並仍舊)¶
　萬厯溫州府志隋開皇十二年省入永嘉属栝州¶
　舊唐書地理志武徳八年分永嘉縣置属嘉州貞觀¶
<pb:KR2k0044_WYG_007-21a>¶
　　元年廢嘉州安固属栝州上元元年属溫州¶
　唐書地理志溫州永嘉郡安固(上/)¶
　十國春秋呉越溫州領縣瑞安(注唐天復三年有白/烏棲縣之集雲閣武)¶
　　(肅王聞于朝/詔改今名)¶
　宋史地理志瑞安府縣瑞安(𦂳/)¶
　元史地理志溫州路領瑞安州元貞元年升(下/)¶
　舊浙江通志眀復為瑞安縣属溫州府¶
國朝瑞安縣属溫州府編户一百三十八里¶
<pb:KR2k0044_WYG_007-21b>¶
　　　泰順縣¶
　眀一統志本瑞安平陽二縣地¶
　萬厯溫州府志景泰二年割瑞安十二里平陽六里¶
　　立為縣以民心向化賜名泰順(眀従信録兵部侍/郎孫原貞奏立)¶
　舊浙江通志明泰順縣属溫州府¶
國朝泰順縣属溫州府編户一十八里¶
　　處州府¶
　太平寰宇記古縉雲之墟¶
<pb:KR2k0044_WYG_007-22a>¶
　栝蒼彚紀春秋戰國時属越越亡入楚¶
　太平寰宇記秦㑹稽郡地¶
　　(謹按處州府秦㑹稽郡地太平寰宇記圖經清類/分野書皆同明修一統志亦因之惟陸廣㣲志勝)¶
　　(云秦属閩中郡栝蒼彚紀亦云秦始皇以其地為/閩中郡考處州係臨海永嘉二郡分出台溫在秦)¶
　　(時乃句踐之後廢其君長以其地置/閩中郡者也當以属閩中郡為是)¶
　太平御覧漢初為東甌地後為回浦縣(文獻通考漢/属㑹稽郡)¶
　清類天文分野之書後漢改為章安¶
　栝蒼彚紀松陽縣建安八年立¶
<pb:KR2k0044_WYG_007-22b>¶
　資治通鑑呉大帝赤烏二年分太末立平昌縣(宋書/州郡)¶
　　(志晉太康元年/更名遂昌縣)¶
　　(謹按松陽縣属臨海/郡平昌縣属東陽郡)¶
　晉書地理志太寜元年分臨海立永嘉郡統永寜安¶
　　固松陽横陽四縣而揚州統永嘉郡¶
　　(謹按永嘉郡所統四縣惟松陽一縣乃今之/處州府後雖増置樂成亦不與處州統属也)¶
　栝蒼彚紀隋開皇九年廢二郡為縣分松陽之東鄉¶
　　置栝蒼縣以栝蒼松陽永嘉臨海四縣置處州十¶
<pb:KR2k0044_WYG_007-23a>¶
　　二年改為栝州(名勝志處士星見于分野置處州/以州治在小栝山之巔改名栝州)¶
　文獻通考煬帝時復置永嘉郡¶
　舊唐書地理志武徳四年平李子通置栝州置總管¶
　　府管松嘉台三州括州領括蒼麗水二縣八年廢¶
　　松州為松陽縣來属省麗水入括蒼遂昌併入松¶
　　陽¶
　舊唐書地理志貞觀元年廢都督府省嘉州以永嘉¶
　　安固二縣來属¶
<pb:KR2k0044_WYG_007-23b>¶
　文獻通考栝州唐属江南道¶
　唐書地理志縉雲聖歴元年析栝蒼及婺州之永康¶
　　置青田景雲二年析栝蒼置遂昌復置¶
　通志地理畧開元十道圖栝州江南東道¶
　舊唐書地理志天寳元年改為縉雲郡乾元元年復¶
　　為栝州¶
　唐書地理志龍泉乾元二年析遂昌松陽置¶
　太平寰宇記大歴十四年改為處州(舊唐書地理志/避徳宗諱栝蒼)¶
<pb:KR2k0044_WYG_007-24a>¶
　　(改為/麗水)¶
　唐書方鎮表建中元年𨽻浙江東道觀察使¶
　唐書地理志處州縉雲郡上縣六麗水松陽縉雲青¶
　　田遂昌龍泉¶
　十國春秋呉越處州領縣六麗水龍泉遂昌縉雲青¶
　　田白龍¶
　　(謹按松陽錢氏初/改長松又改白龍)¶
　宋史地理志兩浙路處州¶
<pb:KR2k0044_WYG_007-24b>¶
　宋史地理志慶元三年分龍泉松源鄉置慶元縣¶
　文獻通考處州属浙東路¶
　宋史地理志處州上縉雲郡軍事縣七麗水龍泉松¶
　　陽遂昌縉雲青田慶元¶
　元史地理志至元十三年立處州路總管府¶
　元史地理志江浙等處行中書省為路處州¶
　元史地理志浙東海右道肅政亷訪司處州路¶
　元史地理志處州路上縣七麗水龍泉松陽遂昌青¶
<pb:KR2k0044_WYG_007-25a>¶
　　田縉雲慶元¶
　續文獻通考眀改為處州府¶
　眀一統志浙江等處承宣布政使司領處州府¶
　明從信録景泰三年置宣平雲和景寜三縣¶
　續文獻通考處州府領縣十麗水青田縉雲松陽遂¶
　　昌龍泉慶元雲和宣平景寜¶
國朝定為處州府属浙江布政使司領縣十麗水青田¶
　　縉雲松陽遂昌龍泉慶元雲和宣平景寜¶
<pb:KR2k0044_WYG_007-25b>¶
　　　麗水縣¶
　清類天文分野之書漢回浦縣地属㑹稽郡¶
　栝蒼彚紀後漢章安縣地¶
　崇禎處州府志呉晉為松陽縣地属臨海郡¶
　　(謹按晉太寜中属永/嘉郡宋後並因之)¶
　名勝志隋開皇中分松陽之東界立栝蒼縣¶
　隋書地理志永嘉郡統縣栝蒼¶
　舊唐書地理志武徳四年栝州領栝蒼麗水二縣八年¶
<pb:KR2k0044_WYG_007-26a>¶
　　省麗水入栝蒼¶
　舊唐書地理志大厯十四年改為麗水縣州所治(名/勝)¶
　　(志唐大厯為避徳宗諱與州並改以縣/北七里有麗陽山故以麗水為名)¶
　唐書地理志處州縉雲郡麗水(上/)¶
　十國春秋呉越處州領縣麗水¶
　宋史地理志處州縣麗水(望/)¶
　元史地理志處州路領縣麗水(中倚/郭)¶
　舊浙江通志眀麗水縣属處州府¶
<pb:KR2k0044_WYG_007-26b>¶
國朝麗水縣属處州府附郭編户一百十五里¶
　　　青田縣¶
　栝蒼彚紀隋栝蒼縣地¶
　唐書地理志青田景雲二年析栝蒼置(名勝志分松/陽栝蒼二縣)¶
　　(置永嘉記青田有草葉似竹染碧/名為竹青此地所豐故名青田)¶
　唐書地理志處州縉雲郡青田(中/)¶
　十國春秋呉越處州領縣青田¶
　宋史地理志處州縣青田(中/)¶
<pb:KR2k0044_WYG_007-27a>¶
　元史地理志處州路領青田(中/)¶
　舊浙江通志眀青田縣属處州府¶
國朝青田縣属處州府編户一百四十六里¶
　　　縉雲縣¶
　舊唐書地理志萬嵗登封元年分括蒼及婺州永康¶
　　縣置縉雲縣(栝蒼彚紀嗣聖初分金華永康及處/州麗水餘地置縉雲縣以仙都有縉)¶
　　(雲山/故名)¶
　　(謹按嗣聖中宗年號更十二年乃武后萬嵗登封/元年栝蒼彚紀與唐書互異當以舊唐書地理志)¶
<pb:KR2k0044_WYG_007-27b>¶
　　(為/正)¶
　唐書地理志處州縉雲郡縉雲(上/)¶
　十國春秋呉越處州領縣縉雲¶
　宋史地理志處州縣縉雲(上/)¶
　元史地理志處州路領縣縉雲(中/)¶
　舊浙江通志眀縉雲縣属處州府¶
國朝縉雲縣属處州府編户一百九十里¶
　　　松陽縣¶
<pb:KR2k0044_WYG_007-28a>¶
　元和郡縣志本漢回浦縣之地属㑹稽後漢分立此¶
　　縣(呉地記縣東南臨大溪有松樹大八十一圍腹/中空可容三十人坐故取此為名括蒼彚紀建)¶
　　(安八/年立)¶
　崇禎處州府志呉太平二年𨽻臨海郡¶
　晉書地理志臨海郡統縣松陽太寜元年立永嘉郡¶
　　統松陽縣¶
　宋書州郡志永嘉太守領松陽¶
　南齊書州郡志永嘉郡松陽¶
<pb:KR2k0044_WYG_007-28b>¶
　　(謹按梁陳隋/並仍齊舊)¶
　栝蒼彚紀唐武徳三年改為松州¶
　舊唐書地理志武徳八年廢松州為松陽縣來属¶
　唐書地理志處州縉雲郡松陽(上/)¶
　五代史職方考處州長松故曰松陽梁改曰長松¶
　清類天文分野之書晉天福四年改為白龍縣(十國春/秋注天)¶
　　(福四年旱縣令陳時祈雨百仞/山有白龍見以聞遂改為白龍)¶
　十國春秋呉越處州領縣白龍¶
<pb:KR2k0044_WYG_007-29a>¶
　崇禎處州府志宋咸平二年復為松陽縣(栝蒼彚紀/郡守楊億)¶
　　(請/復)¶
　宋史地理志處州縣松陽(上/)¶
　元史地理志處州路領松陽(中/)¶
　舊浙江通志眀松陽縣属處州府¶
國朝松陽縣属處州府編户一百六里¶
　　　遂昌縣¶
　清類天文分野之書漢太末縣地¶
<pb:KR2k0044_WYG_007-29b>¶
　後漢書郡國志建安二十三年立遂昌縣¶
　崇禎處州府志呉赤烏二年分置平昌縣属東陽郡¶
　宋書州郡志晉太康元年更名遂昌¶
　　(謹按晉宋齊梁/陳俱属東陽郡)¶
　栝蒼彚紀隋属處州¶
　　(謹按隋書東陽永嘉二郡各統縣/四並無遂昌縣則在隋時已省)¶
　資治通鑑注唐武徳八年省入松陽¶
　　(謹按隋省遂昌當是李子通擅置而唐/初因之至武徳八年復省入松陽耳)¶
<pb:KR2k0044_WYG_007-30a>¶
　舊唐書地理志景雲二年分松陽縣復置(名勝志刺/史孔琮奏)¶
　　(復/置)¶
　唐書地理志處州縉雲郡遂昌(上/)¶
　十國春秋呉越處州領縣遂昌¶
　宋史地理志處州縣遂昌(上/)¶
　元史地理志處州路領縣遂昌(中/)¶
　舊浙江通志眀遂昌縣属處州府¶
國朝遂昌縣属處州府編户七十四里¶
<pb:KR2k0044_WYG_007-30b>¶
　　　龍泉縣¶
　清類天文分野之書本松陽括蒼遂昌三縣地¶
　舊唐書地理志乾元二年越州刺史獨孤嶼奏請于¶
　　括州龍泉鄉置縣以龍泉為名從之(名勝志栝蒼/黄鶴鎮有劍)¶
　　(池世傳歐冶子鑄劍于此號/龍淵唐避高祖諱改曰龍泉)¶
　唐書地理志處州縉雲郡龍泉(中/)¶
　十國春秋呉越處州領縣龍泉¶
　宋史地理志宣和三年改為劍川縣紹興元年復故¶
<pb:KR2k0044_WYG_007-31a>¶
　宋史地理志處州縣龍泉(望/)¶
　元史地理志處州路領縣龍泉(中/)¶
　舊浙江通志眀龍泉縣属處州府¶
國朝龍泉縣属處州府編户一百六十五里¶
　　　慶元縣¶
　輿地紀勝本龍泉縣之松源鄉(栝蒼彚紀本周七閩/地為東平鄉五代王)¶
　　(審知改名松/源鎮属龍泉)¶
　宋史地理志慶元三年分龍泉松源鄉置縣因以年¶
<pb:KR2k0044_WYG_007-31b>¶
　　紀名¶
　宋史地理志處州縣慶元(中/)¶
　元史地理志處州路領縣慶元(中/)¶
　崇禎處州府志明洪武三年革縣治為廵檢司十四¶
　　年復建縣𨽻處州府¶
國朝慶元縣属處州府編户五十九里¶
　　　雲和縣¶
　眀一統志本麗水縣地¶
<pb:KR2k0044_WYG_007-32a>¶
　名勝志景泰三年析麗水之浮雲元和二鄉置縣名¶
　　曰雲和¶
　　(謹按眀正統十二年土人葉宗留聚衆抄掠景泰/年中事平兵部侍郎孫原貞奏立雲和宣平景寜)¶
　　(三/縣)¶
　舊浙江通志眀雲和縣属處州府¶
國朝雲和縣属處州府編户五十九里¶
　　　宣平縣¶
　眀一統志本麗水縣地¶
<pb:KR2k0044_WYG_007-32b>¶
　栝蒼彚紀景泰三年以麗水宣慈等三鄉置宣平縣¶
　　𨽻處州府(名勝志以勦平宣冦/為名治鰲山之南)¶
國朝宣平縣属處州府編户六十里¶
　　　景寜縣¶
　明一統志本青田縣地¶
　栝蒼彚志景泰二年廵撫孫原貞以青田地廣奏析¶
　　僊上等三里為景寜縣𨽻處州府¶
國朝景寜縣属處州府編户六十六里¶
<pb:KR2k0044_WYG_007-33a>¶
　　　玉環¶
　　太平縣志玉環山在縣西南七十里楚門港中顧野¶
　　　王輿地志云樂清東南港有地肺山一名木榴山¶
　　　因避錢鏐諱改今名又云宋高宗南渡遺玊環於¶
　　　此故名¶
　　樂清縣志海去縣東南横亘三百餘里東為白沙赤¶
　　　水蒲岐清江北轉至玉環而止海居縣東波濤洶¶
　　　湧海船至此必艤舟云¶
<pb:KR2k0044_WYG_007-33b>¶
　　　雍正五年十月浙江總督管廵撫事(臣/)李衛為查¶
　　　復浙洋玊環情形事宜仰祈¶
　睿鑒事該(臣/)等會看得普天率土莫非王民因時制宜¶
　　　始為中道從前因海氛未靖畫疆遷界將向入版¶
　　　圖之地方盡棄海外自¶
聖祖仁皇帝徳威逺播海宇蕩平臺灣舟山盡入疆域昔¶
　　　時遷界土田陸續招徠墾復我¶
　皇上纘承鴻業文徳武功超邁千古逺夷絶域莫不重¶
<pb:KR2k0044_WYG_007-34a>¶
　　譯來朝欣欣向化復頒¶
諭㫖招墾荒田以為窮民謀生之計至深且逺(臣/)等忝¶
　　任封疆宣布¶
徳教未有於近在疆域之中而聴其獨抱向隅不為籌¶
　　畫者也先經(臣/)等查得台州府属太平縣及溫州¶
　　府属樂清縣之間海濵不逺處所有一玉環山地¶
　　方遼濶自遷棄之後未曽展復無藉㳺民多潛其¶
　　中私墾田畝刮土煎鹽及網船漁人搭竂住居漸¶
<pb:KR2k0044_WYG_007-34b>¶
　　次混雜雖經禁逐仍恐朝驅暮回即有廵兵亦恐¶
　　通同容隱先曽㑹委溫處道僉事王斂福陞任鎮¶
　　海營叅將吕瑞麟前徃會同查勘詳覆前來(臣/)即¶
　　㑹同福建督臣高其倬駐劄寜波原任署提臣張¶
　　溥查議得玉環山雖孤懸海面然由彼而之内地¶
　　各有港口西則由烏洋進蒲岐所可至樂清縣地¶
　　方西南則亦由烏洋直過黄華門進盤石口可至¶
　　溫州府郡西北則由楚門所横渡水面僅有里許¶
<pb:KR2k0044_WYG_007-35a>¶
　　即登岸踰嶺直至太平縣城止五十餘里東南則¶
　　有黄坎二門溫黄二鎮水師廵防出此則為大洋¶
　　矣此山週圍約計七百餘里其中山嶴多有寛平¶
　　如砥土性肥饒可耕及各嶴口有潮水浸灌成灘¶
　　者尚可煎鹽且此地外臨大海内近溫台寔為海¶
　　疆諸郡之屏障洋面徃來之要區况有山可以暸¶
　　逺海盗不能掩其形有口可以防查洋匪難以潛¶
　　其跡查各處水師聞有洋盗而不能即至救䕶者¶
<pb:KR2k0044_WYG_007-35b>¶
　　多縁海潮退時船不能出及等潮漲賊已逺颺總¶
　　由内地口岸遥逺賊艘風㠶迅速追獲維艱職此¶
　　故耳若設兵此山由黄坎二門出哨追賊則無逺¶
　　莫能及之慮矣從前督撫諸臣非不見及於此而¶
　　究未議作何保安者一則恐外來認墾之徒奸良¶
　　難辨一則恐墾熟之日私米下海一則恐添設官¶
　　員所費不貲故也(臣/)等愚見以為墾户若聴其四¶
　　方紛雜而來寔難稽查方今生齒日繁即以浙地¶
<pb:KR2k0044_WYG_007-36a>¶
　　溫台而觀良有人多地少之勢莫若就本處近地¶
　　之人查眀根柢由地方官取結給照徃墾其他閩¶
　　廣無藉之人槩不收録則奸良不難分晰矣至所¶
　　收米榖若慮出洋私賣莫若將所墾之田酌定科¶
　　則輸納本色米榖所有餘米除留為日用之需外¶
　　止許徃溫郡樂清太平地方運賣必由口岸汛地¶
　　禀眀給照查驗放行並於黄坎二門隘口設汛嚴¶
　　防顆粒不許入海則私賣之弊可除矣至于添設¶
<pb:KR2k0044_WYG_007-36b>¶
　　文武之處(臣/)等亦為熟籌查守禦之要先門户而¶
　　後堂奥玊環山寔海口門户此處一設官兵則内¶
　　地亦可以資藩籬其次不甚衝要處所官兵可以¶
　　通融稍减就近酌量抽撥即有不足添亦無多文¶
　　職設同知廵檢二員武職則酌調遊擊一員并守¶
　　備千把等官水陸分防船隻于溫黄二鎮量為移¶
　　撥所需俸餉無甚増設且賦税所入及彼地深山¶
　　樹木亦可抵俸工官署等用不致有糜費之處此¶
<pb:KR2k0044_WYG_007-37a>¶
　　雖設官添兵不過調遣料理稍費人力原非大為¶
　　更張等因於雍正四年十一月二十日定議未敢¶
　　冐昧具¶
　題今年新任提臣石雲倬到任復加商酌意見相同¶
　　(臣/)等誠恐地聫兩邑墾户紛紜若無専管之員則¶
　　彼此推諉牽制料理未周且新經開復必查本處¶
　　地土出息以抵經費未可輕動¶
　國家帑項再目前既有墾户則廵查既不可少而將¶
<pb:KR2k0044_WYG_007-37b>¶
　　來營伍汛防尤湏勘眀山海形勢以扼要衝正在¶
　　選擇委調間適有保送引¶
見之桐廬縣知縣張坦熊奉¶
㫖回任以𦂳要員缺補用(臣/)等随會委該員前徃經管¶
　　清查即令署理太平縣印就近料理咨眀吏部在¶
　　案一面檄調樂清營副將王璉就近協同查勘撥¶
　　兵廵查徃來彈壓今已粗定規模(臣/)等又復㑹同¶
　　詳細商確并於原議斟酌損益謹將所擬各條臚¶
<pb:KR2k0044_WYG_007-38a>¶
　　列陳明恭請¶
聖鑒一議得疆域正而後規制可定玉環地方週圍約¶
　　有七百餘里峙立海中非内地土壤相錯者可比從¶
　　前分属台州之太平縣溫州之樂清縣各轄其半¶
　　夫以隔洋之地而使兩縣遥制且有兩府分属殊¶
　　失其宜今雖志乘尚存兩縣都啚名色而遷棄既¶
　　乆界址亦難畫分應専設一玉環同知管理毋庸¶
　　再為分縣庶責成専而事權一至玊環既請展復¶
<pb:KR2k0044_WYG_007-38b>¶
　　准墾而附近玊環之山嶴尚多若不一併墾復徒¶
　　為奸民私墾之資倘仍零星分轄難杜影射牽混¶
　　之弊查楚門老岸南塘北塘以及芳杜東嶴密溪¶
　　洞林地方志載太平縣玉環鄉二十四五六都之¶
　　界又磐石蒲岐等處地方志載樂清縣地界又三¶
　　盤黄大嶴狀元嶴茅埏等處地方向年悉在玊環¶
　　轄内與樂清六七都相近俱同玉環一時遷遣現¶
　　有人民在内偷墾田地今請一併展復開墾盡歸¶
<pb:KR2k0044_WYG_007-39a>¶
　　玊環同知管轄則疆域不致𤓰分而草萊亦得墾¶
　　闢矣一議得職掌定而後法令可行設官分職原¶
　　當因地制宜(臣/)等伏見雲南䝉化景東及新設之¶
　　中甸威逺等處皆以同知管轄與内地専設知縣¶
　　之處不同者盖就其地方大勢而授以控制之權¶
　　也玉環雖近内地而隔一海渡且地在台溫兩界¶
　　之間又湏設立營制知縣位卑權輕與叅遊體統¶
　　不敵于隔属呼應不靈故前條議以同知専管但¶
<pb:KR2k0044_WYG_007-39b>¶
　　此地新請展復必湏常川駐劄經理數年而後一¶
　　切規制始定而台溫二府海防同知海洋俱係𦂳¶
　　要且又有輪流押運及通省公事差委不能専一¶
　　料理應另設溫台玊環清軍餉捕同知一員専管¶
　　查給墾田督修塘壩徴收錢糧審理詞訟給放餉¶
　　糈彈壓地方其通省别項公務免其差遣仍照雲¶
　　南等處之例凢命盗事件即令該同知審觧臬司¶
　　錢糧事件聴藩司考核本管道員盤查其地與溫¶
<pb:KR2k0044_WYG_007-40a>¶
　　州郡城相近相應𨽻于溫属有關渉玉環山事務¶
　　者台溫二府属縣俱聴該同知専行管理所有玊¶
　　環居住墾民田地人户俟安挿既定之後將田地¶
　　分立都啚照造鱗册人户查編保甲一體稽察再¶
　　俟盈寜既慶敎養並興若數年之後人文漸盛另¶
　　請酌定令該同知考取童生送學臣考試量取數¶
　　名附入溫州府學以示鼓舞在目前則地處山海¶
　　之中稽廵防範更宜嚴密除衙役照各府同知衙¶
<pb:KR2k0044_WYG_007-40b>¶
　　門數目設立外仍照州縣例設民壯五十名置備¶
　　器械習練技藝看守倉庫監獄廵查𦂳要隘口再¶
　　設廵檢一員弓兵三十五名以聴該同知差遣廵¶
　　緝查樂清縣之嶺店驛地處僻壤實属閒員請將¶
　　嶺店驛丞裁改又逓送公文之舗兵必不可少應¶
　　于太平樂清二縣各舗中每縣各酌量抽撥二名¶
　　共設四名再該地應建倉厫又湏設倉夫四名斗¶
　　級四名以司其事則防範可以不疎而職掌亦有¶
<pb:KR2k0044_WYG_007-41a>¶
　　専責矣一議得給墾清而後奸良不雜查展復玉¶
　　環原為扼要據衝可扞邉海之門户曠土閒田可¶
　　資窮民之衣食耳若使外來閩廣無藉之人一例¶
　　冒墾將來奸良雜處即生事端况耕田必湏住居¶
　　於此則安土重遷庶可乆而成聚彼富豪勢力之¶
　　家本土有田可耕有廬可居㫁不肯挾妻子親戚¶
　　舎舊圖新以實曠閒之地不過假立墾户招僱工¶
　　人代為力作若輩徃來無常既不同於土著而墾¶
<pb:KR2k0044_WYG_007-41b>¶
　　户兼并營私反令無業窮民不得藉力耕以自給¶
　　殊非廣土利民之意今(臣/)等行令管墾之桐廬縣¶
　　必查眀實係太平樂清兩邑籍貫無過之人取具¶
　　本縣族隣保結移送該縣給與印照計口授田一¶
　　切閩廣㳺惰及曽有過犯者槩不准其保送又恐¶
　　田多人少若限定二縣之民或致招徠不廣現在¶
　　酌量如本省各府属縣相近之處有願入籍開墾¶
　　者照例於本地方官取結移送必湏住居玊環編¶
<pb:KR2k0044_WYG_007-42a>¶
　　入保甲毋許徃來不常其外省逺處之人仍行禁¶
　　止則户口得實而藏奸無所矣一議得私米嚴而¶
　　後接濟可絶米榖出洋(臣/)等現在嚴行禁止實力¶
　　堵禦玊環新墾海岸可通且黄坎二門逼臨大洋¶
　　雖有官兵駐廵尤當加意防範查墾民終嵗勤動¶
　　糧税衣食無非取給於米榖豈能禁其不賣莫若¶
　　將所墾田糧照臺灣之例徴收本色完倉惟海濵¶
　　潮濕米難乆貯應照所定米額每米一斗折榖二¶
<pb:KR2k0044_WYG_007-42b>¶
　　斗交倉收貯其餘多之米欲糶賣為日用之需者¶
　　止許運徃太平樂清二縣及溫州府城仍由口岸¶
　　汛地禀眀給執照沿途出入汛口照例掛號查驗¶
　　並於黄坎二門嚴行廵查如有無照米船偷運出¶
　　口者立即嚴拿照接濟盗賊之罪從重究治再查¶
　　浙江尚有買補還漕米石毎年俱委員領銀前赴¶
　　隣省買回乂有備貯各縣之榖出陳易新秋收仍¶
　　湏買補今玉環既有餘米應于買米欵内每年酌¶
<pb:KR2k0044_WYG_007-43a>¶
　　動銀兩給與該同知領回于秋收米榖廣出之時¶
　　照依時價收買貯倉酌量由海撥運逐年推移循¶
　　環不絶則可濟本省積貯之需更可與閩省緩急¶
　　相通甚便而米榖既輸于官自無私販之弊矣一¶
　　議得水利修而後墾闢可廣玉環山海交錯其中¶
　　如楊嶴正嶴瑤嶴三峽潭漁嶴塘洋墩東青西青¶
　　下灣沙嶴蘆嶴等處寛平如砥約可耕之田地三¶
　　萬餘畆其餘琛浦青塘塘額後峧大小普竹大小¶
<pb:KR2k0044_WYG_007-43b>¶
　　麥㠘大小古順等處塗田及附近之楚門老岸玊¶
　　環鄉地方約田四萬餘畆蒲岐磐石大荆等處亦¶
　　約田三萬餘畆合之三盤黄大嶴等處共約田地¶
　　十餘萬畆但其中或近山磧或在海塗向來原有¶
　　堤塘以為捍䕶因同時遷棄傾圯已乆草萊荒蕪¶
　　全資人力尤必仍建塘堤以捍其衝激則鹹潮不¶
　　能入設陡閘以時其啟閉則霪雨不為灾若能逐¶
　　漸興修皆可成田以濟民食但採木購石飯食人¶
<pb:KR2k0044_WYG_007-44a>¶
　　工為費不貲赴墾之民率皆無田窮人缺乏工本¶
　　難以責其盡出己資(臣/)等現在飭令設法招徠寛¶
　　科則以舒其力籌經費以助其工俱於後條詳議¶
　　聲眀外其有墾户缺少牛種籽粒及築塘建閘工¶
　　本情願領帑承墾者酌量動支買榖銀兩借給秋¶
　　收將所得米榖照價繳還統歸買榖數内銷算則¶
　　灌溉有資而田疇可廣矣一議得地利盡而後經¶
　　費可充舉事建功先籌經費必於¶
<pb:KR2k0044_WYG_007-44b>¶
　國家有益無損方為便官便民若因未墾之田土而¶
　　先動現在之錢糧未為計之善也(臣/)等以為玉環¶
　　展復設汛置官則俸工役食衙署營房與夫城寨¶
　　倉庫之建造塘壩堤㟁之興修在在不能無費即¶
　　同知一官俸銀無多糧既徴收本色又無火耗可¶
　　收即議有每石官耗三升尚不足以抵存倉折耗¶
　　之需應照雲南新設威逺同知之例今酌給每年¶
　　養亷公費銀二千兩心紅紙劄賞賚等項銀六百¶
<pb:KR2k0044_WYG_007-45a>¶
　　兩此等經費豈能盡出公帑而墾例初開即有十¶
　　餘萬田畆亦非一時可以墾完者出入相較目前¶
　　自多不敷查本地出息尚有可充公用者玉環各¶
　　嶴向年雖名為奉禁不開而利之所在羣趨如騖¶
　　多有潛至彼地搭盖棚厰掛網採捕刮土煎鹽私¶
　　相買賣偷漏課税者每遇廵船徃查或行賄買脱¶
　　通同朦隱或一時驅逐潛復聚集弁兵既難保其¶
　　盡不營私廵船亦勢難于周流不息今既設官専¶
<pb:KR2k0044_WYG_007-45b>¶
　　管則此等盡當查出充公應請將漁户逐厰挨查¶
　　取具保結許其採捕循照定海計厰徴收塗税之¶
　　例酌分上中下三則每處設立官牙厰頭以司稽¶
　　察所收税銀查眀數目造册申報以備玊環各項¶
　　公費之需仍通飭閩浙沿海州縣採捕漁船照例¶
　　取結刋號填給牌照連䑸彚幇赴玉環文武衙門¶
　　查驗牌照填註採捕處所停泊汛口俟漁汛一畢¶
　　合幇同返毋許逗留違者照例治罪至玉環既有¶
<pb:KR2k0044_WYG_007-46a>¶
　　墾民并文武官兵駐劄則食鹽為必需之物查鹺¶
　　法雖當配引行銷而溫台兩府各縣票鹽乆有成¶
　　額玊環係新開之地與舊日引額無關且孤懸海¶
　　外斥鹵之區變幻靡常煎停不一所出僅供一隅¶
　　之用不能逺資鄰封肩販非同内地塲竈可以添¶
　　厰添盤招商配引者可比應將煎鹽之户取具親¶
　　鄰族保甘結一體編入保甲著令并竈聚煎官收¶
　　官賣止在本山賣與漁户居民毋許販賣出境其¶
<pb:KR2k0044_WYG_007-46b>¶
　　鹽本外所餘者亦查眀數目造册申報暫時留充¶
　　公用除官兵原議抽調餉銀自有原數抵補并糧¶
　　米即以所收田糧榖石給發毋庸另議外此數年¶
　　中凡有前項所指玉環應用公務悉以玉環所收¶
　　額糧及魚鹽等項出息儘數扺用漸次整頓逐年¶
　　將出入之數造册送部銷算俟一切完備後另照¶
　　内地之例糧米魚税編造全書歸入藩司項下充¶
　　為本省兵餉¶
<pb:KR2k0044_WYG_007-47a>¶
　題銷鹽課亦歸鹽政項下充餉則以地方自有之利¶
　　為¶
　國家經費之助目前不煩公帑而日後咸為¶
正供矣一議得科則平而後賦額無虧查墾復荒蕪原¶
　　與熟田有間故有認墾之後分别三年六年後方¶
　　始陞科之例所以紓民力而示招徠也至玉環等¶
　　處遷棄已乆近山者沙石壅積近海者堤壩圯傾¶
　　即居中平地之田蒿萊滿徑闢治需工更與内地¶
<pb:KR2k0044_WYG_007-47b>¶
　　荒田不同但玉環現在設官分汛需用經費若照¶
　　舊例遲至數年後陞科則目前數年費用從何而¶
　　出(臣/)等再四籌畫惟有將玉環地方田地詳加勘¶
　　丈别其土性之肥磽墾工之難易分為上中下三¶
　　則仍照前徴收本色之議上則田每畆征條丁米¶
　　一斗六升中則田每畆征條丁米一斗二升下則¶
　　田每畆征條丁米七升地每畆征條丁米三升山¶
　　每畆征條丁米一升以二榖折為一米交納每石¶
<pb:KR2k0044_WYG_007-48a>¶
　　另收官耗三升以備存倉黰折䑕耗之費其附近¶
　　開墾之地除三盤黄大嶴等處與玉環地土不逺¶
　　應仍照玊環例分上中下三則征收外其楚門老¶
　　岸及磐石蒲岐等地方土皆瘠薄且修壩疏河嵗¶
　　嵗皆需人力稍有愆期則鹹潮徃來便難耕蒔若¶
　　與玊環一例定則勢難急公完清止可照依玊環¶
　　所議之下則輸納庶能竭蹶完辦至於陞科完糧¶
　　之期則槩令本年開墾本年起科庶可統濟玊環經¶
<pb:KR2k0044_WYG_007-48b>¶
　　費之需除今年已墾田地飭令丈眀秋收照則繳¶
　　收造冊彚報變價辦公外其餘随墾随報逐年造¶
　　冊送部則民力易於輸將而經費有所従出矣一¶
　　議得營制周而後廵防無誤設營立汛原以建威¶
　　銷萌亦在㨿險扼要溫州水陸地方與閩省接壤¶
　　故設鎮標三營及城守營之外又有瑞安樂清磐¶
　　石大荆四大營以為犄角雍正元年前任福建督¶
　　臣滿保又¶
<pb:KR2k0044_WYG_007-49a>¶
　題請將瑞安改為水師副將磐石改為水司叅將部¶
　　議准行在案查樂清大荆磐石俱在内地而玊環¶
　　包乎其外屹峙海中従前棄而不守故不得不以¶
　　内地三營為門户今玊環既請展復實為三營之¶
　　外障當溫郡之藩籬應請設立玊環營叅將一員¶
　　守備二員千總二員把總四員兵九百名分為左¶
　　右二營以左營為陸路右營為水師使水陸兼防¶
　　庶扞禦有賴但玊環與磐石近且磐石雖改水師¶
<pb:KR2k0044_WYG_007-49b>¶
　　而所轄洋汛東西南北僅及百里今已應歸玊環¶
　　則磐石一營不但無水師之責即陸路既有外蔽¶
　　亦居次衝若仍循舊制復設重兵實為虚糜糧餉¶
　　請將磐石水師叅將一員裁去同守備一員千總¶
　　一員把總四員兵五百五十名移調玊環營再于¶
　　内地之樂清營抽兵一百名大荆營抽兵一百名¶
　　歸于玊環外尚少兵一百五十名查太平營之東¶
　　嶴現分撥千總一員兵一百十九名駐劄防守但¶
<pb:KR2k0044_WYG_007-50a>¶
　　東嶴原係玊環鄉之二十五都向日玉環遷遣楚¶
　　門一帶地方同時廢棄所以於東嶴地方設立弁¶
　　兵防守今玊環鄉之二十四五六都與原轄之楚¶
　　門老岸一帶田畆業經一體展復其東嶴即在玊¶
　　環鄉之内既有楚門以為外扞請將東嶴千總一¶
　　員兵一百一十九名移調玊環營酌量𣲖撥分防¶
　　又溫州城守營與鎮標同駐郡城尚可抽出兵三¶
　　十一名歸入玉環以足九百名之數玊環既設耑¶
<pb:KR2k0044_WYG_007-50b>¶
　　營其從前分𨽻黄磐兩營防守之陸路今應盡歸¶
　　玊環管轄其水汛除磐石原管洋面仍歸玊環外¶
　　再有附近玊環舊𨽻黄標右營廵防之女兒洞乾¶
　　江衝擔嶼沙頭長嶼洋嶼及外洋之披山大鹿小¶
　　鹿前山等洋汛俱應就近歸玊環營管轄以沙頭¶
　　長嶼洋嶼東北洋面為黄鎮右營汛地西南洋面¶
　　為玊環營汛地其外洋則以洞正属之黄標披山¶
　　属之玊環為界尚少守備一員通省無可抽調應¶
<pb:KR2k0044_WYG_007-51a>¶
　　請添設再玊環雖分水陸與鎮海磐石瑞安等營¶
　　之水陸兼司者事同一例但地方週圍七百餘里¶
　　㡬與定海相等應查照定鎮標之例于左營量設¶
　　馬三十五匹即以樂清大荆太平溫城守四營所¶
　　抽三百五十名之兵内照依馬一歩九之例抽馬¶
　　三十五匹歸於玊環毋庸另請添設仍將額兵分¶
　　别馬一歩九戰三守七抽調以符通省兵制其所¶
　　需戰船即將磐石營原管船八隻全數撥赴玊環¶
<pb:KR2k0044_WYG_007-51b>¶
　　照例將備輪廵内唬船一隻平底布帆不能渉歴¶
　　大洋俟届造年分另行¶
　題眀改造沿邉哨廵小船十二隻將原給部價以為¶
　　所需工費倘有不敷令承辦之溫處道在于玉環¶
　　糧稅出息銀兩内支取添補開銷其磐石營應仍¶
　　改為陸路但外有玉環障蔽毋庸再設叅遊大員¶
　　兵數亦當酌减請設都司一員千總一員把總二¶
　　員兵三百名防守但該營守備千把兵丁已請移¶
<pb:KR2k0044_WYG_007-52a>¶
　　調玊環止留千總一員兵二百七名在營尚缺都¶
　　司一員把總二員兵九十三名今查有台協撥防¶
　　太平之金清洋嶼二汛兵丁現議撥歸太湖營此¶
　　二汛有撤回千把二員内將把總一員撥入磐石¶
　　其餘官兵在近地俱係水陸要衝難以抽撥惟衢¶
　　協三營除分防外其在郡城者副將之下尚有都¶
　　司二員守備二員千總二員把總八員兵八百五¶
　　十七名原係陸路應將該協右營都司裁去改為¶
<pb:KR2k0044_WYG_007-52b>¶
　　磐石都司并于右營存城之内抽調把總一員兵¶
　　九十三名撥入磐石合原兵二百七名共三百名¶
　　駐防磐石黄華關岐頭以内港水陸汛地責歸駐¶
　　防都司防範照舊日營制仍歸樂清營管轄其新¶
　　設玉環營應附近亦歸溫鎮統轄再磐石原係陸¶
　　路設有馬匹自改為水師裁馬七十三匹今仍為¶
　　陸路所有留兵三百名應于原裁馬數内復額三¶
　　十匹以資馳驅則内外之形勝皆有扼守而水陸¶
<pb:KR2k0044_WYG_007-53a>¶
　　之廵防亦無疎悞矣再玊環孤懸海外其耑設文¶
　　武較之各海防同知與沿海縣營等缺尤為𦂳要¶
　　且新復之後規模初定必湏常得亷幹之員辦理¶
　　方克有濟如三年内兵民相安招徠日盛開墾漸¶
　　増一應事宜實能著有成效(臣/)等會同保¶
　題聴部議叙即為分别陞用如不盡心整頓嚴加叅¶
　　處仍請各頒給關防印信以耑職守嗣後同知叅¶
　　將守備等官缺出于通省同知通判州縣叅遊等¶
<pb:KR2k0044_WYG_007-53b>¶
　　官内㨂選¶
　題補其廵檢千把咨部擇調以上各條(臣/)等知識淺¶
　　陋未能有當是否可行伏祈¶
聖眀指示(臣/)謹會同督臣高其倬提臣石雲倬䕶理浙¶
　　江觀風整俗使杭嘉湖道叅議臣徐鼎合詞具¶
　題伏乞¶
皇上勅部議覆施行奉¶
㫖該部議奏随經户部以應如所請議覆奉¶
<pb:KR2k0044_WYG_007-54a>¶
㫖依議¶
　¶
　¶
　¶
　¶
　¶
　¶
　¶
<pb:KR2k0044_WYG_007-54b>¶
　¶
　¶
　¶
　¶
　¶
　¶
　¶
　浙江通志卷八¶
