# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.584649
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百十一
<pb:KR2k0044_WYG_210-1a>¶
欽定四庫全書¶
　浙江通志卷二百十一¶
　列女(十/)¶
　　台州府¶
　　　臨海縣¶
　五代¶
　賀氏二孝女(戴良齊二娥傳臨海賀朔之女大曰英/如小曰華如同乳而母卒父以不利棄)¶
　　(之三日夜不死隣嫗勸遂舉年十九力過健兒井/臼機絲捷便如神長興二年八月一日父漁海溺)¶
<pb:KR2k0044_WYG_210-1b>¶
　　(死二女號泣江滸求父屍不得遂投江其異母弟/瑄年十三追至三山巖見所躡履曰二姊逝矣仰)¶
　　(天悲號呌父呼姊不絶聲亦投於江次日二姊一/弟手足相捥抱父屍而浮至巖下去其父所溺海)¶
　　(門外三百餘里里人/哀而異之為收葬焉)¶
　宋¶
　朱伯履妻陳氏(赤城志臨海人年少夫亡有欲奪其/志者陳氏拊膺慟絶旣甦引刀自剄)¶
　　(姑亟奪之乃免事父母舅姑至孝舅得風眩疾侍/湯藥不懈者八年姑老齒豁手調甘㫖以養壽百)¶
　　(有一歲庭有梅實萱穎之祥詔/封安人表門閭名其巷曰節孝)¶
　王夷仲妾唐氏(葉適王棐母唐太孺人墓誌臨海王/棐之母唐寧海農家女初夷仲貧甚)¶
<pb:KR2k0044_WYG_210-2a>¶
　　(其室賈年已晚猶身治爨滌舅族憐之為致唐氏/纔十二歲粗箴細縷釡甑盤筵不唯諾而集後十)¶
　　(六年棐生而夷仲與賈相次卒家益衰兄弟析耕/不數斛父母迫以嫁不許曰吾必自斷其髪然後)¶
　　(止又三十年棐上舍及第登朝出守迎母與/俱無纎粟改常度又二十年歿年七十八)¶
　石墅妻陳氏(赤城新志臨海人年十八適墅生二子/而夫亡家貧甚守志不移事舅姑甚得)¶
　　(婦道咸/淳年旌)¶
　周顒妻李氏(嘉靖浙江通志臨海人顒死子敬孫生/甫六月氏年二十餘或以家貧子幼議)¶
　　(改適者氏抱敬孫泣曰周氏一脉僅此舍此/奈宗祀何嫠居四十年如一日卒昌周祀)¶
　王貞婦(宋史本傳臨海人德祐二年冬元兵入浙東/婦與其舅姑夫皆被執既而舅姑與夫皆死)¶
<pb:KR2k0044_WYG_210-2b>¶
　　(主將見婦晳美欲内之婦號慟欲自殺為奪挽不/得死夜令俘囚婦雜守之婦乃陽謂主將曰若以)¶
　　(吾為妻妾者欲令終身善事主君也吾舅姑與夫/死而我不為之衰是不天也不天之人將焉用之)¶
　　(願請為服期即惟命茍不聽我我終死耳主將恐/其誠死許之然防守益嚴明年春師還挈行至嵊)¶
　　(青楓嶺下臨絶壑婦待守者少懈嚙指出血書字/山石上南望慟哭自投崖下而死後其血皆漬入)¶
　　(石間天隂雨即墳起如始書時至治中旌之/曰貞婦郡守立石祠嶺上易名曰清風嶺)¶
　王珏妻張氏(臨海縣志徳祐二年元巴延統兵入境/珏倡義守城力盡死於左池氏號泣隨)¶
　　(其後亦/赴水死)¶
　元¶
<pb:KR2k0044_WYG_210-3a>¶
　章盛妻楊氏(台州府志臨海人夫早世氏不再適撫/孤成立訓子孫孝友三世不分異年九)¶
　　(十二卒延/祐間旌表)¶
　韓戒之妻陳氏(赤城新志臨海人名末媯待制剛中/女也適戒之及期而寡時年二十二)¶
　　(遺孤方四月誓不他適守節三十八年姊大媯適/藁城董士楷亦以貞節聞至正中俱旌表其門)¶
　馬義和妻楊氏(赤城新志名善慶臨海人年十六適/義和方閲月而義和卒鞠遺腹子應)¶
　　(鳳尋卒敗屋數間茹/蔬飯糲守志五十年)¶
　朱谷妻楊氏(赤城新志名勤臨海人年十六適谷十/載夫與舅相繼歿楊傾貲以奉喪事守)¶
　　(志以撫遺孤其父欲奪之嫁楊/以死自誓乃止至正丙午旌表)¶
<pb:KR2k0044_WYG_210-3b>¶
　張紹大妻謝氏(揭徯斯張節婦傳氏二十一而嫁嫁/四年生二子而寡家貧姑老誓不再)¶
　　(嫁蓬首垢面日夜紡績姑之養必具甘㫖已蔬食/而已姑久而憐之語之曰汝生長富貴又方盛年)¶
　　(不幸早寡而貧奈何以吾老故久罹此苦氏哭拜/曰妾生為名家女長為名家婦志願已足不幸早)¶
　　(寡命也况有姑以為依有子以承祭祀天之賜妾/大矣而敢以貧故有二心於是姑婦相向大哭姑)¶
　　(知婦愈信婦事姑愈謹姑年八十八卒喪葬盡/禮教二子夢珍夢瑤邑大夫上其事遂旌其門)¶
　洪貞女(臨海縣志名静媯貢士達善女許字未嫁夫/死斷髪誓不再適其姪女名淑年十三曰姑)¶
　　(能如是願終身侍姑遂寢食與偕父母諭之終不/肯適人相與績麻置田十二畝為贍老計土人相)¶
　　(傳為苧絲坵卒後子姓奉/其田為祀産祭祀不絶)¶
<pb:KR2k0044_WYG_210-4a>¶
　明¶
　張遘妻徐氏(赤城新志臨海人遘應貢得鎮南學正/氏養姑以居遘在任娶周氏生子瑀遘)¶
　　(卒遘兄某寘周子母獨舁櫬以還議嗣氏泣語老/僕繆軒曰而翁幸有後委而别立忍乎於是治裝)¶
　　(戒軒以往而周意臨海惡地且憚逺莫之肯來子/亦不遣氏日夜號慟居歲餘覔一莊客輔軒以行)¶
　　(至則訴於官得瑀以歸氏喜曰有以見吾夫於地/下矣撫愛不翅己出奉姑以壽終娶陳為瑀配遂)¶
　　(有孫三人瑀亦早世/婦姑相依兩世一節)¶
　許六妻余氏(赤城新志年二十一舅姑與夫相繼喪/無子女惟二小姑一小叔曰叔楚氏撫)¶
　　(姑教叔既長各與婚配以己奩具分二姑叔得子/曰昌鞠育如己子又育二姪女長成嫁之以壽終)¶
<pb:KR2k0044_WYG_210-4b>¶
　黄氏二女(赤城新志從父姊妹也長名大山適胡宗/選次名三奴適吳克表二家相去不數里)¶
　　(其夫皆以稅糧就逮其姊遣人戒妹曰若夫罹譴/必貽累妻子宜見幾毋玷辱我家時妹已預決於)¶
　　(心慰安子女扃戸自縊死既而其姊亦/死於舍側池中鄉之士大夫莫不悲之)¶
　張暹妻陳氏(赤城新志年十八適暹暹亡遺腹生子/手足皆瘋氏撫育之大興厥家孫一曽)¶
　　(孫七元孫十皆富盛/節婦年八十八而卒)¶
　王三茍妻陳氏(名山藏名小奴居康功里三茍出傭/作日暮未歸氏抱女迎候於門忽聞)¶
　　(夫為虎所扼遂棄女於地手執門關追至山足奮/身號呌拽持夫足於虎口中提關撃虎虎驚去負)¶
　　(夫歸而夫死矣時氏年近二十有色嚴正自持村/中呼為女御史有土豪欲娶之不從乃率衆擒迫)¶
<pb:KR2k0044_WYG_210-5a>¶
　　(以歸氏度勢孤難免曰請少待歸奠亡夫除靈即/復來豪從之奠畢慟哭出至舍側姜潭上屬襁綴)¶
　　(女碎面毁乳投潭而死事在正統時/為土豪賄囑不舉成化中乃得旌)¶
　朱涣妻楊氏(臨海縣志年十九歸涣未幾涣卒服闋/其兄諷之他適氏泣不從乃潛許鄉之)¶
　　(富人氏知事迫遂不復語以裝奩一二物與其伯/氏女曰我去後不及送汝于歸也家人莫喻其意)¶
　　(至夕猶治女工令/其妾先寢遂自經)¶
　鄭鎮妻高氏(臨海縣志年十九歸鎮越七年而鎮逝/柩在殯火延其居不能舉泣仆於旁火)¶
　　(及身弗去俄而其父至强曳以歸創甚數/月而愈食貧撫孤艱苦萬狀年七十五卒)¶
　金顯(台州府志既許配而夫病瘋宗族諷其母議改/字女聞之不説託言每夕夢二仙女招與同遊)¶
<pb:KR2k0044_WYG_210-5b>¶
　　(遂自號通真娘子已而衆與母欲奪其志乃泣/曰再聘非女道吾惟有死而已乘間入室自經)¶
　姚氏二節(台州府志王氏年十八歸姚篪八年而篪/卒無子舅姑早喪㷀然無依與其媵姜氏)¶
　　(即殯室坐臥跬步不離正德戊辰隣火將及其廬/王與姜伏柩號慟願與俱焚鄉人義之為舁以出)¶
　　(嘉靖乙酉並旌焉又數年/王以疾卒姜先三日而逝)¶
　周楞妻應氏(名山藏嘉靖中楞以姻屬被累死無子/應年二十五即欲同死以姑老無依乃)¶
　　(殯夫山坰誅茆荆棘間績作奉姑所居比隣懸逺/豺虎出没風雨祁寒或不舉火者累日偶得舉火)¶
　　(即以養姑節口忍飢姑卧病十年起坐扶持如一/日邑令劉大直歲給粟帛台守譚綸樹其里曰節)¶
　　(孝/)¶
<pb:KR2k0044_WYG_210-6a>¶
　王漳妻金氏(舊浙江通志歸未期而漳卒遺腹生一/女所親諷之再適氏舉斧欲自戕諷者)¶
　　(不敢言撫漳兄之孤如己出/為畢婚嫁孤亡復撫孫成立)¶
　徐氏二節(臨海縣志陳氏歸徐暄年十七生子甫週/而暄卒任氏歸徐昉年二十昉死止遺腹)¶
　　(四月二氏守志撫孤成立年俱七旬/而卒昉與暄兄弟也時號一門雙節)¶
　馮光奴(台州府志馮良攀女許字葛坤年十七未嫁/嘉靖戊午海倭焚掠女扶祖母陳入將軍山)¶
　　(茂林中為倭所獲以手引女臂女奮拳撃倭罵曰/便殺我斷不汝從倭揮刀斷其右手五指猶左手)¶
　　(提石擊之倭遂三斷其體陳得免倭退/父收其屍面色如生廵按上其事旌之)¶
　范氏二節(台州府志張氏范燮妻已納聘而范篤疾/將議改婚張聞欲死之父母慰止竟歸范)¶
<pb:KR2k0044_WYG_210-6b>¶
　　(與妾屠氏侍夫湯藥積歲不懈夫卒與屠俱斷髪/誓死守嘗兩遭大水不避又鄰火再偪其廬婦撫)¶
　　(柩痛哭既而鄰屋俱燼婦所居獨無恙萬厯元年/七月初十日忽見舍間石上有光旋繞如篆成齊)¶
　　(節二字衆具報府縣為摹刻/於石今尚存奉㫖建雙節坊)¶
　潘汝寧妻王氏(臨海縣志王亮女也歸潘十載夫病/劇割股救之不起氏即齋沐吿天三)¶
　　(斷其喉而殞/萬厯時旌表)¶
　侯良遇妻孫氏(臨海縣志年十九適侯次年夫歿妾/生一子甫五月氏視如己子舅姑欲)¶
　　(奪其志氏嚙血自誓不移舅姑繼死/力治三喪子亦成立萬厯間旌表)¶
　潘貞女(臨海縣志潘應化女配陳竒䇿未婚病卒女/即絶飲食痛哭七日臨死囑以柩歸陳氏卒)¶
<pb:KR2k0044_WYG_210-7a>¶
　　(與夫合/葬焉)¶
　張宗成妻尹氏　王偵妻羅氏　　林啓章妻楊氏¶
　馮九朝妻郭氏　楊邦潮妻張氏　錢胄妻楊氏¶
　董𢎞中妻黄氏　侯孜妻陳氏　　侯思鶴妻董氏¶
　余璣妻陶氏　　王忭妻高氏　　王玖妻楊氏¶
　鄭㫤妻郭氏　　林濬明妻李氏　林克明妻胡氏¶
　王宗孝妻趙氏　王宗制妻趙氏　李源妻沈氏¶
　陳普安妾唐氏　秦懋述妻金氏　應宗旦妻項氏¶
<pb:KR2k0044_WYG_210-7b>¶
　葉紀禮妻侯氏¶
國朝¶
　馮氏二節(臨海縣志陳氏名珍馮元鼎妻年十九歸/馮生三子夫卒時年二十九一夕奸徒利)¶
　　(其所有明火入刦陳夜半倉皇起亟趨殯所賊以/棍擊之中腦仆地婢子掖之避曰靈在吾何之乃)¶
　　(以身伏柩間不去嫠居三十年教養三孤成立媳/戴氏名唐徽仲子繼祖妻也年二十一歸馮甫二)¶
　　(載生子甦未週而夫以痘亡兩世孀居並以貞節/著甦登進士服官行政每事規以大義屢叨進秩)¶
(㫖建母氏之教為多康熙九年並奉/    坊旌表)¶
　何文鉽妻馮氏(題旌冊名柔馮甦女文鉽就婚楚雄/署中尋歸阻變寶慶而卒時婚甫八)¶
<pb:KR2k0044_WYG_210-8a>¶
　　(月氏年二十一越三月生子又八年亂靖擕子扶/櫬歸葬事舅姑如事父母訓子綦嚴康熙四十三)¶
(㫖建年具題奉/    坊旌表)¶
　姚椒姑(題旌冊姚際飛女家貧際飛食力於外一日/母他出椒姑獨處為强暴所逼力拒得脱奔)¶
　　(訴隣嫗持刀欲自殺嫗謹護之母歸泣訴遂不食/但曰恨父未歸不得一見也飲泣達曙盥櫛服滷)¶
　　(而死年十九時康熙五十八年四月也數日始殮/面如生郡人競為詩文以祭之事聞奉)¶
(㫖建坊旌/    表)¶
　党問世妻徐氏(題旌冊問世卒氏年二十誓死不二/夫鮮兄弟氏仰事俯育遇歲饑自食)¶
　　(糠籺而堂上甘㫖無缺子亦有成雍正二年具題/奉)¶
<pb:KR2k0044_WYG_210-8b>¶
(㫖建坊旌/    表)¶
　洪霞起妻潘氏(題旌冊霞起卒潘年二十五值耿逆/之亂山寇竊發氏懷利刃自隨備歴)¶
　　(艱苦勁節不移事姑以壽終教/子復為歲貢生守節五十九年)¶
　洪熙載妻王氏(題旌冊年二十四而寡事姑孝謹訓/孤有成  以上二氏俱雍正四年具)¶
(㫖建題奉表/    坊旌)¶
　秦克元妻馬氏(題旌冊克元卒氏年二十六家貧無/伯叔仰事俯育一嫠婦肩之朝夕拮)¶
　　(据備嘗荼苦而矢志益/堅姑安其養壽至九十)¶
　陳嘉謨妻于氏(題旌冊年二十一而寡有欲奪其志/者輒自縊鄰嫗救免家貧日夜操作)¶
<pb:KR2k0044_WYG_210-9a>¶
　　(以課子守節四十餘年/具題奉)　(以上二氏俱雍正六年/)¶
(㫖建坊旌/    表)¶
　徐德昭妻沈氏(題旌冊年二十二歸徐二十八而寡/訓二子嚴而有法姑亡舅年衰邁父)¶
　　(亦老而無依氏俱竭力孝養皆年踰/八旬而終殯葬盡禮守節二十八年)¶
　陳露若妻周氏(題旌冊年二十一適陳二十七而寡/生子甫週氏事姑甚孝又卜葬三世)¶
　　(之未葬者撫子成/立守節三十五年)¶
　侯其美妻王氏(題旌冊年十七而嫁生子嘉綖未週/歲夫亡氏年十九舅姑老伯叔二人)¶
　　(俱嬰廢疾氏隻身持門戸舅病十八年姑病日四/十年氏親奉湯藥朝夕扶掖左右勿稍懈守節三)¶
<pb:KR2k0044_WYG_210-9b>¶
(㫖建十九年/    坊旌表)　(以上三氏俱雍正九年具題奉/)¶
　祝維周妻丁氏(題旌冊維周台州衛後帮運丁也病/夭氏時年二十一撫子成立守節三)¶
　　(十/年)¶
　馬吉卿妻盧氏(題旌冊年十九夫亡遺一子舅姑早/世幼叔年止八歲氏撫長婚娶亦夭)¶
　　(其妻病瘋氏親調湯藥櫛髪縫紉十餘年無倦容/夫有叔觀覲老而無依氏視之如舅雖親子婦不)¶
　　(及也守節/三十三年)¶
　丘拯妻駱氏(題旌冊年二十四而寡/撫子守節三十八年)¶
　陳氏二節(題旌冊陳維標妻汪氏妾徐氏維標卒汪/年二十九徐年二十七遺子成憲甫兩月)¶
<pb:KR2k0044_WYG_210-10a>¶
　　(二氏交撫之每歲時設祭必陳其夫遺書祭畢則/舉以示成憲曰此爾父手澤也卒敎其子有成汪)¶
　　(年五十七徐年六十一而卒/十年具題奉)　(以上五氏俱雍正/)¶
(㫖建坊旌/    表)¶
　秦嗣公妻方氏(題旌冊年二十五而寡事姑撫子守/節四十八年雍正十一年具題奉)¶
(㫖建坊旌/    表)¶
　徐喜姐(題旌冊台州衛後帮千總徐宏基女幼許字/何珧珧父為雲南昆陽知州珧隨任卒於昆)¶
　　(陽喜姐年二十七未婚也訃至登樓自經氣將絶/為父母所覺排□救之得不死勸之不應遂不食)¶
　　(而卒珧族人居蕭山感其竒節咸來拜奠雍正十/二年具題奉)¶
<pb:KR2k0044_WYG_210-10b>¶
(㫖建坊旌/    表)¶
　鄭氏二節(題旌冊陳氏鄭良妻王氏良子秉忠妻也/良卒陳年二十三遺孤秉忠纔三齡有欲)¶
　　(奪其志者不從康熙甲寅土寇抄掠縱火時舅姑/柩停於家氏抱柩哀號願與俱焚燄垂及而風返)¶
　　(火熄閭里異之秉忠長為娶王氏生一子甫四齡/秉忠卒王年二十八毁容自誓孝姑撫子陳守節)¶
　　(四十五年卒王/守節三十四年)¶
　何叔才妻余氏(題旌冊年二十五夫亡二子俱幼有/逼之改適者氏截髪誓死乃止紡績)¶
　　(撫子各為娶婦生二孫子俱夭復撫孫成立以/節終  以上三氏俱雍正十三年具題候旌)¶
　鄧士鉉妻詹氏(台州府志年十八歸士鉉順治丙申/正月副將馬信叛遍掠城中婦女入)¶
<pb:KR2k0044_WYG_210-11a>¶
　　(海為贄士鉉先被繋氏投家園井中死之次日賊/再至猶疑為詐士鉉舉示其髪冰矣乃去士鉉服)¶
　　(其節終身/不再娶)¶
　馮孟浣妻陳氏(台州府志年二十二居近江側海賊/入掠孟浣扶母出避氏抱女隨行遇)¶
　　(賊逼令下船氏抱道旁屋柱不去賊用繩縛其兩/手負之而趨氏口咬賊頸賊擲於地取懷中女殺)¶
　　(之欲其懼而隨行也氏奮躍大罵曰即殺我死不/從賊復咬其手賊怒舉刀連劈之體無完膚三日)¶
　　(後就殮/面如生)¶
　趙齊玫妻張氏(台州府志年十八適趙次年夫卒氏/有孕八月舅姑無他嗣矢志奉養既)¶
　　(而産女其姑嘗負宿疾氏左手提幼/女右手進湯藥累歲月不憚勞苦)¶
<pb:KR2k0044_WYG_210-11b>¶
　李聯芳妻戴氏(台州府志年二十三生子國梁甫週/歲而夫亡殯時遭火與一老僕一婢)¶
　　(悉力扶出三人舉一柩人以為得神助嘗謂子國/梁曰人不論窮達顧立身何如耳後國梁多善行)¶
　　(鄉里/稱之)¶
　許遂萼妻張氏(台州府志遂萼卒張年二十七子甫/七齡有二婢年尤少氏謂之曰我生)¶
　　(死許門汝當自為計二婢皆感泣願/終身無他三人同志操作家政整肅)¶
　趙銓妻包氏(台州府志結褵兩載而銓亡舅姑各欲/自盡包以遺孕慰解舅姑心稍安既而)¶
　　(果舉一子姑晩年病瘋氏奉/湯藥凡十五年卒年七十九)¶
　王思維妻應氏　王德化妻林氏　葛元亮妻張氏¶
<pb:KR2k0044_WYG_210-12a>¶
　高德邵妻章氏　虞國彩妻包氏　周簡妻陶氏¶
　徐天祐妾李氏¶
　　　黄巖縣¶
　宋¶
　佘元卿母吳氏(台州府志黄巖人夫死始生元卿慨/然曰我不見夫何忍見子因剔其目)¶
　　(誓不/他適)¶
　夏孝女(湧幢小品字阿九年十五一日隨父與其隣/樵於山父前與虎遇隣人懼亟升木避之女)¶
　　(見父陷虎口噭號直前執薪鞭虎且/鞭且泣踰十步虎棄其父而啖之)¶
<pb:KR2k0044_WYG_210-12b>¶
　曹小娥(車若水黄巖曹小娥述嘉熙戊戌二月晦麻/嶴曹氏女同母范隣屋二十輩採筍陸婆坑)¶
　　(范為虎得二十輩悉驚潰女執范手推虎而呌曰/舍吾母吾代飼汝也范知不免瞀瞀然命之去呌)¶
　　(執愈疾結行數百步虎釋范掉尾拂女踞坐熟視/女以身翼范捧之下尚喘息會捄者至布衾裏以)¶
　　(歸歸死而尸得完里人弔之不能言/徐曰黄虎也吾不得代吾母死也)¶
　牟琮妻余氏(台州府志年二十七而孀遺腹四月旁/無伯叔㷀不自存還依母家誓死守志)¶
　　(越七月生子异茹苦撫敎逮/長乃復故居壽七十八卒)¶
　陳壽齡妻管氏(台州府志年二十四而寡毁容守志/有富家請婚曰許我我澤其孤姻黨)¶
　　(多勸之氏不可曰我寧死終不/易節敎子三人皆有才行云)¶
<pb:KR2k0044_WYG_210-13a>¶
　朱仕龍妻蔡氏(赤城新志歸五年而仕龍卒常平使/者黄唐聞其賢固以請盡室贊之氏)¶
　　(拊膺慟曰婦無二夫縱卿相我何顔事之終/身蓬首垢而奉舅姑以敎子年七十五而卒)¶
　蔡原廸妻杜氏(台州府志年十七歸原廸越五年原/廸卒母勸之改適氏痛憤欲自殺母)¶
　　(不復言事姑甚/謹嘉泰年旌)¶
　蔡志伯妻項氏(台州府志樂清人歸黄巖蔡志伯志/伯死於兵氏年二十一斷髪自誓性)¶
　　(聰慧族處子多從講解内/則列女傳年六十七卒)¶
　元¶
　黄侃妻夏氏(赤城新志名德慧樂清人年二十一歸/黄巖黄侃八年侃卒氏號慟幾絶衾斂)¶
<pb:KR2k0044_WYG_210-13b>¶
　　(營葬必盡其力/有司以聞旌焉)¶
　馬彥竒妻盛氏(赤城新志名真一讀書通經能詩適/馬氏未十年而夫死三女一男家無)¶
　　(寸土紡績營生無力延師教子乃口授章句以指/取績麻水作㸃畫教之嘗有詩云一燈教子丹心)¶
　　(苦半世紉箴白髪新晚年故家士族並/迎之至家談論女則比之曹大家云)¶
　陳文先妻蕭氏(赤城新志名菊奴文先以獲賊功授/信州廵檢卒於軍初文先與方國珍)¶
　　(為仇至正癸巳國珍船至黄巖港擄蕭氏及其子/師退次海門將甘心焉蕭氏紿以如厠擕其子同)¶
　　(往推之入水身繼之後數日其屍自海門浮於江/不逺百里直抵舊居州守以聞旌其門給錢營葬)¶
　鄭谷祥妻陳氏(赤城新志年二十四而谷祥卒媵周/福兒生一子一女氏撫之如己出至)¶
<pb:KR2k0044_WYG_210-14a>¶
　　(正年/旌表)¶
　洪貞女(嘉靖浙江通志適南塘戴某未至聞戴死弟/兄送者皆勸之還洪慟哭曰吾已為戴氏婦)¶
　　(矣遂往殯其夫夫先有一妾遺/腹生子洪撫教之卒興戴氏)¶
　王揆妻董氏(赤城新志揆為瀋王府敎授卒於官訃/至董方剖𤓰輒引刀自刎衆奪止之因)¶
　　(慟哭不/食而死)¶
　詹烈婦鄭氏(赤城新志夫客四明適兵至婦獨擕其/子竄山谷中遇兵欲汚之婦曰寧殺我)¶
　　(豈從汝也賊遂斬之/其首至地凡三躍)¶
　丁快妻王氏(嘉靖浙江通志盜起海上焚刦居民王/氏為賊所得欲掠而東倉皇請於賊曰)¶
<pb:KR2k0044_WYG_210-14b>¶
　　(我幼子在抱且母家甚邇幸還其父即從爾去/賊信之如其請王氏望兒入門即投江而死)¶
　金彥敬母梅氏(嘉靖浙江通志彥敬四歲而父喪梅/氏不忍夫亡遂裂吭以死其子孫居)¶
　　(太平之/小溪)¶
　楊伯瑞妻王氏(宋濓王貞婦傳名順榮字静安年十/七歸同邑楊伯瑞伯瑞官行樞密院)¶
　　(斷事官至正間貓䝤兵侵天台伯瑞遇害婦時年/二十七生子慶壽始兩月䕶喪還葬於鄉鄉里欲)¶
　　(媚上官以婦美姿容嗾使聘之不從將以威劫婦/遽引刀斷髪事遂寢越三年有權貴人聞其賢强)¶
　　(委禽焉婦拊膺長號悶絶仆地媵人抉齒以藥灌/之移時乃蘇俟間執慶壽手曰吾命婦也不敢虧)¶
　　(節以辱汝父將死於汝父之墓言訖泣而行慶壽/號訴從母林氏亟往救婦以刀自剄不殊林奪刀)¶
<pb:KR2k0044_WYG_210-15a>¶
　　(挽之歸環守至旦稍懈婦復斷髪如/初權貴人悔曰此烈婦不可强也)¶
　　(謹按赤城新志載王靜安天台楊伯瑞妻伯瑞為/樞密斷事官又載黄巖王順榮楊伯遂妻宋濂為)¶
　　(之傳蓋悞分名與字為兩人也舊通志府志俱/因之而分載於元明兩朝今從潛溪集改正)¶
　明¶
　程有德妻陳氏(續文獻通考名真洪武間有德以軍/生至京鎮撫陸林見陳美欲汚之不)¶
　　(從百方脅之陳愈嚴厲遂被/毆而死夫訴於朝林以罪誅)¶
　趙叔民妻盧氏(赤城新志名津奴生有容色涉畧書/史洪武十九年叔民被誣卒於京明)¶
　　(年籍其家氏聞官軍至欲與子俱飲藥既而泣曰/汝年方七歲萬一得生未可知我寧就死義不受)¶
<pb:KR2k0044_WYG_210-15b>¶
　　(辱遂題詩壁上飲藥仆地而絶官軍入門見壁/上詩歎曰好烈婦鄉人至今稱為趙烈婦云)¶
　王叔英妻女(朝野彚編叔英殉節後詔治奸黨其妻/繋獄死明實録陳瑛簿録叔英女將給)¶
　　(配二女皆筓就錦/衣衛獄俱赴井死)¶
　沈思銳妻林氏(台州府志思銳知梧州尋死林氏年/二十四擕二子航海歸與妾楊氏同)¶
　　(心守節所居里瀕海多寇擕子/依外家竭力撫教至老而卒)¶
　徐宗谷妻張氏(嘉靖浙江通志名璩奴宗谷為仇人/所害張氏負姑匿巖穴中間道達姻)¶
　　(家泣謂姑曰婦不死以仇未復遺娠未分爾既而/生女妾生男張撫字無間明年仇以姑訴受戮張)¶
　　(始還家招魂而葬之誓/死無二年五十四卒)¶
<pb:KR2k0044_WYG_210-16a>¶
　謝乾妻趙氏(楊守陳貞則堂序謝鐸祖母趙有志操/年二十九而寡以鬒美而殷富也多慕)¶
　　(覬之乃斷其髪俾媒者杜口散其貲俾貪者革心/守正秉節老死無易其媵嚴氏齒方踰弱將嫁之)¶
　　(力辭乃/與終老)¶
　余鑾妻龔氏(赤城新志鑾年二十餘歸自學舍遭風/雨溺涇中氏在母家聞之哭仆於地將)¶
　　(絶復蘇至溺所殮其夫屍欲隨以溺/家人援之輿歸夫家仍自經而死)¶
　林汝殷妻王氏(嘉靖浙江通志年二十歸林未幾夫/卒里人陳文白欲娶之氏斷髪以死)¶
　　(自誓其父母防之且勸之力氏佯許焉既久防者/少懈乃陰囑侍女分其嫁時服一歸其母一予其)¶
　　(妹一以為殮已之/具遂自經而死)¶
<pb:KR2k0044_WYG_210-16b>¶
　章子行妻林氏(赤城新志年二十七而子行卒兄憐/其家貧少寡欲奪其志氏斷髪自誓)¶
　　(績絍奉姑教二子隆昭知問學台州府志有侍女/陳海棠年十六欲遣之即沐浴自經家人救免林)¶
　　(哀其志而留之/人稱雙節云)¶
　符松妾真奴(湧幢小品真奴媵鍾氏嫁於符松僅十/三日松死松母解氏尚存鍾有異志奴)¶
　　(諷之鍾怒不省因泣吿於解氏曰安人不幸至此/真奴雖欲奉以終身勢不可得惟求他日見安人)¶
　　(之子於地下而已言訖血淚俱下是夜沐浴縊死/松柩上衆議葬之以從其夫鍾竟焚其尸以去同)¶
　　(時邑中有阿菊者從陳嫁於郭崇文生一子而崇/文死陳改嫁菊夜竊其子歸於郭謝方石為之傳)¶
　徐顯妻周氏(赤城新志周隨顯為吏於京顯病殁周/痛絶欲與俱死衆勸諭之不已卒自縊)¶
<pb:KR2k0044_WYG_210-17a>¶
　陳溫妾李氏(赤城新志名石溫没其妻應氏將改嫁/石所生子纔數月應百方誘脇堅不可)¶
　　(奪卒撫其子以終身應後每/歸輒歎曰吾愧無以見爾也)¶
　徐元奴(籌海圖編有殊色值母病歸寧賊至元奴抱/母慟哭賊欲汚之元奴紿賊轉室持粧奩同)¶
　　(往乘間/赴井死)¶
　項巽妻徐氏(黄巖縣志年二十七嘉靖壬子倭寇至/被執欲汚之氏紿之曰吾裝在窖室内)¶
　　(願擕之以從賊縱之入/室遂赴井死詔旌其門)¶
　陳克諧妻解氏(黄巖縣志名縑奴年十五字克諧倭/寇犯境克諧娶之以逃至邑西霓橋)¶
　　(其姑分金授之曰賊至當以贖命解/泣曰有死而已及賊至遂投河而死)¶
<pb:KR2k0044_WYG_210-17b>¶
　林思貞妻徐氏(赤城新志年二十二夫死遺腹生女/其兄憐其少寡欲易其志氏以針刺)¶
　　(目死以自誓養姑至/孝寢食俱與姑同)¶
　符洪悅妻王氏(台州府志年二十七夫亡慟哭幾喪/明外家欲延醫治之則曰古有剔目)¶
　　(示信者若瞽吾之志也/終不見醫者嘉靖間旌)¶
　　(謹按舊通志作蔣洪/悅今依府縣志作符)¶
　牟氏二節(台州府志俱徐氏一牟從茂妻一牟顯恒/妻皆年未三十而寡食貧守志白首不渝)¶
　王湘妻蘇氏(黄巖縣志年二十二生一子而湘亡踰/十年子殀有富家欲奪其志氏泣曰吾)¶
　　(守志為夫非為子也必相逼吾即為王氏鬼耳/竟守一室晨夕悲號兩目並瞽年六十餘卒)¶
<pb:KR2k0044_WYG_210-18a>¶
　陳堯還妻孫氏(黄巖縣志名端適堯還未幾堯還卒/氏年二十三泣血絶粒旬日而死)¶
　張氏二節(台州府志張頡妻王氏頡弟甘妻葉氏兄/弟相繼亡王年二十八葉年二十六同心)¶
　　(撫孤事老姑克盡/孝敬並以完節終)¶
　孫季益妻應氏(台州府志父無子以氏贅季益踰十/三年而季益亡季益兄利其産强氏)¶
　　(他適不從中分所有以安之兄意猶未愜劫季益/柩以歸氏愬之官斷依父母家守志出公門猶强)¶
　　(之不已氏/歸自經死)¶
　葉氏二節(台州府志胡氏葉備妻盧氏葉洗妻妯娌/孀居年俱幼有子俱殀矢志立嗣始終如)¶
　　(一/)¶
<pb:KR2k0044_WYG_210-18b>¶
　徐本妻林氏(黄巖縣志年二十而寡誓不他適隣火/偪其廬氏閉户哀號火尋熄已值海溢)¶
　　(氏抱夫木主待斃卒/得免人謂苦節所感)¶
　柯薊妻厲氏(舊浙江通志年十八歸薊越歲生一女/三年薊病篤語氏曰吾疾必不起卿年)¶
　　(少家又貧其别事人乎厲拊膺曰妾娠兩月若生/男則撫之生女則從君地下耳已而薊卒嚙指出)¶
　　(血示無他志宗族來弔者出指示之以杜覬覦居/七月生子攻苦鞠養雖家無儲粟處之恬如年七)¶
　　(十/終)¶
　應文照妻吳氏(舊浙江通志歸七月而文照卒遺腹/生子錫輅妾楊氏年尚少亦矢志同)¶
　　(守十餘年輅出應童子試三擅首選吳氏卒輅痛/不及養愈厲攻苦病作而殀楊晚年苦節靡依詔)¶
<pb:KR2k0044_WYG_210-19a>¶
　　(旌雙/節)¶
　蔡子旻妻牟氏(黄巖縣志名德助年十八歸蔡生一/子而子旻卒德助抱屍痛哭遂不食)¶
　　(而/死)¶
　應氏二節(黄巖縣志王氏應子美妻年二十七而寡/撫子文彬成立娶柯氏歲餘文彬亦亡柯)¶
　　(奉姑終身從叔生子甫七日鞠/育承繼姑媳一節皆以壽終)¶
　陳初妻林氏(黄巖縣志年十九食貧有志操初入城/市氏獨居惡少徐十九欲强汚之堅不)¶
　　(從十九捶殺之/後抵罪服誅)¶
　葉某妻鮑氏(舊浙江通志適石嶺葉某年十七而寡/一子方週隣人勸以他適氏剪髪自誓)¶
<pb:KR2k0044_WYG_210-19b>¶
　　(與妾春梅紡績存活雖/日食不繼而節操愈厲)¶
　楊心疇妻黄氏(舊浙江通志姑負重疾醫云不治氏/斷小指和羹以進得甦既而舅疾殆)¶
　　(又斷無名指救之亦甦獲/享遐齡宗族以為美談)¶
　林景韶妻戴氏　余尚再妻鄭氏　張世周妻徐氏¶
　胡璉妾楊氏　　王欽妻章氏　　楊貴心妻趙氏¶
　謝綰妻趙氏　　程宗岳妻陳氏　葛永寧妻陳氏¶
　應珉妻張氏　　周如泗妻郟氏　盧永桂妻章氏¶
　牟尚哲妻楊氏　施椿妻郟氏　　張燮妻楊氏¶
<pb:KR2k0044_WYG_210-20a>¶
　徐鶠妻謝氏　　牟煓妻解氏　　張于章妻葉氏¶
　陳一經妻楊氏　符允方妻周氏　施朝妻鍾氏¶
　謝世白妻胡氏　何鳳妻馮氏　　王邦宣妻馮氏¶
　池仲廣妻何氏　施升妻葉氏　　符舜昭妻陳氏¶
　朱世高妻張氏　趙貴寧妻陳氏　任泮妻何氏¶
　葉景韶妻張氏　王師表妻黄氏　鄭玻妻趙氏¶
　李存泮妻鄭氏　張鉢妻劉氏　　李檢妻鄭氏¶
　孫天洵妻池氏　謝慄妻趙氏　　徐慶亨妻李氏¶
<pb:KR2k0044_WYG_210-20b>¶
　孫咸妻盛氏　　孫思禹妻張氏　沈興文妻江氏¶
　郟貴學妻丁氏　王天福妻陳氏　蔡德儀妻王氏¶
　王玖妻陳氏　　王堪妻郟氏　　趙性妻王氏¶
　趙琳妻施氏　　張雍妻朱氏　　蔡愷妻王氏¶
　彭鐩妻周氏　　解茂標妻蘇氏　黄養妻楊氏¶
　趙逢眷妻吳氏　余日秀妻柯氏　余韻妻陳氏¶
　汪復禮妻胡氏¶
國朝¶
<pb:KR2k0044_WYG_210-21a>¶
　周斌妻俞氏(題旌冊夫亡氏年二十八三子俱幼家/極貧氏拮据葬翁姑及夫養庶姑親教)¶
　　(三子句讀及長始令就外傅則以針指所/入為脩脯費守節二十七載子俱成立)¶
　蔡元鼎妻余氏(題旌冊年二十四而寡無子妾子躍/龍甫彌月外侮疊至家計日落氏與)¶
　　(妾艱苦撫子守節三十二載/五十一年具題奉)　(以上二氏俱康熙/)¶
(㫖建坊旌/    表)¶
　牟文賓妻羅氏(題旌冊年二十七夫卒冰霜自矢立/姪承祧守節三十八年雍正五年具)¶
(㫖建題奉表/    坊旌)¶
　張衡甫妻管氏(題旌冊年二十七而寡事姑盡/孝敎子有方守節二十七年)¶
<pb:KR2k0044_WYG_210-21b>¶
　于爾錫妻蔡氏(題旌冊年二十五而寡子甫五齡家/貧勤十指以給饔飱守節四十六年)¶
　蔡文鳴妻應氏(題旌冊年二十八而寡事舅姑撫二/子守節二十四年  以上三氏俱雍)¶
(㫖建正六年具題奉/    坊旌表)¶
　張志廣妻林氏(題旌冊夫亡氏年二十一子甫週歲/家貧紡織以養翁姑翁没竭蹷營喪)¶
(㫖建葬事姑益謹訓子為諸生雍正七年具題奉/    坊旌表)¶
　楊燿然妻張氏(台州府志有殊色適楊生子甫四月/順治丁酉八月海艘泊城氏與其夫)¶
　　(匿養濟院城陷被逼棄其子/自投井中其夫亦投於井)¶
　鄭文妻丁氏(台州府志年二十九丁酉海艘破城氏/預為計遍紉衣裳避假山井投刃者將)¶
<pb:KR2k0044_WYG_210-22a>¶
　　(犯之棄其/子投井中)¶
　葉嘉賓妻鄔氏(黄巖縣志名純娘丁酉秋海寇犯黄/巖氏年少有殊色為所獲不從賊怒)¶
　　(刃/之)¶
　何汝滔妻趙氏(黄巖縣志丁酉歲寇將入城氏取子/泣交於夫誓云設有不測惟以死待)¶
　　(未幾寇集氏即投眢井賊以鎗戮氏終不起寇退/夫囘收殮身無完膚惟兩目不瞑井水赤湧三日)¶
　　(又趙日高妻周氏/賊逼之投水死)¶
　管氏二節(黄巖縣志陳氏管士望妻士望卒矢守五/十年如一日子景煦娶解氏週歲景煦亦)¶
　　(逝越兩月產子廸兩寡孤雛/形影相弔邑人咸稱世節)¶
<pb:KR2k0044_WYG_210-22b>¶
　蔡氏二節(黄巖縣志陳氏蔡德塘妻氏女姪適蔡宗/滔德塘姪也壬子寇至德塘被殺氏年二)¶
　　(十六急抱子女與/女姪俱赴水死)¶
　黄元卿妻趙氏(台州府志生一子一女年二十一夫/卒舅姑憐其少每見之淚下趙解其)¶
　　(意一日引刀抉一目以示不二後二老繼亡/殯葬無失禮敎子遊庠守節五十四年而卒)¶
　黄嘉文妻蔡氏(台州府志名慧康熙乙卯寇變嘉文/挈慧匿黄杜嶺為軍士所獲投以文)¶
　　(綺欲成婚禮遂於/是夜拔刀刺喉死)¶
　王氏二節(黄巖縣志陳氏適王汝陽二十五而寡撫/子興麟娶胡氏年十九亦寡陳曰我不幸)¶
　　(稱未亡人汝年幼無自誤胡泣曰幸有遺孕且/安忍棄姑乎越月生孫輅姑慈媳孝共矢霜節)¶
<pb:KR2k0044_WYG_210-23a>¶
　陳貞女(台州府志許字胡敏未幾敏卒敏兄世彦部/衆搶女歸强欲妻之女誓死不從沐浴着孝)¶
　　(衣服滷死邑令甘國輔按世彦/罪併為女轉申上臺表其閭)¶
　童氏二節(黄巖縣志王氏適童季龍生一子年二十/九而夫死矢志守節子伸娶應氏伸亦早)¶
　　(逝撫子朝瓚朝珙錫侯皆邑諸生/應氏年古稀孫曽遶膝能世其家)¶
　蔡氏二節(黄巖縣志劉氏適蔡雲客早世無嗣氏年/二十九其妾梅氏年二十三矢志同守擇)¶
　　(親房子允璜承/繼訓之遊庠)¶
　王興路妻鮑氏(公舉事實家於邑之寧溪康熙十四/年耿寇至寧溪氏被掠罵賊賊愛其)¶
　　(姿不忍殺驅至北門上浮橋氏赴澄江而死逆/流三十餘里興路得其屍葬之時年二十四)¶
<pb:KR2k0044_WYG_210-23b>¶
　陳朝常妻車氏(公舉事實康熙乙卯耿寇至氏年二/十二被執抱子泣曰我死兒失乳亦)¶
　　(死然無可奈何須㬰寇挾衆婦至趣氏就道氏罵/不絶口寇以刃斷其頭血上沖丈許子亦墜地死)¶
　陳士相妻江氏(公舉事實年二十適士相士相弟負/罪逃匿縣役戴德捕之瞷氏美姿容)¶
　　(遂令士相出捕弟而拘江氏於舟中以言戯之氏/急投於江舟人救挽䕶之歸至夜德復潛入其室)¶
　　(欲犯之氏持剪自刺其喉而死/逺近執瓣香拜奠時年二十二)¶
　柯時遇妻俞氏　楊興麟妻王氏　楊祚妻鄭氏¶
　黄績妻符氏　　施楨妻何氏　　柯瀠妻彭氏¶
　蔡道煥妻王氏　應時榮妻王氏　應仕選妻葉氏¶
<pb:KR2k0044_WYG_210-24a>¶
　王錦心妻張氏　何羽岑妻周氏　符子重妻張氏¶
　沈天象妻吳氏　張大麟妻何氏　范廷宰妻陳氏¶
　顧國妻陶氏　　郟大霖妻陳氏　朱康侯妻陶氏¶
　林炳生妻楊氏　周琯妻應氏　　徐大旺妻石氏¶
　　　天台縣¶
　宋¶
　趙思瞿妻范氏(台州府志天台人思瞿卒氏年二十/五伯兄念其年少家貧以微詞諷之)¶
　　(氏惟誦柏舟之詩繼之以泣兄/乃止敎二子咸登第有聲於時)¶
<pb:KR2k0044_WYG_210-24b>¶
　元¶
　楊善曽妻奚氏(台州府志適寧海楊善曽夫亡執/節不二勤十指以奉姑至大年旌)¶
　郭貞婦(輟耕録千夫長李某戍天台其部卒妻郭氏/有令姿李心慕焉去縣七八十里有盜出没)¶
　　(李遣卒往戍而日至卒家調之郭毅然莫犯經丰/載夫歸具以白一日李過卒門卒邀入治茶轉身)¶
　　(持刀出李脱走訴縣縣捕□案議持刀殺本部官/罪死桎梏囹圄中郭氏躬餽食於卒久之獄卒葉)¶
　　(姓者有意於郭乃顧視卒日飲食之卒感激入髓/忽傳有五府官出决&KR2366;葉報卒知且謂曰汝萬一)¶
　　(不保汝妻尚少子女纔八九歲奚以依顧我尚未/娶肯俾為我室我視汝子女猶我子女也卒喜諾)¶
　　(葉遂令郭氏見卒卒謂郭曰我死有日此葉押獄/未有妻汝可嫁之郭曰汝死以我故我能二適以)¶
<pb:KR2k0044_WYG_210-25a>¶
　　(求生乎既歸擕二幼出市召人與之邑人有憐之/者納其子女贈錢三十緡郭具酒饌至獄曰君擾)¶
　　(押獄多矣可用此少禮答之又有錢若干可收取/自給我去一富家執作為口食計恐旬日不及看)¶
　　(君也垂泣而出走至仙人渡溪水中危坐而死此/處水極險惡竟不為衝激倒仆見者報縣為具棺)¶
　　(斂葬於死所之側山下表墓曰貞烈至元丙戌宣/撫亷得其事原卒之情釋之邑人亦付還子女卒)¶
　　(終身不/再娶)¶
　齊義妻郭氏(赤城新志義酗酒刺其千夫長不死事/覺當流於廣氏以廣多瘴癘度義不能)¶
　　(生還乃歸其女於童氏送義郭門外籲天而哭竟/赴水死邑人收其屍則端坐水中顔色不變至正)¶
　　(中旌表立/祠以祀)¶
<pb:KR2k0044_WYG_210-25b>¶
　　(謹按續文獻通考於郭氏傳末即繋之曰一説郭/貞婦齊義妻也疑是一人但嘉靖浙江通志及赤)¶
　　(城新志俱兩載天台縣志又載明/齊義妻投學前水中死故並存之)¶
　裘善甫妻周氏(赤城新志善甫歿氏年二十九奉/姑教子冰蘗自持至正年旌表)¶
　陳均鼎妻湯氏(赤城新志年十九適陳期年而夫/亡無子撫姪為嗣至正年旌表)¶
　許釋可妻徐氏(台州府志夫歿氏年二十七子甫/四歲以貞自持至正年表其門)¶
　聞叔寳妻姚氏(天台縣志年十八歸聞生二子叔寳/歿奉姑孝敬訓子成立夏克復為傳)¶
　陶氏三烈(楊維楨三烈傳天台陶明元之子婦王氏/淑孟女宗媛季女宗婉也淑從夫宗儒爵)¶
　　(宜人丁未秋兵入台淑屬子傅姆曰汝以歸其父/吾誓不兵辱即赴井死年二十八宗媛適里中杜)¶
<pb:KR2k0044_WYG_210-26a>¶
　　(思絅思絅中流矢卒時姑喪在淺土夫又未葬忍/死䕶兩柩為游軍所執媛不受廹辱兵加刃脅之)¶
　　(大罵曰我若畏殺吾已去久矣請速殺我遂遇害/年四十宗婉適里中周本歸未一月兵至擕一婢)¶
　　(走池滸阽溺一卒突至引其裙曰妻我免死婉念/無以自脱指其婢曰可先妾之俟卒擁婢不為備)¶
　　(即投池死/年二十二)¶
　狄恒妻徐氏(元史本傳恒早歿徐氏守節不再醮至/正二十年鄉民為亂避難於牛囤山為)¶
　　(賊所執驅廹以前徐紿之曰渴甚欲求/水賊令自汲即投井而死時年十八)¶
　　(謹按於越新編載新昌崔恒妻天台徐氏事與此/同舊浙江通志因兩載之攷成化新昌縣志亦作)¶
　　(狄恒妻徐氏今據元史載/入而芟去紹興之重見者)¶
<pb:KR2k0044_WYG_210-26b>¶
　明¶
　徐敬仲妻王氏(赤城新志名愛玉年二十二適徐期/年夫喪遺腹生一子家貧甚其姑欲)¶
　　(嫁之王慟哭不聽事姑益謹姑/亡敎子克㡳成立卒年八十餘)¶
　戴用輝妻徐氏(赤城新志年十八適戴居六年生子/宗珍夫疾革顧氏若有所囑氏曰君)¶
　　(念父母老及遺孤無托乎吾不即許君死亦以二/者恐貽君憂爾用輝頷之而卒氏居貧自力日供)¶
　　(甘㫖無怠舅姑没喪祭以/禮撫孤成立鄉邦稱之)¶
　丁守益妻楊氏(舊浙江通志生二子俱幼翁與夫以/糧長逮死於獄籍其家氏與幼子獲)¶
　　(宥父母憐其無依欲再嫁之氏不從姑歿鬻/衣供葬事紡績敎子至於成人鄉人稱其賢)¶
<pb:KR2k0044_WYG_210-27a>¶
　胡元啓妻趙氏(台州府志名瑗夫亡時年二十八無/子姑呉氏亦早寡守志不移鄉人稱)¶
　　(為二節婦/曽棨有傳)¶
　谷氏(舊浙江通志小家婦也夫亡年二十三人欲娶/之勿從乃詐為母家召及途舁者語實谷氏號)¶
　　(哭自輿墮地身陷汚泥中死不肯往舁者强致之/乃紿其人曰欲與君為夫婦須沐浴更衣主者如)¶
　　(其言遂閉/户縊死)¶
　孫氏(天台縣志失其夫姓名夫亡隣人欲娶之百計/不從里有老人年八十餘言頗為人所重隣人)¶
　　(令往勸氏氏留之飯曰家貧無以為款養一雞幾/二年矣請烹之老人曰吾已持齋數十年安用此)¶
　　(氏曰固知持齋今日易之何如老人勿許婦笑曰/翁持齋十年尚不肯一日易乃欲移人終身之志)¶
<pb:KR2k0044_WYG_210-27b>¶
　　(乎老人大慚而去邑令陳/袞亟加稱賞存恤其家)¶
　山口婦(舊浙江通志失其姓氏居山口年十八夫為/竊盜婦數諫不聽所得之物輒不衣食躬自)¶
　　(紡績謂其夫曰汝不改行吾有死耳既而/夫行不改如初乃以毒置餅中自食而死)¶
　陳音妻曹氏(天台縣志年二十二性嫺靜寡言笑事/舅姑孝嘉靖乙卯冬倭寇入境隨姑出)¶
　　(避與夫訣曰脱有不虞有死而已既而遇寇度不/得全遂投水中死寇驚駭而去其母王氏亦早寡)¶
　　(守/節)¶
　龎氏二女(天台縣志龎貴女年十六龎豪女年十五/嘉靖乙卯冬倭寇殺掠至溪畔逐之急俱)¶
　　(投水/而死)¶
<pb:KR2k0044_WYG_210-28a>¶
　謝栻妻朱氏(天台縣志夫早亡撫幼子成家/其姑徐亦早寡守志一家雙節)¶
　周端妻奚氏(台州府志年二十二夫亡無子與二/妾同甘苦紡績資生年踰七十卒)¶
　元勲妻邢氏(舊浙江通志勲訓蒙以資生母梅氏偶/得疾思肉邢氏割股和肉羹以進母疑)¶
　　(味異呼邢氏問已血淋漓昏暈矣縣/聞申請當道歲賜粟帛給扁旌焉)¶
　葉銘善妻何氏　夏廸母李氏　　裘崇暘妻曹氏¶
　趙彥廣妻曹氏　戴欽妻劉氏　　魯誠妻洪氏¶
　王某妻魯氏　　鮑崇寛妻楊氏　陳用儀妻范氏¶
　許錢妻陳氏　　張選妻潘氏　　許鉟妻陳氏¶
<pb:KR2k0044_WYG_210-28b>¶
　陳游妻張氏　　張朝貴妻嚴氏　陳所聞妻范氏¶
　許壙妻丁氏　　楊文佑妻鄭氏　許國臣妻楊氏¶
國朝¶
　湯貞女(題旌冊天台湯士琰女受王夢雲聘未婚夢/雲卒女年十六聞訃奔喪守節立姪為子朝)¶
(㫖建夕勤十指奉舅姑守節四十年雍正二年具題奉/    坊旌表)¶
　潘柟妻葉氏(題旌冊年二十二而寡事姑孝姑病篤/氏割股療之立愈撫遺子煊嚴加督課)¶
(㫖建守節三十六年雍正五年具題奉/    坊旌表)¶
　湯亨韓妻楊氏(題旌冊年二十二夫亡子甫晬事舅/姑十餘年先意承志疾則侍湯藥目)¶
<pb:KR2k0044_WYG_210-29a>¶
　　(不交睫没喪葬無失禮守節三十八年雍正十二/年具題奉)¶
(㫖建坊旌/    表)¶
　横山烈女(台州府志失其姓年十七未適人/為海寇所掠逼之不從死於嶺上)¶
　張元心妻楊氏(台州府志名聞玉夫卒楊年十九撫/前子如己出治家嚴肅事堂上尤謹)¶
　　(郡丞李德耀攝篆天台/訪節婦請旌氏其首也)¶
　陳氏二節(台州府志楊氏陳啓悟妻歸甫期月而啓/悟卒偕其婢雲氏同心立節撫姪四維以)¶
　　(繼夫祀課廸有成郡丞/李德耀以雙節請旌)¶
　陸必進妻汪氏(台州府志年二十三夫亡二子俱在/襁褓矢志守貞孝事舅姑勤織作以)¶
<pb:KR2k0044_WYG_210-29b>¶
　　(供甘㫖同知/李德耀旌之)¶
　王某妻李氏(台州府志適王未期王傭象山以疫卒/訃聞一慟暈地家人力救始甦是夕遂)¶
　　(服滷/而死)¶
　張亨碩妻金氏(公舉事實名朝麟讀書能詩嘗兩割/股療母姑疾又置田周貧者人稱女)¶
　　(丈/夫)¶
　瞿國選妻鮑氏　陳期奎妻周氏　謝明聳妻林氏¶
　齊之仲妻許氏　陳治諏妻葉氏　張利昭妻范氏¶
　桂惟榮妻裘氏　范家泰妻陳氏　姜人碩妻謝氏¶
<pb:KR2k0044_WYG_210-30a>¶
　陳錫璐妻張氏　蕭成標妻姜氏　朱楷妻葉氏¶
　　　仙居縣¶
　隋¶
　杜氏二女(赤城志仙居人家鬻湯餅甫笄喪父母庖/人挑之二女憤激殺庖人去而之盂溪隱)¶
　　(焉㑹溪/溢溺死)¶
　宋¶
　吳氏女(萬厯仙居縣志年十八有殊色吕思囊亂亡/匿山中吕聞其美緝獲之女紿曰大王不棄)¶
　　(令辱下陳妾三生幸也然非蠲吉不可吕從之諏/日置酒極歡候吕醉挾匕首希斷其喉誤中肩吕)¶
<pb:KR2k0044_WYG_210-30b>¶
　　(寤纒其髪於/柱支解之)¶
　張公德妻彭氏(台州府志仙居張華宗之子婦也華/宗死臨江學博任公德早世無子彭)¶
　　(氏矢志貞守四十餘年㑹詔録忠/臣後封孺人表其閭曰忠節世家)¶
　元¶
　吳氏女(赤城新志至元丙子兵亂父擕之避於山菴/俱被執執者欲脅而私之女力拒不從於是)¶
　　(先刃其父以劫之女仰天慟曰/吾父死矣我尚從汝耶卒死之)¶
　明¶
　鄭氏二女(朝野彚編父恕蕭縣知縣靖難師至被擒/死二女當配亦死之仙居建祠祀恕并其)¶
<pb:KR2k0044_WYG_210-31a>¶
　　(女春秋/祭焉)¶
　戴彥信妻沈氏(仙居縣志彥信代父死沈氏尚少富/家聞其美且有行爭聘之沈曰吾頸)¶
　　(可斷頭可碎志不可/奪奉姑敎子終其身)¶
　徐仲成妻裘氏(赤城新志仲成死裘年二十一遺/腹生子以清節自守終始無二)¶
　顧烈女(應存卓烈女坊記名惜寳仙之懷仁鄉顧宏/鈇女嘉靖中島倭入鄉女年十五未字隨其)¶
　　(父母離家避之行數里倭追偪之同行骨肉不能/相顧女與使女阿香俱被執女美姿色賊操刃驅)¶
　　(之甚急女私與阿香語曰予二人不幸罹此訃惟/一死耳白璧可碎不受瑕矣乃佯順之以紿倭行)¶
　　(百餘步至小桐山側坐口湖層崖百丈旁瞷深淵/人不得肩行離倭數尺許女復語阿香曰吾得死)¶
<pb:KR2k0044_WYG_210-31b>¶
　　(所矣阿香曰爾死吾豈獨生乃同投湖/中而死萬厯甲午題請樹楔於湖傍)¶
　應宗儒妻陳氏(舊浙江通志宗儒死二子曇昌尚在/襁褓有利其財者多方撓之值歲饑)¶
　　(氏指倉困歎曰此禍本也悉散之家由/是貧而矢操愈勵有司以聞詔表其閭)¶
　張澄妻王氏(仙居縣志時城為倭陷澄以身捍父被/難王氏方少艾孤二長榮朝次榮敬遂)¶
　　(矢志以守當兵燹後田廬邱墟氏内課農桑外理/徭役訓二子成名榮敬之子存泰媳亦王氏泰不)¶
　　(禄無嗣王氏亦/苦節終其身)¶
　張惟本妻陸氏(仙居縣志名瑛惟本卒氏年甫二十/課子宗德宗宏以義方姑吳氏亦少)¶
　　(寡撫惟本成立而不禄不勝哀楚陸多方致吳歡/令得引餘年其後裔孫鍾碩妻徐氏源慧妻朱氏)¶
<pb:KR2k0044_WYG_210-32a>¶
　　(相圭妻陳氏相組妻應氏並青年苦節有陸氏/風而朱食貧守子子死守孫尤稱百錬之金)¶
　尹德袞妻吳氏(台州府志年十九適尹二年袞死遺/孤方一歲父母欲奪其志曰是利吾)¶
　　(奩耳悉以嫁時衣飾還之以死自/誓舅姑繼亡室如懸罄苦節彌堅)¶
　張源沂妻王氏(舊浙江通志年十九源沂死無子立/志苦守壽踰八十而卒源沂弟源澧)¶
　　(妻林氏姪相道妻蔣氏俱/以少寡守節撫孤成立)¶
　吳炳用妻潘氏(台州府志年二十二炳用死一男三/歲亦死舅姑欲嫁之曰吾知有夫安)¶
　　(知無兒臥夫棺側者二十年侍姑疾手掬臭穢無/難色倭寇薄城其兄弟邀與俱逃曰有舅姑在吾)¶
　　(忍去乎於是兄弟舁其舅姑行潘徒步從之又炳/用族弟炳徵妻金氏炳徵死金年二十三撫遺孤)¶
<pb:KR2k0044_WYG_210-32b>¶
　　(事舅姑盡孝炳用姪時永亦早逝妻金氏年/十九遺腹數月撫育成立俱無媿於潘云)¶
　吳錫年妻王氏(仙居縣志年二十五夫卒一慟而絶/移時復甦集族長者為夫立嗣事畢)¶
　　(從容自經於棺側邑令/顧震宇扁其門曰貞烈)¶
　張元向妻趙氏(舊浙江通志明亡被俘至河埠溪兒/口聞夫已見殺嚙指血題一絶於衣)¶
　　(間遂投/河而死)¶
　曁仁壽妻王氏　林世珍妻應氏　蔣伸妻王氏¶
　蔣弼妻王氏　　蔣熠妻張氏　　張桴妻尹氏¶
　應賓妻鄭氏　　王懋統妻朱氏　吳元龍妻蔣氏¶
<pb:KR2k0044_WYG_210-33a>¶
　張日煥妻余氏　張堂賢妻顧氏　蔣漢臣妻李氏¶
　王懋學妻余氏　張羲時妻吳氏　趙佳球妻朱氏¶
　趙叔仁妻張氏　王懋斗妻余氏　朱君偕妻趙氏¶
國朝¶
　吳金妻顧氏(台州府志仙居顧平泰女年十六甲寅/寇變避難湖頭被獲以計紿之得間赴)¶
　　(水死又余廣生妹名錦娘被獲自刎死葉/茂陵妻余氏與茂陵訣隨以手扼喉而死)¶
　徐氏二節(台州府志張氏徐洪蛟妻家徒四壁洪蛟/病革顧謂張曰我死汝青年毋自誤張泣)¶
　　(不荅剪髪以示志子秉志妻陳氏亦年/少守志邑令鄭錄勲以雙節表其閭)¶
<pb:KR2k0044_WYG_210-33b>¶
　趙氏二節(台州府志張氏趙廷亨妻年二十八/而寡與妾連氏同心守志備極艱苦)¶
　吳廷蘭妻張氏(台州府志歸未期廷蘭卒含殮畢啓/篋檢奩具或歸母或奉姑或遺小姑)¶
　　(及諸娣姒潛作手書置/篋中夜半自經於棺側)¶
　趙某妻朱氏(台州府志朱錫聰妹歸趙年二十五而/寡斷髪自矢媳張氏亦早孀事姑孝課)¶
　　(子有方年/皆七十餘)¶
　張鼎熹妻徐氏　張世楷妻王氏　應洪憲妻王氏¶
　潘席珍妻李氏　應洪翀妻朱氏　張悅生妻應氏¶
　　　寧海縣¶
<pb:KR2k0044_WYG_210-34a>¶
　唐¶
　汪氏女(赤城志寧海人苦節不嫁耡織以奉其親親/好飲湖水其家距湖五里女日汲以供之親)¶
　　(歿建塔/報焉)¶
　宋¶
　周良史妻施氏(台州府志四明人歸寧海周良史明/年良史侍父適日本三月而子弁生)¶
　　(後七年良史訃至氏年二十二先此里閈未知讀/書施氏始教其子求良師友訓誨之後舉進士政)¶
　　(和年/旌)¶
　元¶
<pb:KR2k0044_WYG_210-34b>¶
　任仲文妻林氏(元史本傳家甚貧年二十八而寡姑/患風疾不良於行林旦暮扶持惟謹)¶
　　(撫育三子皆有成/年一百三歲而卒)¶
　陳公武妻應氏(寧海縣志年十七而嫁明年生子而/夫亡父母欲奪其志應涕泣不食父)¶
　　(母遂不復言子復元長通儒術/克紹先業至正間郡守以聞)¶
　張德逺妻董氏(台州府志夫亡不嫁子原度娶陳氏/原度早喪陳亦誓不他適姑婦相依)¶
　　(族里稱張/門二節)¶
　林可企母方氏(宋濓林貞婦墓誌名友弟年二十歸/可企之父時舅已歿惟姑存越八載)¶
　　(而生四子夫亡里有豪士欲乘其孤嫠凌之氏卒/能樹其門弗墜姑年八十氏保之如嬰兒無毫髮)¶
<pb:KR2k0044_WYG_210-35a>¶
　　(忤意訓飭諸子從師問學至成/立皆為之授室卒年八十二)¶
　陳小元二女(赤城新志長璹年二十次&KR1723;年十六皆/在室至正十六年盜劫縣治二女皆為)¶
　　(所得以刀脇之女大罵賊知不可屈揮刃/擊&KR1723;死璹被重創僵臥畎畝中賊乃退)¶
　梅霍女(赤城新志年二十一未嫁至正十六年賊犯/境避難西溪遇賊欲汚之女罵不受辱為其)¶
　　(所/害)¶
　明¶
　許瑜妻季氏(嘉靖浙江通志名添瑜為盜所害氏抱/幼兒從舅氏董仲載走慈溪悲號摧毁)¶
　　(或累日方一食仲載欲再嫁之氏泣曰吾寧抱兒/還許氏使盜殺我不能事異姓也仲載乃不敢復)¶
<pb:KR2k0044_WYG_210-35b>¶
　　(言後三年盜敗氏始歸治田廬/資其孤從學為名士年七十卒)¶
　薛孟釋妻章氏(赤城新志洪武中孟釋觸禁逮治京/師死獄中婦年二十九聞訃欲死者)¶
　　(再已乃躬績紡以養其姑教/其子登進士年七十餘而卒)¶
　方孝孺妻鄭氏(遜志齋集外紀寧海處士鄭與㸃女/洪武壬戌歸孝孺克循婦道奉祖姑)¶
　　(葉至孝生二子長愈次憲生二女長貞次淑建文/帝即位馳驛徵孝孺禮遇特隆氏率子女歸里躬)¶
　　(紡績以課讀壬午孝孺被/難詔收鄭先期自經死)¶
　方氏二女(兩浙名賢録正學先生之二女正學死難/時二女未及笄被逮過淮相與投橋下水)¶
　　(中/死)¶
<pb:KR2k0044_WYG_210-36a>¶
　魏氏(赤城新志正學先生子婦也洪熙中赦還/立方氏祠堂以奉祀冰蘗自守以終其身)¶
　葉貞女(台州府志許聘汪某永樂初某以事械繋至/京瀕行葉請於父召某見之某謂曰此去若)¶
　　(不還君歸他族矣葉曰還不還汪氏婦也某死京/師父逼女他適女曰初欲見者正為此也堅志不)¶
　　(從年八/十餘卒)¶
　吳貞女(台州府志許字任畧畧以攻苦成瘵吳請於/父母命侍女朱氏代候侍寢者數月因娠吳)¶
　　(知之私喜既而訃聞請一趨哭遂育孤以終婦道/朱亦同心撫育壽七十餘卒曽孫大治登進士上)¶
　　(疏請/旌)¶
　郭仁壽妻王氏(名山藏名珍仁壽入台城歿旅舍氏/聞慟絶數四喪至庭撫棺一號仆地)¶
<pb:KR2k0044_WYG_210-36b>¶
　　(布苫柩側卧不解衣者三月取石為枕石有稜當/枕處肌肉成創創液浸滛如是三年在家事父母)¶
　　(亦至/孝)¶
　儲觀選妻王氏(石簡王氏貞節傳生子綽三歲而寡/時年二十二後姑私若女不利有孤)¶
　　(父懼弗終欲嫁之氏誓曰儲氏不絶如綫有此孤/耳母去孰與撫有死而已父乃已孤嘗兩遭毒皆)¶
　　(幾絶復蘇八歲令就傅讀書蚤夜孳孳/以禮義廉恥是朂故綽遂以謹愿聞)¶
　葉氏三節(寧海縣志傅氏葉大順妻年二十二夫亡/無子媵黄氏有娠數月里中强暴者欲强)¶
　　(委禽焉傅與媵同還母家既而媵生子傅抱兒還/家徧吿族人曰大順有子矣於是與媵閉門紡績)¶
　　(以撫之子彥濟既長走白其母節於郡卒於途/傅與媳應氏二世三孀形影相弔聞者哀之)¶
<pb:KR2k0044_WYG_210-37a>¶
　章佐妻周氏(舊浙江通志倭掠境周擕幼子與夫避/山中遇賊刃其夫擄周往不從罵賊死)¶
　華棟妻陳氏(舊浙江通志年二十甫娠四月而棟亡/生子瓊撫之成立生孫三人而瓊又卒)¶
　　(凡所以鞠其孫者倍/瘁於前嘉靖間旌門)¶
　胡秉色妻鮑氏(寧海縣志年二十五夫殞遺孤二一/方二齡一僅三月家貧辟纑易粟餌)¶
　　(子而自食糠籺或累日飢餓或冬月/葛衣晚年尤艱苦勵節六十五年)¶
　石三妹(寧海縣志邳州判官石節女年十四隨父任/以艱歸舟出儀眞江口遇賊劫掠檢其行李)¶
　　(無所得傷節首欲刃之三妹亟抱父哭悉脱簪珥/與賊節獲免執三妹欲汚之大聲罵賊遂投水死)¶
　　(儀眞人為之立祠河口祀焉/萬厯戊子立坊表曰旌烈)¶
<pb:KR2k0044_WYG_210-37b>¶
　胡三姊(台州府志許聘奉邑庠生王繼美聞繼美逝/即矢志不他適後宋氏子來議婚父母欲允)¶
　　(之三姊痛哭曰兄生聘王死從王可也父母姑嫂/屢諭之不從日夕飲泣絶粒而逝時年甫十七)¶
　楊曠妻金氏(寧海縣志曠歿無子金時年十九姑令/改適氏誓守紡績膳姑迨姑亡淚眥流)¶
　　(血死而復甦者數次隣火延燎金撫/棺大號忽反風火滅卒年七十四)¶
　王萬儀妻趙氏(舊浙江通志夫歿欲自絶衆憐其娠/合力勸甦氏因俟分娩以決死生及)¶
　　(彌月生女/一慟而絶)¶
　童釋卿妻羅氏　趙文遜妻曹氏　朱捨妻徐氏¶
　董瑞妻朱氏　　王良輔妻袁氏　吳克亨妻周氏¶
<pb:KR2k0044_WYG_210-38a>¶
　董汗妻陳氏　　妾金氏　　　　胡允偉妻王氏¶
　戴欽妻劉氏　　儲歡妻王氏　　黄沛妻周氏¶
　楊佳妻華氏　　俞嶧妻陳氏　　王補妻潘氏¶
　王南妻黄氏　　王柱妻包氏　　鄭守對妻汪氏¶
　鄭允寛妻葉氏　趙廷謙妻楊氏　金大節妻華氏¶
　徐啓妻魏氏　　鄭浩妻王氏　　儲世通妻屠氏¶
　吕拱妻鄭氏　　李允誠妻吕氏　陳應乾妻王氏¶
　董世梧妻吳氏　田畫妻王氏　　孫永灂妻洪氏¶
<pb:KR2k0044_WYG_210-38b>¶
　洪卜觀妻石氏　俞適道妻胡氏　葛才俊妻馮氏¶
　石有聲妻胡氏　金文燭妻錢氏　金夢環妻李氏¶
　穆君英妻王氏¶
國朝¶
　董應鯤妻陳氏(題旌冊夫卒氏年二十七遺娠兩月/生一子㷀㷀無倚艱苦撫育至於成)¶
　　(立守節四/十餘年)¶
　錢應㫤妻項氏(題旌冊年二十九應㫤客死上有耄/姑年九十矣氏迎櫬歸葬勤織絍易)¶
　　(粟奉姑扶持左右守節三十餘年/雍正二年具題奉)　(以上二氏俱/)¶
<pb:KR2k0044_WYG_210-39a>¶
(㫖建坊旌/    表)¶
　俞氏二節(題旌冊俞應宰妻楊氏子昌洽妻章氏楊/年三十而夫亡事舅姑撫子昌洽弱冠遊)¶
　　(庠章年二十七夫亡遺孤之詢方/五齡誓死奉姑撫子人稱雙節)¶
　吳啓取妻葉氏(題旌冊年二十七夫亡上有孀姑下/有一子一女孝慈兼盡守節三十六)¶
　　(年/)¶
　田汝熙妻王氏(題旌冊年二十六夫亡撫子成立守/節至八十六歲而卒  以上四氏俱)¶
(㫖建雍正六年具題奉/    坊旌表)¶
　戴象彪妻胡氏(題旌冊年二十七夫亡舅曰爾青年/止生二女家貧無依不如改適氏泣)¶
<pb:KR2k0044_WYG_210-39b>¶
　　(曰夫為獨子夫死則侍奉妾之責也敢有二心於/是繼從姪為子紡績養舅舅歿鬻衣飾以營喪葬)¶
　　(事畢歸倚母族為子女婚嫁守節四十五載雍正/七年具題奉)¶
(㫖建坊旌/    表)¶
　陳一元妻儲氏(題旌冊年十六歸一元生子上珍甫/數月夫亡氏年十九時姑已早喪舅)¶
　　(年七旬母又孀居失明無所依氏忍死/終養人稱其孝鞠子有成守節四十年)¶
　鄔氏四節(題旌冊鄔翼翀妻楊氏及其子令申妻石/氏孫鑄妻方氏鎔妻陳氏翼翀卒楊年二)¶
　　(十九時海氛未靖流離竄匿氏能以智自全撫子/孫三世守節六十二年年九十一而終石氏年二)¶
　　(十五令申亡遺二子鑄鎔皆幼事孀姑撫後嗣能/繼姑志守節五十年年七十五卒方氏二十八而)¶
<pb:KR2k0044_WYG_210-40a>¶
　　(寡陳氏二十一而寡各遺一子鄔氏自翼翀以來/三世早夭一堂四寡遺孤孱弱存亡未可知族黨)¶
　　(利其産者咸耽耽虎視二氏持己益嚴奉兩世孀/姑益謹保䕶兩子益力陳守節三十年先伯姒卒)¶
　　(方守節四十五年/奉)　(以上五氏俱雍正九年具題/)¶
(㫖建坊旌/    表)¶
　錢福臣妻應氏(題旌冊年二十九而寡事/姑撫子守節二十三年)¶
　陳苑妻李氏(題旌冊年二十六而寡事尊章至孝姑/老齒豁氏每食盥潄嚼物以進經七載)¶
　　(氏不以為䙝姑亦不以為嫌撫四子俱成立守節/四十四年  以上二氏俱雍正十年具題奉)¶
(㫖建坊旌/    表)¶
<pb:KR2k0044_WYG_210-40b>¶
　董佐堯妻徐氏(題旌冊年二十夫亡舅早喪姑病奉/侍湯藥歴久不懈没則鬻衣飾營喪)¶
　　(葬無子撫二歲姪錫圭為後紡績自給/守節四十一年雍正十三年具題候旌)¶
　褚烈女(寧海縣志褚宗領女年十六康熙十五年六/月海寇掠女與其兄去欲汚之女紿曰釋兄)¶
　　(我從汝賊縱兄登陸女厲聲曰吾不即死者欲全/兄耳豈從賊耶遂躍入海越三日屍直浮於門前)¶
　　(港服飾整然面色/如生舁歸葬焉)¶
　鄔繼運妻楊氏(台州府志年二十五夫歿子亡族戚/勸之改適楊泣曰寡姑無依亡夫無)¶
　　(祀有死而已忍棄乎遂抱夫兄幼子重光撫孤/承祀養姑終身歴貧苦變亂而不易邑令旌之)¶
　儲應參妻蔡氏(台州府志年二十五夫亡遺娠五月/食無越宿或諭之改志蔡誓死守節)¶
<pb:KR2k0044_WYG_210-41a>¶
　　(紡績以供衣食育子/元忍事蔡亦盡孝)¶
　金城妻郭氏(台州府志年十九生子甫四月城卒舅/姑欲奪之郭誓不再嫁年六十二卒)¶
　陳夢龍妻孫氏　王廷妻項氏　　錢子臯妻吕氏¶
　　　太平縣¶
　元¶
　馬祀妻盛氏(台州府志太平人生一子一女而祀死/氏年二十八家貧養姑夜無燭常從闇)¶
　　(中導其女紡無一縷紊亂子琰/僅能言卽口授書句竟至成立)¶
　明¶
<pb:KR2k0044_WYG_210-41b>¶
　陳舜章妻王氏(太平縣志王靖學妹因兄遭革除之/難遂自縊死軍其子㤗於羅龍衞舜)¶
　　(章亦義不再娶萬厯間巡撫范奏免㤗軍㤗/之後裔仍囘居屏下祖宅王氏從祀忠節祠)¶
　丘鏘妻謝氏(太平縣志年二十二鏘卒止一女無子/其母欲嫁之氏以死誓妯娌有以利害)¶
　　(動之者輒以大義拒之皆愧赧而退家貧甚紡績/自給考功郎李茂宏髙其行求其女為子謨妻)¶
　金如珙妻陳氏(赤城新志適如珙七載而寡無子斷/髪繋夫臂誓以同穴葉士冕作苦節)¶
　　(傳又金敬修妻施氏在室時刲股愈父疾及歸/姑遘疾亦刲股以進而愈葉士冕作孝婦傳)¶
　王義寅妻陳氏(蔡潮義虎傳年十七配義寅七載而/舅姑與夫相繼卒遺孤雲方在襁褓)¶
　　(有豪家欲娶之不從羣不逞利所賂與豪議劫之/謀既定夜半將入門忽有兩虎自山而下咆哮震)¶
<pb:KR2k0044_WYG_210-42a>¶
　　(地羣奸各散去兩虎守節婦門天明/始去令劉弼上其事於朝旌其閭)¶
　　(謹按舊浙江通志及台/州府志作王寅良妻)¶
　王崇仁妻潘氏(舊浙江通志生男槐而夫亡潘年二/十三撫孤成立婚娶生子已而槐亦)¶
　　(亡又撫其孫熖成/立年九十九終)¶
　趙氏偃(赤城新志趙貴之妹貴妻梁氏不孝其姑姑/將聞之官梁氏懼罪自縊死梁之兄弟大怒)¶
　　(將縛貴而甘心焉貴走匿乃逼偃/欲奸之偃力拒不獲遂亂毆以死)¶
　嚴雲(太平縣志年十六許嫁鄉人鄭某未婚而夫亡/其姑嫜欲以夫弟接婚父母利其貲聽委禽焉)¶
　　(歸有日矣雲紿以入内梳櫛/遂自經死方景暉記其事)¶
<pb:KR2k0044_WYG_210-42b>¶
　葉台妻張氏(台州府志張涵女幼許臨海葉台涵死/時氏方四歲比年十五台入贅明年挈)¶
　　(歸氏兄無賴詐稱妹曽受其妻黨陳閑之聘太平/令俞咨益受囑械台至氏因懷孕不至令斷氏歸)¶
　　(陳獄成報郡如縣讞台貧無所置辨次日當解氏/密藏小刀從容拜辭舅姑解役促之登輿不數武)¶
　　(以刀三斷其喉而絶聞者無逺近皆以瓣香弔之/即為建祠刻其像眉目清列皆木理自成至喉下)¶
　　(木文亦裂深寸許若刀痕狀後燬於/火重塑之而裂如故萬厯時事也)¶
　朱四妻吳氏(太平縣志年少寡父母欲/奪其志赴水死其里有祠)¶
　吳材官妻余氏(台州府志海䑸至為賊所獲以首/觸階而死當事哀之給貲葬焉)¶
　葉氏二節(太平縣志葉應符妻王氏年二十守節其/孫恒覽妻陳氏年十七守志有司旌之)¶
<pb:KR2k0044_WYG_210-43a>¶
　葉忱妻施氏(太平縣志年十九夫亡居貧守志父母/勸其改適泣天自誓始終一節年七十)¶
　　(一/終)¶
　鄭氏二節(太平縣志韓氏適鄭永廣生子懷玉懷瑁/而永廣亡自二十五守志四十餘年懷瑁)¶
　　(娶金氏年二十七而夫亡其昆弟欲再字之金堅/志不從會天大風迅雷聘者折其舟楫遂駭而返)¶
　　(邑令顔其/門曰雙節)¶
　蔣江童妻朱氏　趙鉾妻葉氏　　李霞妻趙氏¶
　謝興毅妻金氏　高瑞表妻陳氏　王新妻金氏¶
　邱椷妻吳氏　　項貴妻潘氏　　劉其妻江氏¶
<pb:KR2k0044_WYG_210-43b>¶
　徐某妻孫氏　　蔣平夫妻葉氏　蔣存清妻林氏¶
　柯上妻葉氏　　妾孫氏　　　　趙幢妻林氏¶
　陳攀妻朱氏　　金成岳妻林氏　陳繼曽母賞氏¶
　柯易妻王氏　　高于道妻葉氏　林世博妻陳氏¶
　張大桂妻薛氏　金大召妻林氏　媳李氏¶
　葉思植妻羅氏　江聖培妻張氏　張元德妻章氏¶
　洪某母石氏　　金大秀妻李氏　王惟叟伯母林氏¶
　蔡項妻胡氏　　丘桂妻張氏　　王擴妻陳氏¶
<pb:KR2k0044_WYG_210-44a>¶
　王朝比妻唐氏　丘世汪妻林氏　趙順妻金氏¶
　趙鈴妻金氏¶
國朝¶
　陳君翰妻丘氏(台州府志海賊至丘同羣婦匿山中/被獲欲汚之不從露刃脅之丘即引)¶
　　(刀自刎死猶僵立逾時/賊退其夫覔至乃仆)¶
　林貞女(台州府志名月汀許字丘茂匡未幾茂匡卒/女聞訃欲自裁父母防守之遂盡散其衣飾)¶
　　(請歸邱父母見其志堅許焉時茂匡祖父俱在/堂上奉重闈治家嚴肅巡按王元曦表其閭)¶
　張禹鼎妻段氏　王士竒母朱氏　吳亷妻張氏¶
<pb:KR2k0044_WYG_210-44b>¶
　王秉太妻蔡氏　柳立然妻吳氏¶
　¶
　¶
　¶
　¶
　¶
　¶
　浙江通志卷二百十一¶
