# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.481650
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十一
<pb:KR2k0044_WYG_030-1a>¶
欽定四庫全書¶
　浙江通志卷三十一¶
　公署(中/)¶
　　嘉興府¶
　分巡杭嘉湖道(在府治西/北靈光坊)　嘉興府志舊為按察使¶
　　分司後改嘉湖分巡道¶
國朝康熙九年復為杭嘉湖分守道(舊浙江通志分守/杭嘉湖道在鎮海)¶
　　(樓南後改駐/嘉湖二府)二十五年改為浙江學院公署雍正¶
<pb:KR2k0044_WYG_030-1b>¶
　　四年杭嘉湖三府專設分巡道一員學院移駐省¶
　　城嘉湖道衙門仍歸本道駐劄中為大堂前為儀¶
　　門為大門東西為府縣候㕔重加整葺一如舊制¶
　嘉興府治(在城/南隅)　太平寰宇記秀州理嘉興縣本蘇¶
　　州嘉興縣地晉天福四年置𢎞治嘉興府志宋改¶
　　為郡為府為軍府元改為安撫司為路皆仍其處¶
　　至元嘉禾志嘉興路總管府衙在子城内舊府治¶
　　也(嘉興府圗記子城亦名子牆亦曰府/牆圍二里十步髙與厚俱一丈二尺)𢎞治嘉興¶
<pb:KR2k0044_WYG_030-2a>¶
　　府志呉元年改路為府正㕔名端本堂後㕔名清¶
　　香堂洪武中知府劉觀葺而新之¶
國朝康熙三十六年知府黄家遴重修以清香堂舊址¶
　　為道珍堂(朱彝尊道珍堂記太守廣寧黄公治其/廨長水之南池中芙蕖一花並蒂綠房)¶
　　(垂實公嘉績之所召也芙蕖雖小草而江淹之辭/曰一為道珍二為世瑞致之非易也郡治有清香)¶
　　(堂其來乆矣廢且百年公考舊址復新之儒者為/政之道存焉宜其始建而珍果適應其瑞也請以)¶
　　(名堂遂為/文以紀之)雍正六年知府閻堯熙復修堂後為川¶
　　堂為内宅堂東北隅為軍資庫西北隅為架閣庫¶
<pb:KR2k0044_WYG_030-2b>¶
　　左為吏廨東西為六房吏舎下為丹墀為甬路中¶
　　立戒石亭儀門外東為土地祠祠南為延賓館折¶
　　而西北為經歴司為照磨所儀門南百步為府門¶
　　(宋景定中知/軍陳塤葺)上有譙樓設鐘鼔左右有垜樓(嘉靖/戊申)¶
　　(知府趙/瀛修)南為屏門(舊為照牆明萬歴/中知府龔勉改闢)東西石坊二¶
　　曰承宣曰撫字(康熙元年知/府劉漢傑修)承宣坊東為總捕㕔¶
　　(康熙五十七年移駐/乍浦今改城守都司)撫字坊西為總巡㕔屏門上¶
　　為坊題曰首藩名郡¶
<pb:KR2k0044_WYG_030-3a>¶
　海防督捕同知(在乍浦所/南門内)　平湖縣志舊為把總司¶
　　署¶
國朝康熙五十七年改為駐防公署¶
　督糧水利通判(在撫字/坊西)　舊嘉興府志明𢎞治間知¶
　　府栁琰建¶
國朝康熙三年通判改作霖重建中為正堂前為東西¶
　　吏廊為儀門門東為賓館前為大門㕔後為内宅¶
　　有重門㕔軒寢室翼室¶
<pb:KR2k0044_WYG_030-3b>¶
　校士館(在府治西/北靈光街)　嘉興府志𢎞文館即布政分司¶
　　明崇禎中知府鄭瑄建為督學校士之所相傳為¶
　　宋監倉東㕔中為大堂後為川堂為寢室後有亭¶
　　東為書房西為庖室堂東西為號厰前為儀門東¶
　　為賓館西為土地祠大門外東西為府縣官候㕔¶
　　外有坊二曰文章司命曰風教提衡¶
　嘉協副將(在府治/西北)　嘉興營原設副將一員順治十¶
　　一年改設遊擊駐劄海鹽康熙五十年福浙總督¶
<pb:KR2k0044_WYG_030-4a>¶
　　范時崇題改遊擊為副將駐劄府城彈壓七邑五¶
　　十四年副將何肇彩增設衙署¶
　協標中軍都司(在府/治東)　嘉興府志即舊察院基初為¶
　　推官署¶
國朝康熙六年推官奉裁改為同知署五十七年同知¶
　　移駐乍浦雍正六年添設都司改為中軍都司署¶
　　七年都司吕上懋重修¶
　嘉興縣治(在府治東/北二百步)　𢎞治嘉興府志晉天福中陞¶
<pb:KR2k0044_WYG_030-4b>¶
　　縣為州即縣治改州治而别建縣治於此宋元及¶
　　明因之宣德八年縣丞傅霖重建公堂軒㕔正統¶
　　間知縣王錦重建譙樓舊嘉興府志𢎞治六年㕔¶
　　堂燬七年知縣黄澤再建¶
國朝康熙六年知縣金墉闢照牆為坊表十四年知縣¶
　　梁沖霄重建譙樓二十一年知縣何鋕重建延賓¶
　　館修葺後堂中為治㕔㕔西為丞廨西北為簿㕔¶
　　東為尉㕔右為軍器庫西北為架閣庫治㕔之前¶
<pb:KR2k0044_WYG_030-5a>¶
　　為甬路為戒石亭左右為吏廊前為儀門左為延¶
　　賓館為土地祠右為獄又南為譙樓治㕔後為川¶
　　堂為燕堂直北為縣宅有凝芬亭亭西為修廊為¶
　　來鶴軒前有璧山稍折為靈官祠為琴書室¶
　秀水縣治(在府子城/西北一里)　𢎞治嘉興府志明宣徳五年¶
　　吏部員外郎李亨相地於此嘉興府圖記知縣趙¶
　　忠始建舊嘉興府志萬歴間知縣李培修¶
國朝康熙三年知縣王廷機葺堂署廊廡重門十二年¶
<pb:KR2k0044_WYG_030-5b>¶
　　知縣李見龍重修大門中為正堂曰節愛堂右為¶
　　西耳庫南為甬路為戒石亭東西為吏廊又南為¶
　　儀門左右各翼門又直南為大門縣堂後為川堂¶
　　為後堂直北為公廉堂後堂之右為軍資庫架閣¶
　　庫東此為縣衙儀門外左為土地祠延賓館右為¶
　　獄南抵大門為東夾道夾道之北為丞署折而東¶
　　為簿署東北為尉署治北為縣圃有池為亭曰嘉¶
　　禾亭¶
<pb:KR2k0044_WYG_030-6a>¶
　嘉善縣治(在府城東三十/六里魏塘鎮)　嘉興府圖記明大理卿¶
　　胡槩度地定基𢎞治嘉興府志宣徳五年知縣鄭¶
　　時領印開設正統六年李遜繼知縣事凡未備者¶
　　漸加增飾規制頗完嘉興府圖記成化中知縣汪¶
　　貴𢎞治中呉傑嘉靖中縣丞倪璣皆增葺之嘉興¶
　　府志崇禎間知縣馬成名以治基前昻後窊鳩工¶
　　改建¶
國朝順治十三年知縣方舟重建涖政堂康熙十一年¶
<pb:KR2k0044_WYG_030-6b>¶
　　知縣莫大勳十六年知縣楊廉相繼重修堂後為¶
　　燕堂為内宅為對越堂正堂東為大庫西為架閣¶
　　庫前為甬道為戒石亭兩翼為吏廊南為儀門門¶
　　内右為軍器庫西南為土穀祠祠西為延賓館後¶
　　為獄又直南為譙樓儀門外西為丞署東為簿署¶
　　為尉署¶
　海鹽縣治(在城東/北隅)　嘉靖浙江通志唐以前徙置不¶
　　常開元中建於今治之右陸居仁帥正堂記元泰¶
<pb:KR2k0044_WYG_030-7a>¶
　　定丙寅達嚕噶齊布哷齊改建㕔治¶
國朝康熙五年知縣湯其升重建縣門中為正堂堂北¶
　　為清心堂明令李當泰改名雙瑞移清心名後堂¶
　　正堂右為架閣庫為軍器房前為甬路為東西吏¶
　　廊為戒石亭外為儀門西為土地祠南為鼔樓為¶
　　親民坊西為鹽厫為賓館儀門内左為丞署儀門¶
　　外左為簿署為尉署¶
　石門縣治(在城内/運河塘)　嘉靖浙江通志崇徳縣治晉天¶
<pb:KR2k0044_WYG_030-7b>¶
　　福三年置宋建炎兵燬紹興二十四年令黄揚復¶
　　建𢎞治嘉興府志元時陞為州明洪武元年改州¶
　　治為縣治嘉興府圖記明正統中知縣焦寛𢎞治¶
　　中呉浚湯沐正徳中洪異典史李滋皆建葺之石¶
　　門縣志天啓間知縣陳宗湯重建正堂顔曰作新¶
國朝康熙元年改崇徳縣為石門縣作新堂之後為四¶
　　知堂順治十年知縣陳邦寄修改曰敬事堂庫在¶
　　後堂東北令宅在後堂後康熙十二年知縣杜森¶
<pb:KR2k0044_WYG_030-8a>¶
　　改建衙堂曰勿欺後又改曰思敬其西有園萬歴¶
　　辛丑陳令允堅闢中結四桂為亭榜曰臥月丞宅¶
　　在庫東簿宅在正堂西尉宅在西堂東前為甬道¶
　　為儀門東為延賓館東南為土地祠更東為儀仗¶
　　庫前為譙樓¶
　平湖縣治(在當/湖鎮)　嘉靖浙江通志明宣徳五年知縣¶
　　王簡建正統中知縣徐韶重建𢎞治四年知縣林¶
　　奇拓而新之嘉興府志天啓中知縣顧國寶修平¶
<pb:KR2k0044_WYG_030-8b>¶
　　湖縣志大堂曰忠愛¶
國朝順治十八年知縣金鍜重建改忠愛曰潔愛堂東¶
　　北曰永盈庫架閣庫前為戒石亭為儀門西為獄¶
　　為土穀祠為儲鹽所右為寅賓館左為簿署外為¶
　　譙樓堂北為川堂又北為燕堂東為軍器房東北¶
　　為内宅中有㕔事西有天香亭觀月臺堂東北為¶
　　贊政㕔龍亭庫又東北為丞署南為典史宅¶
　桐鄉縣治(在梧桐鄉/鳳鳴市)　𢎞治嘉興府志明宣徳五年¶
<pb:KR2k0044_WYG_030-9a>¶
　　設知縣王用和草創㕔事趙中建正㕔嘉興府圖¶
　　記天順初張泰成化中孟俊梁敬𢎞治中王昊正¶
　　徳中任洛皆葺治之堂後為燕喜堂舊名和衷堂¶
　　和衷之後左愛棠軒右仕學齋¶
國朝順治八年和衷堂燬康熙間知縣徐秉元重建又¶
　　孫郁修建池亭正堂右為架閣庫燕喜堂左為儀¶
　　仗庫前為甬道為戒石亭為東西吏廊廨東為丞¶
　　廨縣治外東偏為簿廨丞廨前為尉廨¶
<pb:KR2k0044_WYG_030-9b>¶
　　湖州府¶
　湖州府治(在子城/内正北)　萬歴湖州府志呉寶鼎元年建¶
　　即烏程縣故治也嘉靖浙江通志唐𢎞道中刺史¶
　　武太沖增拓修繕後梁檢校少保錢傅璟重作㕔¶
　　事湖州府志宋元祐七年知州事張珣增建元改¶
　　為湖州路總管府至大間總管馬煦建㕔事廨宇¶
　　至正五年達嚕噶齊沙木斯迪音重修(宇文公諒重修/府治㕔記呉興)¶
　　(為東南望府天目分秀雙溪合流金蓋諸峯峙其/前蒼卞具區亘其隂民俗文雅清醇素稱易治王)¶
<pb:KR2k0044_WYG_030-10a>¶
　　(謝顔蘇之流風猶可尚也舊治重建於至大間垂/四十年棟字欹橈牆壁頺圮至正五年冬今郡守)¶
　　(沙木斯公念民乆困不忍輕用其力於是計孳生/積鏹斥去浮費取其贏餘擇吏之廉能者董其事)¶
　　(未幾完舊益新門廡赫奕㕔堂䆳嚴讞府幕僚靡/不周葺垣墉塈茨工告畢役而民殆未始知也於)¶
　　(是頌公之徳而樂其有/成咸請紀之以示來者)明洪武三年知府侯善新¶
　　之天順四年知府岳璿重修成化九年知府勞鉞¶
　　復新之隆慶五年知府栗祁重修中為正堂左為¶
　　豐徳庫右為架閣庫堂後為軒為後堂顔曰魯公¶
　　舊治正堂東為經歴司西為照磨所東西為吏廊¶
<pb:KR2k0044_WYG_030-10b>¶
　　前為戒石亭為儀門左右為榜廊東為迎賓館西¶
　　為司獄司又前為譙樓知府廨在後堂後有晝錦¶
　　堂在郡宅東訟希齋在㕔事西郡圃内有逍遥堂¶
　　思政堂清樾亭挽翠亭嵗寒亭¶
　督捕同知(在烏程/縣烏鎮)　舊在府治¶
國朝康熙元年移駐烏鎮改烏鎮捕盜同知十八九年¶
　　間因衙署坍圮仍回郡城雍正四年巡撫(臣/)李衛¶
　　復題請移駐烏鎮以資彈壓六年設立烏鎮駐劄¶
<pb:KR2k0044_WYG_030-11a>¶
　　衙門¶
　管糧通判(在子/城内)　萬歴湖州府志宋治平三年張大¶
　　寧建明嘉靖五年通判胡瀹即養濟院舊基改建¶
　　萬歴二年知府栗祁重修中為正堂堂後為川堂¶
　　燕堂為内宅前為甬路為儀門為大門廨内舊有¶
　　麗澤亭¶
　校士館(在府治/東南)　修建年月無考中為大堂東西為¶
　　號厰前為儀門為賓館為大門門東西列府縣候¶
<pb:KR2k0044_WYG_030-11b>¶
　　㕔堂北為燕堂為内宅¶
　湖協城守副將(在府城/縣橋舖)　烏程縣志舊係民房改建¶
　協標中軍都司(在叢/桂舗)¶
　烏程縣治(在府治/西一里)　萬歴湖州府志舊治在子城内¶
　　即今之府治晉義熙間遷唐時肇建㕔事烏程縣¶
　　志宋大中祥符間知縣薛耀卿重建湖州府志乾¶
　　寧三年知縣余蟾重修(楊夔重修縣治記余公再/尹烏程節冗費之用資贖)¶
　　(辟之金財以儉而藴人以悦而使不期年而衆宇/鼎新若換大門中門修大㕔小㕔砌縣之外城創)¶
<pb:KR2k0044_WYG_030-12a>¶
　　(宅之周垣修衆僚之宅制公㕔什器公帑摧敗乃/擇堅選宏厚厥垣嚴厥關園扉頺危乃剗積弊滌)¶
　　(宿汙席以潔其榻食以茹其餒公前任日崇修聖/祠為文纘功今復樹此𢎞烈蓋以慰縣人之思也)¶
　　元至正十二年達嚕噶齊烏納格齊重建増譙樓¶
　　戒石亭明洪武二年知縣危止重建正徳十三年¶
　　知縣陶益修嘉靖三十六年知縣蔣𢎞徳重修¶
國朝康熙十四年知縣髙必騰重建治㕔曰懷保堂後¶
　　為軒為後堂東西為耳房為庫㕔東為鹽厫前為¶
　　甬道為戒石亭東西為六房又前為儀門西為架¶
<pb:KR2k0044_WYG_030-12b>¶
　　閣庫儀門外東為賓館後為土地祠縣廨在後堂¶
　　後明景泰間知縣宋彬建内有相國池有亭名東¶
　　亭廨内舊有公生明軒製錦堂丞廨在縣堂東南¶
　　簿尉廨俱在㕔事西¶
　歸安縣治(在子城/東一里)　萬歴湖州府志宋太平興國間¶
　　置宣和四年縣令錢耕重建㕔事元縣令吕儀増¶
　　建後堂達嚕噶齊克哷復撤舊新之明洪武二年¶
　　重建十一年知縣陳良修嘉靖四年知縣劉逈重¶
<pb:KR2k0044_WYG_030-13a>¶
　　修三十年知縣張師价重建縣堂堂後為川堂為¶
　　後堂廨内舊有敬臨堂絃歌軒拙齋雙桂堂今有¶
　　尊美堂治㕔前為甬路為戒石亭為東西吏廊為¶
　　儀門為賓館為土地祠為大門儀門内東為丞㕔¶
　　極東為簿㕔治㕔西為尉㕔治前有溪光亭瀕溪¶
　長興縣治(在城内/西北隅)　太平寰宇記本漢烏程縣地初¶
　　置於富陂村晉咸康元年徙箬溪北隋大業十一¶
　　年徙於夫槩王廢城唐武徳七年始移於此嘉靖¶
<pb:KR2k0044_WYG_030-13b>¶
　　浙江通志宋開寶六年重建㕔事萬歴湖州府志¶
　　建炎三年燬紹興五年縣令張琮重建紹定二年¶
　　縣令史巖之増建紹定五年縣令趙汝譢重建正¶
　　㕔元至元丁亥縣令梁琮重建貞元中改為州署¶
　　明耿炳文守長興改為元帥府復以元時捕盜司¶
　　為州署尋改元帥府為長興衛指揮使司又改為¶
　　長興千户所百户所洪武十九年知縣鄭勝始復¶
　　請為縣署𢎞治三年知縣楊珵重建嘉靖三十五¶
<pb:KR2k0044_WYG_030-14a>¶
　　年知縣黄扆重修¶
國朝順治初譙樓為大風所折十八年知縣葉文鳳重¶
　　建康熙四年知縣葉文鳳改留餘倉為西㕔中為¶
　　治㕔後為軒為後堂左為架閣庫右為耳房庫東¶
　　西為六房中為戒石亭前為儀門左為寅賓館又¶
　　前為譙樓縣廨即後堂為之前明隆慶元年知縣¶
　　歸有光改為夢鼎堂(歸有光夢鼎堂記凡州縣治/其後皆為夾道而官之長貳)¶
　　(私宅别為一區惟長興治後迫於城故令之宅無/周垣門廡燕堂與前堂簷相接也余來為縣為修)¶
<pb:KR2k0044_WYG_030-14b>¶
　　(經閣鼔樓左右廊廡起吏舎倉庾而燕居之室穿/漏傾圯復加完葺之㑹有事於貢院一日夢寢庭)¶
　　(中有函牛之鼎其傍有破裂處方命修補之覺而/以告諸同事適長興之士試而得雋者三人衆皆)¶
　　(以為鼎足之應未幾而南都得雋/者又一人或以為此補鼎之驗也)今仍舊名治㕔¶
　　東為丞廨丞廨南為尉廨又東南為簿廨縣宅内¶
　　有馴雉堂素履堂¶
　徳清縣治(在百寮/山南)　萬歴湖州府志舊治在下蘭山¶
　　唐天寶初移置徳清縣志以水勢衝激移置今所¶
　　前挹餘不溪後枕百寮山宋宣和中縣令趙嵎重¶
<pb:KR2k0044_WYG_030-15a>¶
　　建㕔事建炎兵焚嘉定間知縣黄耕重建元至正¶
　　丙午燬呉元年知縣黄宗義鼎作明宣徳末知縣¶
　　張俊以治㕔卑隘改為之嘉靖初堂圮知縣方日¶
　　乾撤而新之¶
國朝康熙十一年知縣侯元棐改梅花堂曰花署顔後¶
　　堂曰集義治㕔左為東耳房右為西耳房後為架¶
　　閣庫東西為六房中為戒石亭前為儀門為土地¶
　　祠前為譙樓為縣門縣廨在後堂後㕔事東北為¶
<pb:KR2k0044_WYG_030-15b>¶
　　丞廨稍南為簿廨為尉廨¶
　武康縣治(在餘英/溪北)　嘉靖浙江通志舊在溪北隋仁¶
　　夀六年徙溪南唐廣徳元年燬二年復徙溪北萬¶
　　歴湖州府志宋建炎中火紹興二年縣令鍾燮重¶
　　建元至正十六年燬明洪武元年知縣李大春重¶
　　建嘉靖二十五年知縣俞棨重修¶
國朝康熙九年知縣馮聖澤重建中為治㕔後為川堂¶
　　左為耳房庫右為架閣庫東西為六房中為戒石¶
<pb:KR2k0044_WYG_030-16a>¶
　　亭前為儀門門内為土地祠前為譙樓縣廨在川¶
　　堂後有桂花亭後堂西北為丞廨治㕔西北為簿¶
　　廨東偏為尉廨¶
　安吉州治(在天目/鄉東北)　嘉靖浙江通志漢分故鄣南境¶
　　置安吉縣治在天目鄉今地猶名舊縣唐開元間¶
　　縣令孔志道徙東北四十五里後又徙城東南元¶
　　至正間燬丁酉知縣劉徳裕復徙舊治尋為元帥¶
　　府洪武三年知縣王津即元帥府建今治萬歴湖¶
<pb:KR2k0044_WYG_030-16b>¶
　　州府志八年知縣張士良増修正徳二年知縣何¶
　　顯改奏為州即縣舊治三年知州廖紀新其治嘉¶
　　靖二十三年知州江一麟重修萬歴元年知州勞¶
　　遜志復修¶
國朝康熙四年知州楊茂祖重建譙樓中為治㕔後為¶
　　軒為後堂左為東耳房為架閣庫右為西耳房東¶
　　西序為六房中為戒石亭前為儀門門東為迎賓¶
　　館又前為譙樓為州門州宅在後堂後西為州判¶
<pb:KR2k0044_WYG_030-17a>¶
　　宅西北為吏目廨¶
　孝豐縣治(在天/目鄉)　嘉靖浙江通志即漢故鄣南境安¶
　　吉縣舊址明𢎞治元年析安吉置孝豐知府王詢¶
　　奏建今治孝豐縣志其後正堂圯壞知縣郭治王¶
　　國相繼修葺¶
國朝康熙七年知縣楊錫汝又修治㕔前為甬道為戒¶
　　石亭右為架閣庫為儀門東土地祠西迎賓館又¶
　　前為大門縣廨内有増祿閣楊錫汝建後堂東為¶
<pb:KR2k0044_WYG_030-17b>¶
　　丞廨西為尉廨¶
　　寧波府¶
　提督全省水陸軍務總兵官(在府城南/紫薇街)　明設浙江¶
　　鎮守總兵官一員¶
國朝以浙省瀕海要地前後増設五鎮各擁重兵鎮守¶
　　而統馭全省水陸官軍特設提督總兵官以總其¶
　　權倚任為尤重矣康熙二年駐劄紹興府城八年¶
　　移駐寧波府即民房建署東西列㦸為轅門前為¶
<pb:KR2k0044_WYG_030-18a>¶
　　　大門進内為二門為甬道中為大堂上奉¶
御書扁額曰篤忱堂康熙四十二年¶
賜前任提督王世臣並懸¶
御製四時常喜戈船靜千里須教壁壘新對聮一副又¶
御書樂善不倦四字¶
賜前提督趙𢎞燦又¶
御書寛惠赳桓四字¶
賜前提督呉陞均奉懸正楹凜如¶
<pb:KR2k0044_WYG_030-18b>¶
天威咫尺也大堂之東曰敬事堂為間三中奉¶
御碑一座上書干城二字康熙二十二年提督陳世凱¶
　　　奉¶
賜勒石西曰西㕔制與敬事堂埒西㕔之上恭奉¶
御書秉心誠悃四字雍正二年提督楊長春奉¶
　賜敬懸傍有書室六間進内為二堂康熙三十年提督¶
　　　馬三奇奉¶
　賜題額曰重鎮進後正樓五間翼以兩廂二堂之西曰¶
<pb:KR2k0044_WYG_030-19a>¶
　　雙桂㕔為間三又西為箭㕔前後羣房四十餘間¶
　　大堂之右為各曹吏舎二門外東為土地祠轅門¶
　　左右為文武官候㕔規模𢎞整洵稱海疆重鎮云¶
　分巡寧紹台道(在永/豐街)　杭州府志向在省城按察司¶
　　大門内後移駐寧波府寧波府志巡視海道在府¶
　　治西北隅舊為市舶提舉司嘉靖中改建中為正¶
　　㕔東西列廊房前為露臺為儀門為大門門左右¶
　　各有榜房正㕔後為川堂堂後為明樓正㕔西為¶
<pb:KR2k0044_WYG_030-19b>¶
　　山亭後為池亭¶
　寧波府治(在城内/西北隅)　舊浙江通志唐為明州宋為奉¶
　　國軍慶元府元初改為路其治皆在寧波衛治所¶
　　大徳七年以府治為浙東道東元帥府而徙總管¶
　　府於宋判㕔故址是為今治成化四明郡志明洪¶
　　武初改明州府知府張琪闢府東廣仁白衣寺址¶
　　以建廨宅十四年改今名正統四年知府鄭珞重¶
　　建正心堂及後堂増置川堂天順三年知府陸阜¶
<pb:KR2k0044_WYG_030-20a>¶
　　廣外門址同知劉文顯重建左右廊築儀門外門¶
　　鄞縣志嘉靖二十五年燬守魏良貴重建名正㕔¶
　　曰甘雨堂(嘉靖寧波府志/今名崇美堂)川堂曰如心(嘉靖寧波/府志今名)¶
　　(開誠/堂)開誠堂後為内宅中為栁巷為庫庫東為世¶
　　寄堂前為甬路為戒石亭東西為吏廊南為儀門¶
　　門東為土地祠為大門治西南為譙樓治㕔西為¶
　　經歴司東為照磨所西南為通判㕔¶
　海防同知(在鄞縣東南八/十里大嵩地方)　嘉靖寧波府志同知署¶
<pb:KR2k0044_WYG_030-20b>¶
　　在府治南北向正㕔曰親民堂外門曰清戎劉文¶
　　顯建¶
國朝雍正七年浙江總督(臣/)李衛題請移駐大嵩稽查¶
　　海口准建設衙署¶
　糧鹽通判(在府宅/西南)　嘉靖寧波府志通判署在府治¶
　　南稍西中為平政堂前為重屋三間東西廊各三¶
　　間後為川堂又後為衙堂前為中門為大門通判¶
　　唐時雍建¶
<pb:KR2k0044_WYG_030-21a>¶
　校士館(在城西/北隅)　舊為巡按御史行臺後裁巡按改¶
　　為督學校士之所中為正㕔題曰青天白日前為¶
　　露臺東西廊房各十六間前為儀門曰憲臺外為¶
　　大門正㕔後為川堂凡四間扁曰氷壺秋月又後¶
　　為後堂東西為耳房為庖室又後為優學軒異以¶
　　亭左曰省過右曰滌心¶
國朝雍正九年知府曹秉仁重修増建考棚及堂後㕔¶
　　軒¶
<pb:KR2k0044_WYG_030-21b>¶
　提標中軍中營叅將(駐劄府/城湖西)¶
　提標左營遊擊(駐劄府城/小沙泥街)¶
　提標右營遊擊(駐劄府城/小梁街)¶
　提標前營遊擊(駐劄鄞縣/大嵩所)¶
　提標後營遊擊(駐劄府城/馬衙漕)¶
　提標城守營遊擊(駐劄府城/崔衙前)¶
　寧協城守營遊擊(駐劄寧/波府城)¶
　鄞縣治(在城西/北隅)　鄞縣志縣故治在東北隅開明橋¶
<pb:KR2k0044_WYG_030-22a>¶
　　北唐大歴間自小溪州城移鄮縣於此長慶間并¶
　　徙州治而縣仍附郭後梁改鄮為鄞宋仍舊址建¶
　　炎間燬紹興八年令顧汝美創建二十五年令王¶
　　曄建清心堂嘉靖浙江通志元至大二年改為廉¶
　　訪分司皇慶二年徙縣治於分司故址鄞縣志至¶
　　正末尹宋禮移治於行春坊明洪武元年徙於迎¶
　　鳳坊六年令楊仲珪移建於今地乃乾符竹林寺¶
　　址也¶
<pb:KR2k0044_WYG_030-22b>¶
國朝康熙二十二年知縣汪源澤重建忠愛堂堂後為¶
　　川堂堂左右為庫為後堂東西為耳房堂之後為¶
　　内宅東為丞宅西為典史宅前為甬路為戒石亭¶
　　為儀門為外門前及左右皆樹坊表¶
　慈谿縣治(在城/北隅)　成化四明郡志在浮鼈山上創於¶
　　唐慈谿縣志肇自開元二十六年宋雍熙元年令¶
　　李昭文重建淳化間建清清堂於正㕔之後(徐璋/為記)¶
　　元祐元年令崔熙重建正㕔紹定元年改築清清¶
<pb:KR2k0044_WYG_030-23a>¶
　　堂為清清閣景定三年易名清髙閣尋復為清清¶
　　堂元至元二十五年令馮昱又重建成化四明郡¶
　　志皇慶二年達嚕噶齊烏瑪喇増修(袁桷重修縣/治記㕔事五)¶
　　(楹髙其前三楹焉堂曰清清淳化中尹張叔達璽/書之所褒因其名而築之者也抉以吏舎㕑湢獄)¶
　　(室縣門鼔樓前後有序縣治之中有小湖湖之中/為洲花竹四列風蓮水栁映翳繚繞為亭以庥其)¶
　　(居曰思政/曰栁意)明洪武間知縣耿讓靳完璧主簿韓文¶
　　鼎相繼葺治宣徳正統間張謨嚴憲相繼知縣事¶
　　重修清清堂寧波府志正徳初令倪璋拓大之(姚/鏌)¶
<pb:KR2k0044_WYG_030-23b>¶
　　(為/記)嘉靖丙辰燬遷於山趾在城北隅中為正㕔扁¶
　　曰忠愛堂堂後左為贊政㕔為耳房庫右為架閣¶
　　庫東西列吏廊前為甬道為戒石亭為儀門門外¶
　　迎賓館土地祠南為大門川堂後為清清堂又於¶
　　山之椒建亭三間名見山亭縣宅在治㕔之左中¶
　　㕔為問優齋有後堂有書室縣左為丞宅右為典¶
　　史宅¶
　奉化縣治(在城西/北隅)　嘉靖浙江通志在寶化山北三¶
<pb:KR2k0044_WYG_030-24a>¶
　　里唐開元間分漢鄞縣地建今治宋建炎間燬復¶
　　建舊浙江通志元至元十三年復燬令王宗信重¶
　　建二十八年令丁濟廣其址元貞初陞為州治明¶
　　洪武二年復為縣治永樂成化中相繼修葺¶
國朝康熙間圮知縣鄭愫重建親民堂二十一年知縣¶
　　張起貴重建宣明樓堂後為後堂後堂北為内宅¶
　　東北為丞廨東為典史廨左右為庫前為甬路東¶
　　西為吏廊中為戒石亭南為儀門門東為土地祠¶
<pb:KR2k0044_WYG_030-24b>¶
　　南為宣明樓¶
　鎮海縣治(在城/西南)　成化四明郡志梁貞明二年建宋¶
　　建炎四年燬紹興元年令蓋大淵重建嘉靖定海¶
　　縣志淳熙間令陳公亮韓永徳相繼修復成化四¶
　　明郡志明洪武二十五年令袁尚敬重修縣㕔三¶
　　十四年令陸本重創幕㕔庫廊正統中知縣戴鍾¶
　　重建寧波府志正徳間令陳軾劉俶鄭餘慶嘉靖¶
　　間令宋繼祖各加修葺定海縣志萬歴十六年令¶
<pb:KR2k0044_WYG_030-25a>¶
　　汪應泰重修天啓間令顧宗孟崇禎間令楊芳増¶
　　修¶
國朝康熙二十七年改為鎮海縣正堂三間曰親民堂¶
　　後為見心堂左為架閣庫前為甬道為箴石亭東¶
　　西為吏廊又前為儀門大門内東為土地祠川堂¶
　　後為内宅内舊有瑞菊亭四知軒錦春樓廣瑞軒¶
　　白華朱鄂亭皆見堂宅東為丞廨廊東為尉廨¶
　鎮海水師營參將(在縣治西/王苑衖)　舊係總兵署萬歴二¶
<pb:KR2k0044_WYG_030-25b>¶
　　年總兵移駐指揮衙門將舊署改為參將署頭門¶
　　五間儀門五間大堂五間堂東簽押㕔一間題曰¶
　　忠武堂住宅五間西廊軒房六間西廊外箭㕔三¶
　　間額曰問心¶
　協鎮寧波昌國等處地方駐劄象山副將(在縣西門/三隅地方)¶
　　賃居民房¶
　協標中軍左營都司(在縣西門/三隅地方)　康熙四十年建¶
　協標右營都司(在縣南門/五隅地方)　康熙三十四年建¶
<pb:KR2k0044_WYG_030-26a>¶
　象山縣治(在象山/南麓)　成化四明郡志建於唐神龍二¶
　　年宋淳熙嘉定間兩加修建元大徳間令達實宻¶
　　重葺至元間令楊用撤新之明洪武元年知縣孔¶
　　定修宣徳三年知縣陳思敬重修象山縣志成化¶
　　癸夘凌傅拓大其址正徳九年徐相建譙樓嘉靖¶
　　間儀門壞蔣三才改創堂圯毛徳京鼎建(王梃/為記)萬¶
　　歴三十六年呉學重葺¶
國朝康熙十六年知縣李郁重修五十七年知縣馬受¶
<pb:KR2k0044_WYG_030-26b>¶
　　曽修建正堂堂右為庫下為甬道為箴石亭為東¶
　　西六房為儀門門外為客㕔為土地祠前為譙樓¶
　　堂後為川堂中為宅門為二堂曰一椽萬間為三¶
　　堂曰茹蘗西為此君軒前為白鹿亭後創竹亭曰¶
　　餘善前為香風亭左為縣丞署雍正四年奉裁改¶
　　為倉厫南為典史宅¶
　鎮守定海舟山等處地方總兵官(在鎖/山下)　定海縣志¶
　　原駐定海即今鎮海¶
<pb:KR2k0044_WYG_030-27a>¶
國朝康熙三十二年移定海總兵駐舟山改為舟山鎮¶
　　二十五年改舟山為定海縣名定海鎮在明參將¶
　　府基二十五年總兵黄大來建(定海縣志中中所/舊為宋元州縣之)¶
　　(址隆慶三年參將/梅魁改為參將府)東西為轅門中為大門為儀門¶
　　内為大堂上懸¶
御賜彰信敦禮額進内為二堂康熙四十四年¶
御書迪徳堂賜總兵施世驃更進為内宅宅西為書㕔¶
　　奉懸¶
<pb:KR2k0044_WYG_030-27b>¶
御題鑑古額右有亭曰不染亭更西為箭㕔雍正八年¶
　　總兵林君陞題曰觀徳堂¶
　鎮標中軍中營遊擊(在鎖/山後)　康熙二十五年遊擊樂¶
　　廷柯建中為大堂前為儀門為大門堂西為西㕔¶
　　堂後為内宅左為書房右為箭㕔¶
　鎮標左營遊擊(在霞/山下)　康熙二十四年遊擊石子固¶
　　建中為大堂為儀門為大門堂左右各有㕔堂後¶
　　為住宅¶
<pb:KR2k0044_WYG_030-28a>¶
　鎮標右營遊擊(在西/門内)　康熙二十四年建大堂前為¶
　　儀門為大門堂右為西㕔後為内宅¶
　定海縣治(在鎮鼇/山麓)　定海縣志唐開元析鄮地置翁¶
　　山縣後廢宋熙寧六年改翁山為昌國治在鎮鼇¶
　　山下髙宗時燬元至元間陞為州明洪武十三年¶
　　仍改為縣二十七年𨽻定海衛¶
國朝康熙二十三年展復舟山二十五年改舟山為定¶
　　海山縣為定海縣建署大堂曰治定堂二堂曰阜¶
<pb:KR2k0044_WYG_030-28b>¶
　　成堂堂東為庫東西為吏廊前為儀門為土地祠¶
　　皆知縣周聖化建堂東為内宅前堂三間後堂五¶
　　間知縣李侗建東為典史宅¶
　　紹興府¶
　紹興府治(在臥龍山麓/俗名府山)　𢎞治紹興府志本秦漢㑹¶
　　稽都尉治自東漢以郡移治山隂即為府廨至隋¶
　　唐甞為總管都督府又為節度觀察㕔事嘉靖浙¶
　　江通志隋為越州治唐為浙東總管府治又為義¶
<pb:KR2k0044_WYG_030-29a>¶
　　勝威勝鎮東諸軍治寶慶會稽續志乾寧中董昌¶
　　即㕔堂為宫殿錢鏐為節度乃撤而新之嘉泰㑹¶
　　稽志紹興元年駐蹕㑹稽改越州為紹興府二年¶
　　移蹕臨安詔復作府治寶慶㑹稽續志州宅自錢¶
　　鏐再建壞而復修不知其幾嘉定十五年守汪綱¶
　　悉治新之𢎞治紹興府志元以府治為路廨至正¶
　　中以路廨為江南行御史臺而遷路廨於宋提刑¶
　　司嘉靖浙江通志明洪武二年復以御史臺為府¶
<pb:KR2k0044_WYG_030-29b>¶
　　治萬歴紹興府志㕔事乆且蠧敗𢎞治十一年知¶
　　府游興新之嘉靖元年火知府南大吉修復之堂¶
　　舊額曰公正於是改為親民紹興府志府堂萬歴¶
　　二十一年圮知府劉庚修之甫二年燬復建¶
國朝康熙八年知府張三異修二十八年知府李鐸重¶
　　修更名豐樂堂後漸傾頺五十二年知府俞卿重¶
　　建更名又新堂(俞卿建大堂記越大堂乆圯余因/其舊基而新之儀門兩廡仍舊増)¶
　　(修大門易以洞門堅固壯麗再構文昌閣以衛風/氣堂後逼於山建九楹䕶之為川堂東偏别構二)¶
<pb:KR2k0044_WYG_030-30a>¶
　　(堂以前㕔事為三堂次第修整大堂額曰又新川/堂曰思補二堂曰學古經始於癸巳五月告竣於)¶
　　(甲午/六月)入後為思補堂思補之東為學古堂思補之¶
　　後磴道而上為松風閣舊鎮越堂基也(鎮越堂宋/汪綱創建)¶
　　由儀門内東行為知府宅有宅門有二門有堂由¶
　　堂之東廡繞出為陶月軒後為書室三重由磴道¶
　　折而上為翼龍亭後轉而東為大觀堂又新堂之¶
　　左為泰積庫接堂為軒下為月臺為甬道東西為¶
　　吏廨外為儀門西為總捕同知署東為水利通判¶
<pb:KR2k0044_WYG_030-30b>¶
　　宅迤南為經歴司為照磨所正南為大門疊石為¶
　　臺架重樓其上外為照屏分石磴東西二道街南¶
　　為文昌樓東為鎮東閣¶
　分守寧紹台同知(在府/治西)　萬歴紹興府志府西迫髙¶
　　崖崖上舊為同知宅有外門有㕔有寢嘉靖中通¶
　　判呉成器創呉既去遂改為同知宅紹興府志明¶
　　清軍總捕㕔為同知聽政之所在寶珠橋廢唯一¶
　　門存焉同知宅由府儀門進知府治事出入以扇¶
<pb:KR2k0044_WYG_030-31a>¶
　　掩而過體不雅稱乃於儀門外開門為路¶
國朝康熙四十七年移駐餘姚縣梁湖地方兼轄寧波¶
　　紹興台州三府接壤之處以事至府則仍居舊廨¶
　督糧水利通判(在府/治東)　萬歴紹興府志通判北㕔在¶
　　府署之東多植木犀宋施宿名曰桂堂通判南㕔¶
　　有夀樂堂太子中令張次山建又有世綵堂通判¶
　　史文通建通判東㕔乃員外置舊寓武憲㕔紹興¶
　　中王十朋來作民事堂嘉定十七年顔耆仲又葺¶
<pb:KR2k0044_WYG_030-31b>¶
　　路鈐㕔居之紹興府志明管糧通判宅今改為知¶
　　府署而水利通判宅在其南由儀門外東進西南¶
　　為土地祠北為闗帝廟中為路路盡為宅門東向¶
　　又進為二門乃南向中為堂為後堂後有蓬萊閣¶
　校士館(在倉橋西明巡/院署俗稱新司)　紹興府志明稱布政分司¶
　　為南司按察分司為北司巡院係嘉靖間所創故¶
　　稱新司¶
國朝康熙二年提督移駐紹興遂為提督署更葺之後¶
<pb:KR2k0044_WYG_030-32a>¶
　　建威逺樓七間制甚偉八年移駐寧波遂為督學¶
　　校士之所五十七年知府俞卿重修中為大堂東¶
　　西為文場前為儀門大門門東西為府縣官候㕔¶
　　為鼓亭後有樓曰威逺有池有橋傍有地一區至¶
　　今稱小教場蓋射圃遺意云¶
　紹協城守副將(在山隂縣東/酒務橋左)　山隂縣志舊布政分¶
　　司即守道衙門本紹興衛軍器局明洪武二十三¶
　　年指揮使趙忠移局於㑹稽福里寺址正統六年¶
<pb:KR2k0044_WYG_030-32b>¶
　　知府羅以禮始建¶
國朝康熙六年裁守道八年改為協鎮公署¶
　協標中軍左營都司(在鎮東/閣西)　山隂縣志舊無經制¶
　　衙門後改巡道司駐劄¶
　山隂縣治(在府治/西一里)　嘉靖浙江通志秦改大越為山¶
　　隂唐大歴七年建治承天橋東舊浙江通志在寶¶
　　林山麓去府治五里許元泰定二年始遷於今所¶
　　即宋省馬院故址也山隂縣志負臥龍山脊面秦¶
<pb:KR2k0044_WYG_030-33a>¶
　　望帶鑑湖玉架天柱諸峯環峙左右形勝雄偉中¶
　　為正㕔左為幕㕔右為庫南甬道中為戒石亭東¶
　　西廂為吏廊南為儀門外東南為土地祠為賓賢¶
　　館直南為大門正㕔後為氷蘗堂東為退思軒西¶
　　為洗心軒前有路紆徐數轉達光化亭亭南為㕔¶
　　有門有亭有寢室寢室之東舊有樓名宜中廨南¶
　　出治㕔東為丞署西南為尉署¶
　㑹稽縣治(在府治/東三里)　嘉靖浙江通志南北朝陳氏開¶
<pb:KR2k0044_WYG_030-33b>¶
　　縣建治後省入山隂宋復置縣仍舊治萬歴紹興¶
　　府志署舊在府東一里唐垂拱二年建今在府東¶
　　三里𢎞治紹興府志明洪武初知縣戴鵬舉重建¶
　　後廢𢎞治三年知縣陳堯弼復建名綠漪㕔後有¶
　　梁跨水以通出入¶
國朝康熙五十六年知縣姚協于重建創大堂五間名¶
　　問心堂又建儀門三間堂後過石梁為内宅有堂¶
　　名集思康熙五年知縣王安世重建宅東為嘉瓜¶
<pb:KR2k0044_WYG_030-34a>¶
　　一邑佳處閣下有嚴公臺有翰墨堂餘姚縣志皆¶
　　宋徳祐間燬至元皇慶間復作公署治堂曰親民¶
　　治堂東為幕㕔西為庫書房甬路南為戒石亭為¶
　　儀門左右為吏廊東廊之北稍東為寅畏堂儀門¶
　　外為土地祠申明旌善亭前為譙樓堂之後為川¶
　　堂為後堂有池曰瑞蓮池之上有亭其北當祕圖¶
　　之脊為令廨有門有㕔有寢令廨之右為丞廨丞¶
　　廨之前為典史廨通判葉金署縣重建¶
<pb:KR2k0044_WYG_030-34b>¶
　上虞縣治(在長者山北東去/曹娥江四十里)　𢎞治紹興府志舊在¶
　　百官市唐長慶中移治今所(名勝志舊經本司鹽/校尉治水經注云舊)¶
　　(治水西常有波蕩之患晉中興初/治今處然今治則唐永慶中徙)宋建炎中兵焚¶
　　令趙不摇復新之又燬元初達嚕噶齊烏瑪喇復¶
　　建萬歴紹興府志至元二十一年縣尹展熙再建¶
　　明宣徳中知縣呉俸新之上虞縣志成化甲午復¶
　　圯令邢昊重修正徳中令陳言扁㕔事曰牧愛繼¶
　　曰忠愛曰節愛今曰實心實政甬道中立戒石舊¶
<pb:KR2k0044_WYG_030-35a>¶
　　退食堂東建樓三層宅東為丞署治㕔之東為典¶
　　史廨¶
　諸暨縣治(在城/東北)　嘉靖浙江通志秦時開縣建治宋¶
　　建今治(嘉泰會稽志/廨内有琴堂)元陞為州治明洪武三年復¶
　　為縣治𢎞治紹興府志洪武初知縣田賦重建諸¶
　　暨縣志正統己巳燬知縣張鉞重建己夘圯知縣¶
　　彭瑩重建崇禎十六年又圯知縣錢世貴重建¶
國朝順治四年燬康熙九年知縣蔡杓重建中為正㕔¶
<pb:KR2k0044_WYG_030-35b>¶
　　後為川堂為後堂西為内宅正㕔東為幕㕔前為¶
　　戒石亭為儀門為譙樓庫西為丞衙儀門内東為¶
　　典史衙堂西為吏舎¶
　餘姚縣治(在城東/南隅)　嘉靖浙江通志秦時肇建隋廢¶
　　唐武徳五年置姚州為州治七年廢為縣元復陞¶
　　為州明洪武三年復為縣治後枕祕圖山前俯舜¶
　　江嘉泰㑹稽志廨有髙風閣李祺重建後十一年¶
　　施宿知縣事一新之閣據祕圖山麓前對南山為¶
<pb:KR2k0044_WYG_030-36a>¶
　　樓(舊名清逺樓明隆慶六年樓/下一瓜三蒂六實因更名焉)樓東為丞衙大堂¶
　　東為典史廨前為甬道為儀門東南為親賢館為¶
　　土地堂西為吏舎南為大門雍正十一年知縣楊¶
　　沛重修¶
　蕭山縣治(在北榦山/南二里)　嘉靖浙江通志唐儀鳳二年¶
　　割諸暨㑹稽西北鄙地建今治萬歴紹興府志宋¶
　　天聖四年令李宗卿建元末燬𢎞治紹興府志明¶
　　初知縣尹性重建紹興府志永樂間知縣張崇修¶
<pb:KR2k0044_WYG_030-36b>¶
　　成化十三年知縣呉淑又新之(按宋治有學製堂/天聖間令李宗卿)¶
　　(建淳祐間令髙/歴改為翠簾堂)¶
國朝康熙五年知縣賈國楨繕葺十八年知縣姚文熊¶
　　重建治㕔曰忠愛堂東有幕㕔後有堂曰協恭前¶
　　為甬路為戒石亭東西為吏廊南為儀門左為土¶
　　地祠右為請益堂又南為譙樓三十年邑令劉儼¶
　　重葺縣廨在治㕔後舊有堂曰牧愛左右有夾堂¶
　　外有門扁曰龜山舊署康熙五年賈國楨於内署¶
<pb:KR2k0044_WYG_030-37a>¶
　　譙樓構以木正徳末令伍希儒伐石壘基作洞門¶
　　復創重樓於上¶
國朝順治三年知縣朱應鯤更新之康熙十年知縣鄭¶
　　僑重建㕔後為縣廨㕔東稍北為丞廨㕔東南為¶
　　典史廨¶
　嵊縣治(在剡山/之陽)　嘉靖浙江通志舊治在江東呉賀¶
　　齊為剡令始徙今所宋宣和間改嵊縣治元燬明¶
　　洪武初重建嵊縣志天順中燬𢎞治間知縣李春¶
<pb:KR2k0044_WYG_030-37b>¶
　　等相繼葺¶
國朝順治四年知縣羅大猷重建中為治㕔顔曰親民¶
　　治㕔東為幕㕔㕔北為冊庫南為吏廊治㕔西為¶
　　龍亭庫康熙八年知縣張逢歡重建北為銀庫南¶
　　為吏廊治㕔後為燕思堂堂後為儆齋齋後為令¶
　　廨(宋政和中建迎薰堂有東園及四山閣後圯嘉/定八年令史安之重建増敞之東有霞書堂北)¶
　　(有面山堂累石為山注水為池雜藝卉竹凡十餘/所元至正間燬明初重建復燬成化𢎞治間重建)¶
　　(後相繼修葺順治六/年知縣羅大猷重修)丞廨在縣廨東其西為典史¶
<pb:KR2k0044_WYG_030-38a>¶
　　廨¶
　新昌縣治(在五山鄉/南明山後)　萬歴紹興府志宋太平興國¶
　　中縣令張公良創立宣和三年燬紹興十三年知¶
　　縣林安宅重建元至正二十六年燬二十八年縣¶
　　令完顔從忠再建至正末又燬明洪武元年知縣¶
　　周文祥鼎新之中為治㕔後為川堂有愛竹堂廢¶
　　碑存後為龍亭庫夾以兩楹堂左為幕㕔右為庫¶
　　房南有戒石東西為吏廊南為儀門直南為大門¶
<pb:KR2k0044_WYG_030-38b>¶
　　上為譙樓五間¶
國朝康熙九年知縣劉作樑鼎建公廨後為正衙正衙¶
　　後為丞衙稍南為典史廨¶
　　台州府¶
　台州府治(在城西北大/固山之麓)　嘉靖浙江通志漢治臨海¶
　　後徙治章安隋改臨海郡治唐改台州治大歴間¶
　　徙今所赤城新志元至元十三年燬置安撫司十¶
　　四年改總管府至正末復燬明洪武初范守明敬¶
<pb:KR2k0044_WYG_030-39a>¶
　　始創之台州府志萬歴丙子李守時漸重建後堂¶
國朝順治八年知府徐化成修建正堂康熙二十一年¶
　　知府鮑復泰重修堂後為川堂為後堂為霞起樓¶
　　(宋淳熙中守尤袤建/明天啓中改為樓)為月桂齋(鮑復泰月桂齋記/唐垂拱四年三月)¶
　　(夜月中桂子降於郡治之東齋芳香味甘食之和/暢台州司馬孟洗冬官侍郎狄仁傑以聞余自戊)¶
　　(午春來守是邦兵火之後獨老桂一枝靈芬蒼/翠若有呵䕶者亟葺是齋仍顔之曰月桂云)為¶
　　靜鎮堂(宋嘉祐中建康熙二/十年鮑復泰重修)忠愛堂左為經歴司¶
　　前為甬道為戒石亭左右為吏舎前為儀門門外¶
<pb:KR2k0044_WYG_030-39b>¶
　　為綠荷塘左為廣積庫東為土地祠西為禮賓館¶
　　前為大門上有徳風樓(康熙五十九年知府張聯/元重修題曰海天保障)¶
　　門外有端本澄源二坊治南為同知㕔經歴衙西¶
　　為通判㕔東南為鼔樓(康熙五十三年/建曰鎮海樓)¶
　海防同知(在府/治東)　中為正堂左右為吏舎前為甬道¶
　　為儀門為大門為内宅有㕔軒寢室¶
　糧捕通判(在府/治西)　中為正堂前為儀門為大門為後¶
　　堂為内宅¶
<pb:KR2k0044_WYG_030-40a>¶
　校士館(舊布政分司在/府治東二百步)　台州府志布政分司明正¶
　　統中李守性建成化間劉守忠更作之宋初貢院¶
　　在州東三百步後徙兠率院再徙巾子山北嘉定¶
　　初應試者至八千人館不能容於是齊守碩拓福¶
　　安廢院地以廣之按府治圖當在今新開巷一帶¶
　　圯乆明試士就察院司¶
國朝初年巡道楊應魁重建貢院後圯康熙六年臨海¶
　　縣教諭胡雲客率兩縣諸生構試館二十間十三¶
<pb:KR2k0044_WYG_030-40b>¶
　　年壞今就布政分司搭蓋棚厰考試¶
　台協城守副將(在黄/坊橋)　台州府志順治四年始設協¶
　　鎮台州副總兵駐黄坊橋分司十四年調定海總¶
　　兵張杰至郡借住城内王中丞宅後移鎮黄巖復¶
　　駐協鎮副將康熙二十八年協鎮蘇侃仍駐黄坊¶
　　橋司¶
　協標右營都司(駐劄前所/寨汛新城)¶
　協標寧海營參將(駐劄寧/海縣城)¶
<pb:KR2k0044_WYG_030-41a>¶
　　協標太平營參將(駐劄太/平縣城)¶
　臨海縣治(在府治南二/百三十步)　嘉靖浙江通志宋皇祐間¶
　　令崔黄臣建乾道間火淳熙六年令彭仲剛重建¶
　　台州府志紹定二年大水衝壞明年令葉奭重修¶
　　赤城新志元至元十三年燬令王銳重建至正末¶
　　再燬明洪武初令王貴重建台州府志𢎞治七年¶
　　令陳釗重建崇禎七年令周瑞旭重修¶
國朝順治中知縣葉裳華稍加修葺康熙甲寅堂前後¶
<pb:KR2k0044_WYG_030-41b>¶
　　俱圮二十一年知縣趙之□重建中為大堂東為¶
　　丞廨西為尉廨後為後堂(舊名/正已)左右為兩庫又後¶
　　為内宅堂之前為甬道為戒石亭兩旁為吏廊前¶
　　為儀門門前為平橋東寅賓館前土地祠西為獄¶
　　平橋前為大門¶
　鎮守黄巖等處地方總兵官(在大/寺巷)　舊設水師右路¶
　　總兵官駐劄臨海縣¶
國朝順治十一年總兵官張杰移駐黄巖暫住民房康¶
<pb:KR2k0044_WYG_030-42a>¶
　　熙三年總兵官李榮始建署於大寺巷中為大堂¶
　　曰靖海堂五十一年總兵官李近重修大堂後為¶
　　勤政堂總兵官史成立額後林達更名一徳堂雍¶
　　正六年總兵官李燦復題曰無愧堂上懸¶
御書福字扁額進後為𢎞毅堂堂之西有亭曰一草亭¶
　　東偏假山一帶山下復為亭曰友蘭皆燦建燦復¶
　　於𢎞毅堂後構㕔事五間題曰正靜堂舊有箭㕔¶
　　在署東顔曰繹亭總兵官呉進義另於署西新闢¶
<pb:KR2k0044_WYG_030-42b>¶
　　箭道為較閲騎射之所題曰徳立功成大堂之外¶
　　為儀門為大門轅門西為大寺塔東有樓曰鎮東¶
　　樓¶
　鎮標中軍中營遊擊(駐劄黄/巖縣城)¶
　鎮標左營遊擊(駐劄黄/巖縣東)¶
　鎮標右營遊擊(駐劄海門衛/城小北門)¶
　黄巖縣治(在城/内)　嘉靖浙江通志宋宣和五年令王¶
　　然建赤城新志宋末燬元至元中令孫諤重建元¶
<pb:KR2k0044_WYG_030-43a>¶
　　貞初陞為州仍舊治至正末復燬明洪武初知州¶
　　唐宏重建尋復為縣宣徳中周令旭鑑乃更作焉¶
　　台州府志嘉靖壬子燬令髙材重建署縣通判傅¶
　　倌成之¶
國朝順治十二年知縣李何煒重新正堂川堂康熙二¶
　　十二年知縣甘國輔重新後堂正堂額曰忠愛後¶
　　堂額曰慎獨(舊曰/再思)東廡為仁政閣又東為無倦軒¶
　　後為摘星樓東北為丞廨西為尉廨前為甬道為¶
<pb:KR2k0044_WYG_030-43b>¶
　　戒石亭為儀門為譙樓縣西有園宋有民和堂清¶
　　心堂舫齋飛蓋亭容光臺今皆不存縣署内東有¶
　　來紫堂後改曰介石後有嶧山書院皆甘國輔建¶
　　後堂東偏有迎仙樓康熙三十四年令劉寛建¶
　天台縣治(在赤城山/南六里)　嘉靖浙江通志宋慶元初令¶
　　常建重修赤城新志元至元丙子燬令張徳進重¶
　　建至正末再燬明洪武初令鄧林重建台州府志¶
　　永樂八年令張坰重新之正統六年令呉昌建正¶
<pb:KR2k0044_WYG_030-44a>¶
　　堂𢎞治七年丞楊蘭建後堂¶
國朝順治六年知縣蔡含靈建坦蕩亭正堂東為幕㕔¶
　　為庫房東南為尉廨後為後堂為内宅宅東為東¶
　　樓西即坦蕩亭正堂前為甬道為戒石亭東西為¶
　　吏廊為儀門東為土地祠為賓館西為獄大門上¶
　　有鼔樓¶
　仙居縣治(在北峯/之下)　台州府志舊治在盂溪前金家¶
　　店晉永和四年令羊欣徙今城内嘉靖浙江通志¶
<pb:KR2k0044_WYG_030-44b>¶
　　宋建炎二年令張亨重建赤城新志元至元丁丑¶
　　燬縣尹王徴重建至正丙申復燬明洪武初令王¶
　　從古重建台州府志嘉靖丙辰燬丁巳同知毛徳¶
　　京署縣事重新之¶
國朝初年知縣蔣成棟新其堂順治十六年知縣劉之¶
　　浩重建儀門康熙十一年知縣鄭録勲重建土地¶
　　祠正堂後為後堂為東西二庫東北為内衙後堂¶
　　東為尉廨正堂前為架閣庫為戒石亭左右為吏¶
<pb:KR2k0044_WYG_030-45a>¶
　　舎前為儀門東為土地祠前為大門為鼔樓¶
　寧海縣治(在廣/度里)　舊浙江通志晉初設白嶠唐徙海¶
　　游永昌元年徙今處宋皇祐二年令李純師重建¶
　　隆興二年令薛抗重修元燬明洪武初知縣李茂¶
　　復建台州府志明令余亢郭紳張𢎞宜江徴戴顯¶
　　相繼修葺萬歴辛夘令曹學程更建¶
國朝康熙六年知縣黄命賢復加修葺後圯十四年知¶
　　縣崔秉鏡重建中為若保堂(舊名/忠愛)堂後為川堂為¶
<pb:KR2k0044_WYG_030-45b>¶
　　芝臺(臺左右連産/二芝故名)東為内衙舊有樓名補山康熙¶
　　十六年衙圯樓存崔秉鏡重建正堂東為丞廨西¶
　　為尉廨前為甬道為戒石亭東西為吏舎前為儀¶
　　門門左為迎賓館為土地祠前為大門為譙樓¶
　太平縣治(在百干/山南)　嘉靖浙江通志明成化五年台¶
　　州知府阮勤奏析黄巖置縣六年知縣常完建治¶
國朝康熙八年知縣孫如蘭建省觀堂二十年知縣曹¶
　　文珽重建左右耳房及東西兩廊儀門土地祠中¶
<pb:KR2k0044_WYG_030-46a>¶
　　為親民堂後為川堂為省觀堂為後樂堂堂之前¶
　　有來蜂亭(曹文珽來蜂亭記辛酉春予視事三月/公餘偶憩忽有蜂聚如斗顧而異之有)¶
　　(老吏前謁曰明嘉隆間蜂穴於堂嵗數登民殷厚/今復來集其休徴歟余乃伐竹緝茅作亭其上顔)¶
　　(曰來/蜂)堂左為丞廨丞廨前為尉廨¶
　¶
　¶
　¶
　¶
<pb:KR2k0044_WYG_030-46b>¶
　¶
　¶
　¶
　¶
　¶
　¶
　¶
　浙江通志卷三十一¶
