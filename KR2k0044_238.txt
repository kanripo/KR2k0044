# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.490835
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百三十九 
<pb:KR2k0044_WYG_238-1a>¶
欽定四庫全書¶
　浙江通志卷二百三十九¶
　陵墓¶
　　金華府¶
　　　金華縣¶
　呉留氏墓　金華府志在縣西南十里相𫝊為留贊¶
　　家墓¶
　宋東陽太守蔡興宗墓　萬厯金華府志在迷村(𫝊/詳)¶
<pb:KR2k0044_WYG_238-1b>¶
　　(名/宦)¶
　呉越清海節度使判婺州錢元懿墓　萬厯金華府¶
　　志在縣東北六里(名勝志地名沙溪墓有巨碑未/刻而石羊虎之𩔖凡十餘頭)¶
　宋秦國長公主墓　金華縣志在仙洞側¶
　宋趙抃祖墓　明一統志在縣北五里碑文尚存¶
　宋待制趙桓墓　舊浙江通志在天王寺側桓洛陽¶
　　人宋紹興間帥廬州死酈瓊之難子孫居婺之梵¶
　　嚴寺因殯焉後郡守孟猷為葬兹土¶
<pb:KR2k0044_WYG_238-2a>¶
　宋馬將領墓　金華府志在天皇寺西南渡初潰卒¶
　　任士安犯城將領拒戰於藕塘衆潰被執死之葬¶
　　此¶
　宋徽猷閣待制潘良貴墓　金華縣志在縣北二十¶
　　里(傳詳/名臣)¶
　宋資政殿學士鄭剛中墓　名勝志在招福原(傳詳/名臣)¶
　宋贈資政殿學士葉衡墓　金華縣志在縣東南十¶
　　里(傳詳/名臣)¶
<pb:KR2k0044_WYG_238-2b>¶
　宋少師諡文定王淮墓　金華府志在縣西北十里¶
　宋提刑唐仲友墓　金華府志在寶華寺側(傳詳/儒林)¶
　宋崇政殿説書王師愈墓　金華縣志在白沙鄉朱¶
　　文公撰墓誌(傳詳/循吏)¶
　宋端明殿學士王埜墓　萬厯金華府志在東彌塘¶
　　側(傳詳/武功)¶
　宋北山先生諡文定何基墓　萬厯金華府志在殿¶
　　講山循理鄉油塘之原正徳十年郡守劉&KR0581;修復¶
<pb:KR2k0044_WYG_238-3a>¶
　　(𫝊詳儒林劉&KR0581;請復何文定墓地碑記北山先生/以咸淳五年己巳十二月壬申葬金華縣南山油)¶
　　(塘之原豪右據而有之子孫莫之能直正徳甲戌/春正月知府事劉&KR0581;率同官展修祀事墓已夷且)¶
　　(陷惟趺獨存商生大輅復亷得完碑於油塘匿孔/尚無恙乃繩其豪於法還其碑於趺正其田於籍)¶
　　(歸其佃甲於隣壤伐巨石以封若堂而縈之以垣/牆豎享堂四楹旁建連甍以處佃丁規制粗備庶)¶
　　(幾有司崇儒重道礪/世磨俗之萬一焉)¶
　宋贈承事郎諡文憲王柏墓　金華縣志在婺女鄉¶
　　金村之原(𫝊詳/儒林)¶
　元白雲先生諡文懿許謙墓　金華府志在婺女鄉¶
<pb:KR2k0044_WYG_238-3b>¶
　　許官山嵗久荒圮明成化間推官林沂重為立石¶
　　𢎞治間同知薛敬之題道左曰處士許白雲之墓¶
　　(𫝊詳/儒林)¶
　元昭勇將軍張英勇墓　萬厯金華府志在縣北五¶
　　里元戊戌年從越國公定婺有功辛丑年征紹興¶
　　陣亡葬此¶
　明越國公胡大海墓　金華府志在生薑隴(𫝊詳/名宦)¶
　明歸全先生葉儀墓　萬厯金華府志在東塘之原¶
<pb:KR2k0044_WYG_238-4a>¶
　　(𫝊詳/儒林)¶
　明純孝先生范祖幹墓　金華府志在赤山之原(𫝊/詳)¶
　　(儒/林)¶
　明衢州教授胡翰墓　金華府志在智者橋東(𫝊詳/儒林)¶
　明布政使章聰墓　金華縣志在西峯寺側(𫝊詳/循吏)¶
　明僉都御史錢學孔墓　金華縣志在鳳凰山側(𫝊/詳)¶
　　(名/臣)¶
　明工部郎中姜絅墓　金華縣志在白竹(𫝊詳/介節)¶
<pb:KR2k0044_WYG_238-4b>¶
　明贈右副都御史周鳳岐墓　永康縣志在後鄭明¶
　　崇禎間賜祭葬(傳詳/忠臣)¶
國朝¶
　總督河道兵部尚書朱之錫墓　義烏縣志在孝順¶
　　街(𫝊詳/名臣)康熙年間¶
賜祭葬¶
　　　蘭谿縣¶
　唐刑部侍郎舒元輿墓　蘭谿縣志在惠安寺側(𫝊/詳)¶
<pb:KR2k0044_WYG_238-5a>¶
　　(文/苑)¶
　宋贈少傅蘇遲墓　萬厯金華府志在靈洞棲真寺¶
　　之側(傳詳/寓賢)¶
　宋香溪先生范浚墓　金華府志在寶惠寺側(𫝊詳/儒林)¶
　宋龍圖閣待制徐良能墓　萬厯金華府志在太平¶
　　鄉界嶺(傳詳/介節)¶
　宋左丞相諡文肅范鍾墓　萬厯金華府志在惠安¶
　　寺傍(𫝊詳/名臣)¶
<pb:KR2k0044_WYG_238-5b>¶
　宋葉臻墓　蘭谿縣志在清江里應氏塢(吕祖謙葉/君墓誌始)¶
　　(予道蘭谿葉君介其子來見視其貌恢然長者也/進之語質樸少雕琢意雖浮湛閭里而協族輯隣)¶
　　(若嘗知書者家故窘縮衣嗇食資其子學甫収一/科以養而君不能待也銘曰置也饁之簋也奪之)¶
　　(罔極之酬/匪爵是縻)¶
　宋知貴州章如愚墓　萬厯金華府志在八石谿(𫝊/詳)¶
　　(儒/林)¶
　元仁山先生諡文安金履祥墓　蘭谿縣志在純孝¶
　　鄉仁山後壠(傳詳儒林許謙挽仁山先生詩徳粹/身嘗潤時艱志莫舒治安曾獻策私)¶
<pb:KR2k0044_WYG_238-6a>¶
　　(淑幸遺書方寸涵千古襟懷湛太虛哲人今已矣/吾道竟何如統緒𫝊朱子淵源繼魯翁誨人沛時)¶
　　(雨對客藹春風志立修身本誠存/作聖功遺言猶在耳一慟閟幽宫)¶
　元禮部郎中呉師道墓　金華府志在銅山鄉中徐¶
　　(𫝊詳/儒林)¶
　元大司徒銀青光禄大夫陳萍墓　萬厯金華府志¶
　　在甘棠鄉青山(傳詳/武功)¶
　明副都御史邵玘墓　慈谿縣志在純孝鄉花塘(傳/詳)¶
　　(名/臣)¶
<pb:KR2k0044_WYG_238-6b>¶
　明禮部尚書諡文懿章懋墓　萬厯金華府志在竹¶
　　塘(𫝊詳/儒林)¶
　明工部尚書諡恭惠章拯墓　金華府志在黄大山¶
　　(𫝊詳/名臣)¶
　明吏部尚書諡文襄唐龍墓　蘭谿縣志在浩然觀¶
　　(傳詳/名臣)¶
　明贈太常少卿陸震墓　蘭谿縣志在瑞山鄉胡磡¶
　　督學胡瑞表曰皇明忠直之臣(傳詳/忠臣)¶
<pb:KR2k0044_WYG_238-7a>¶
　明太僕少卿鄭本立墓　金華府志在平渡西北梅¶
　　堂山都御史徐栻撰墓誌¶
　明贈太傅諡文懿趙志臯墓　蘭谿縣志在横山鄉¶
　　清湖堡(傳詳/名臣)¶
　　　東陽縣¶
　漢張掖太守韓晏墓　萬厯金華府志在馬鞍山下¶
　　(傳詳/循吏)¶
　漢合浦太守陳修墓　金華府志在張墓山蘭谿童¶
<pb:KR2k0044_WYG_238-7b>¶
　　品記(傳詳/介節)¶
　呉廷尉斯偉墓　成化東陽縣志在孝義塘(東陽縣/志偉本)¶
　　(姓史仕呉/為廷尉)¶
　呉孝子斯㪟墓　萬厯金華府志在後吕村(傳詳孝/友樓鑰)¶
　　(斯許二孝子墓碑跋束陽在婺為壯縣議者以東/鄉曠逺别置一尉余里人姚宣伯師虎為之以書)¶
　　(來曰管内有許斯二孝子墓許墓在藍硎村所居/孝順里及其親塜尚有識者斯墓在後呂村地名)¶
　　(孝義塘事并見圖經二人皆常表其門閭今不復/存欲立巨石以表其墓且各刻其事於碑隂以詔)¶
　　(邑人使慕焉其書之余既書/其碑又以此勸宣伯并刻之)¶
<pb:KR2k0044_WYG_238-8a>¶
　晉孝子許孜墓　東陽縣志在藍硎保坐東向西宋¶
　　熙寧六年知縣王都官給憑紹興元年立石碑(𫝊/詳)¶
　　(孝/友)¶
　　(謹按名勝記云此乃孜營其親墓也孜墓在縣東/北五十里資福院側見王象之輿地紀勝象之東)¶
　　(陽人其言當必有/據録之以備㕘攷)¶
　樓湛然墓(未詳/時代)名勝志在白兆村¶
　梁僕射杜曉墓　名勝志在縣西五里曉字明逺昭¶
　　宗時痛父讓能死非其罪晦迹不出後仕梁官至¶
<pb:KR2k0044_WYG_238-8b>¶
　　尚書卒于難贈右僕射¶
　唐容州刺史厲文才墓　金華府志在馬蹄坑(傳詳/循吏)¶
　宋知處州賈廷佐墓　金華府志在廣由寺(傳詳/寓賢)¶
　宋沖素處士張志行墓　東陽縣志在張公山(傳詳/隠逸)¶
　宋趙彦棫墓　金華府志在花牆塢¶
　宋工部尚書諡端獻葛洪墓　東陽縣志在寶山寺¶
　　後府志云在縣南五里者當是其先墓也(傳詳/名臣)¶
　宋贈朝散大夫李誠之墓　東陽縣志在七星墩(傳/詳)¶
<pb:KR2k0044_WYG_238-9a>¶
　　(忠/臣)¶
　宋監察御史喬夢符墓　金華府志在縣西七里(傳/詳)¶
　　(循吏東陽縣志據本宗譜云在/六十四都坊前去縣二十里)¶
　宋贈太師諡文惠喬行簡墓　萬厯金華府志在泗¶
　　渡之原(傳詳/名臣)¶
　宋刑部尚書李大同墓　東陽縣志在黄山(傳詳/名臣)¶
　元國史院編修胡助墓　金華府志在漕塘(傳詳/文苑)¶
　明副使馬廉墓　東陽縣志在十八墩(傳詳/介節)¶
<pb:KR2k0044_WYG_238-9b>¶
　明尚寶少卿陳顯道墓　東陽縣志在東黄之原(傳/詳)¶
　　(武/功)¶
　明給事胡澤墓　金華府志在西□峯下(東陽縣志/澤字叔霖)¶
　　(永樂乙未進士初授/行人陞兵科給事中)¶
　明副使杜瑄墓　金華府志在師姑洞下(傳詳/循吏)¶
　明御史陸永安墓　金華府志在林塢¶
　明布政使金淛墓　東陽縣志在大地塔即其宅居¶
　　之後是也淛字汝東嘉靖進士以河南布政司引¶
<pb:KR2k0044_WYG_238-10a>¶
　　疾歸卒¶
　明贈光禄少卿盧洪春墓　東陽縣志在象山之陽¶
　　與父懷莘同葬天啟初遣使諭祭(𫝊詳/名臣)¶
　　　義烏縣¶
　秦孝子顔烏墓　明一統志在義烏縣東四里萬厯¶
　　金華府志在崇徳鄉其西三步孝子父墓也宋大¶
　　觀間徐秉哲為建亭紹興間知縣黄袤立石以表¶
　　之乾道間知縣林元仲修塋域後魏了翁又為篆¶
<pb:KR2k0044_WYG_238-10b>¶
　　題表之曰秦顔氏烏傷墓(傳詳孝友何恪顔孝子/墓碑記永嘉林侯元仲)¶
　　(宰義烏下車未遑他事首訪顔孝子之墓曰邑由/孝子名長吏宜致敬焉即束帶趣駕出邑之東四)¶
　　(里展拜墓下禮容甚肅見二冢纍然蔽叢棘中狐/兔交跡樵牧不禁侯愀然易色曰何以底民孝哉)¶
　　(越明年政成將去部刺史列其治狀上於朝侯於/是證圖牒盡反民所侵地繚以崇墉嚴扃鑰以限)¶
　　(薪槱畜蹂蒔松檟數十百株表顔孝子墓四大字/於道周使過者必式之庀工於乾道丙戌秋七月)¶
　　(閲月而就黄溍過顔孝子墓詩丹青像設始何年/翁仲遺墟自古𫝊時有北人來下馬不知秦樹幾)¶
　　(啼鵑牧童解指看碑路野衲分耕祭墓/田回首長安西日外茂陵松柏正蒼烟)¶
　呉東海太守朱桓晉臨海太守朱汎墓　金華府志¶
<pb:KR2k0044_WYG_238-11a>¶
　　並在雙林鄉蜀山里之下宋昇明初子孫招魂遷¶
　　葬¶
　梁侍郎樓偃墓　義烏縣志在香山¶
　唐臨海丞駱賔王墓　名勝志塜記云墓在義烏縣¶
　　東三十里上楓塘(傳詳/文苑)¶
　宋平昌刺史劉豪墓　成化金華府志在平山(義烏/縣志)¶
　　(明隆慶戊辰裔孫尚恭重修墓碑掘數尺見墳臺/臺上有磗方尺許刻晦庵卜墓數云天聖戊辰葬)¶
　　(此邱䕃十八紀出公侯子子孫孫垂不替繩繩武/武永無休五百四十一年損十六七世裔孫修戊)¶
<pb:KR2k0044_WYG_238-11b>¶
　　(辰戊辰新一石重修重修千百秋吕祖儉為之記/云右數八句為卜劉公之墓天聖六年十月三日)¶
　　(卜葬東平山先塋之原公諱豪字有開裔出漢光/武封太孫於烏傷國除因家縣治南遂為烏傷人)¶
　　(迨晉寧公萬章始為王官歴唐曰珊者翰林學士/公以文學遷平昌刺史致仕曽孫輝熺同登乾道)¶
　　(進士並游東萊晦庵二先生門故晦庵卜其祖墓/之䕃有裔衍家昌千嵗之久余因識大畧於臺上)¶
　　(以俟後日/之騐云)¶
　宋學士樓瑤墓　義烏縣志在蜀山青龍崗¶
　宋寶謨閣待制諡文清徐僑墓　萬厯金華府志在¶
　　智者鄉五雲山智度寺後(𫝊詳儒林連一鳴徐公/墓碑記公在趙宋時為)¶
<pb:KR2k0044_WYG_238-12a>¶
　　(寶謨閣待制文章理學彪炳朝野晚而退老於林/泉時探五雲之勝賦詩見志葢有甚樂於此者子)¶
　　(孫成其初志殁葬於兹山而肖像於寺所有田地/山俾僧時其祭祀數百年來守而不失今者寺日)¶
　　(毀田日蕪賦日逋僧且去之惟恐不速公之雲仍/懼先澤之湮没也質諸令令曰田屬諸寺祭責諸)¶
　　(僧有舊章在無事更張惟愼擇住僧急為整頓毋/旁撓毋朘削籍嵗之所入供賦税奉烝嘗敗棟頽)¶
　　(垣以時修葺則名賢俎豆藉/以長存因勒於石以貽來禩)¶
　宋吉州守樓圖南墓　義烏縣志在東溪¶
　宋録事參軍何恪墓　金華府志在和溪(傳詳/文苑)¶
　宋太常丞喻良能墓　義烏縣志在智者鄉¶
<pb:KR2k0044_WYG_238-12b>¶
　宋太常少卿朱質墓　萬厯金華府志在雙林鄉巖¶
　　庵¶
　宋朝議大夫虞復墓　金華府志在水磡溪西之原¶
　　(𫝊詳/儒林)¶
　宋侍郎龔應之墓　義烏縣志在馬拗嶺下¶
　宋朝散大夫黄夢炎墓　金華府志在上者塘之原¶
　元進士戚仲咸墓　萬厯金華府志在雙林鄉下仲¶
　　咸永康人黄文獻溍銘墓(傳詳/儒林)¶
<pb:KR2k0044_WYG_238-13a>¶
　元進士王炎澤墓　義烏縣志在湖陽山(傳詳儒林/黄溍王先)¶
　　(生墓誌銘南稜先生至順三年八月十三日以疾/卒享年八十十月十日葬縣南崇徳鄉湖陽山先)¶
　　(墓之次銘曰婺女之墟孝子之里以儒起家肇自/王氏世科世禄恒不乏人重珪疊組萃於一門是)¶
　　(似是續蟬聨十葉復抱遺經修其世業先生承之/弗墜益振如木有本如水有源教施於鄉佩衿濟)¶
　　(濟道之將行乃止不仕尚克有子而又有孫餘潤/所蒙有才彬彬趾美於前休垂於後嗚呼先生是)¶
　　(謂不/朽)¶
　元侍講學士諡文獻黄溍墓　明一統志在東埜山¶
　　之原(傳詳儒林楊維楨黄文獻墓銘大星煜煜兮/繡水穆穆兮文之毓兮大星翳兮繡水㙪兮)¶
<pb:KR2k0044_WYG_238-13b>¶
　　(文之逝兮唯文之鳴兮大音在廷爾鏞爾筦兮我/瑟我笙㭊之甹兮㑹之成兮氣一并兮有元氏之)¶
　　(聲兮吁嗟今黙黙兮孰見古人之渢/渢□響以上馳兮膏吾車其昌從)¶
　元丹溪先生朱震亨墓　金華府志在朱山郭頭庵¶
　　(傳詳方技宋濓丹溪先生墓銘濂洛有作性學復/明考亭承之集厥大成化覃荆揚以及閩粤時雨)¶
　　(方行區萌畢達世裔之正實歸金華綿延四葉益/燦其葩有美君子用世不利孚惠家邦庶亨厥志)¶
　　(仁義之言繩繩勿休昭朗道真釋除欲仇旁溢於/醫亦昭絶躅開闡元微功利尤博斂其豪英變為)¶
　　(殺𢎞所以百為度越於人世途方㝠正資揚燎夢/夢者天使埋其耀精神上征定為長庚與造化遊)¶
　　(日光焞焞表徳幽墟遵古/之義僉曰允哉是詞無媿)¶
<pb:KR2k0044_WYG_238-14a>¶
　元金涓墓　萬厯金華府志在金庵山¶
　明贈學士諡忠文王褘墓　明一統志在青巖之象¶
　　鼻岡萬厯金華府志褘死節雲南子紳孫稌招魂¶
　　以葬子綬紳皆祔(傳詳/忠臣)¶
　明侍讀樓璉墓　義烏縣志在智者鄉張塘之原(傳/詳)¶
　　(忠/臣)¶
　明都給事諡忠&KR0598;龔泰墓　義烏縣志在崇徳鄉置¶
　　馬塘山(傳詳/忠臣)¶
<pb:KR2k0044_WYG_238-14b>¶
　明禮部侍郎龔永吉墓　萬厯金華府志在置馬塘¶
　　山(金華府志永吉字天民泰子永樂庚子舉人以/南京禮部侍郎致仕金幼孜撰墓表王驥為誌)¶
　　(銘/)¶
　明孝子龔曇墓　義烏縣志在繡湖西山(傳詳/孝友)¶
　明侍郎虞守愚墓　義烏縣志在河花心守愚字惟¶
　　明嘉靖癸未進士歴刑部侍郎隆慶間賜祭葬¶
　明刑部尚書呉百朋墓　金華府志在青龍山義烏¶
　　縣志萬厯間諭祭葬(傳詳/武功)¶
<pb:KR2k0044_WYG_238-15a>¶
　明侍郎金世俊墓　義烏縣志在龍旗山世俊字孟¶
　　章萬歴丁未進士厯工部侍郎加尚書服俸¶
國朝¶
　贈光禄寺卿金漢蕙墓　義烏縣志在城北孝子門¶
　　右(傳詳/忠臣)康熙元年¶
諭祭¶
　　　永康縣¶
　宋孝子文應均父墓　萬厯金華府志在縣東三十¶
<pb:KR2k0044_WYG_238-15b>¶
　　七里¶
　宋兵部侍郎胡則墓　舊浙江通志在履泰鄉范文¶
　　正公有銘¶
　　(謹按范仲淹胡公墓誌云寶厯二年六月十八日/尚書兵部侍郎致仕胡公薨於餘杭郡之私第明)¶
　　(年二月十有一日葬於杭之錢塘縣南山履泰鄉/龍井源而黄溍南山題名記亦云婺之宦學於杭)¶
　　(者毎嵗暮春必之南山展謁先達故宋兵部侍郎/胡公墓據此則墓自在杭州舊志以則為永康人)¶
　　(皆云在縣之履泰鄉未知何/據或亦祇葬衣冠之所也)¶
　宋知封州胡邦直墓　萬厯金華府志在倉口塘¶
<pb:KR2k0044_WYG_238-16a>¶
　宋吏部侍郎章服墓　永康縣志在芙蓉山(傳詳/名臣)¶
　宋端明殿學士諡正惠林大中墓　金華府志在火¶
　　爐山之南(傳詳/名臣)¶
　宋贈少師應孟明墓　永康縣志在縣東三十五里¶
　　(傳詳/名臣)¶
　宋徐木墓　永康縣志在霞嶺木字子才乾道丙戌¶
　　進士¶
　宋吕皓墓　永康縣志在密浦山¶
<pb:KR2k0044_WYG_238-16b>¶
　宋狀元諡文毅陳亮墓　萬厯金華府志在龍窟之¶
　　原(傳詳文苑&KR1324;行簡為永康陳亮請諡疏亮以特/出之才卓絶之識而究王伯之略期於開物成)¶
　　(務酌古準今葢近世儒者所未講平生所交如朱/熹張栻吕祖謙陸九淵皆稱之曰是實有經世之)¶
　　(學當渡江積安之後勸孝宗以修復藝&KR0221;法度為/恢復中原之本將以伸大義雪仇恥其忠葢與漢)¶
　　(諸葛亮本朝張浚相望於後先尤不可磨滅擬合/令太常定議賜諡永康縣志卧龍山陳龍川墓)¶
(國朝康熙十年間東陽人冐認宗支發塚竊葬人莫知/    之忽山木號鳴震動連日其後裔驚覺控之制府)¶
　　(邑令徐同倫親往勘視掘起四棺盜葬者服辜古/墓得安昔龍川為母黄夫人墓誌云後千百年猶)¶
　　(不廢其為陳氏之墓則必遇君子/長者之人為之䕶成葢成讖兆云)¶
<pb:KR2k0044_WYG_238-17a>¶
　宋兵部侍郎應純之墓　永康縣志在官山(傳詳忠/臣金華)¶
　　(府志純之戰死朝廷遣使葬祭/求其首不得為鑄金以葬焉)¶
　宋秘書監李恃墓　永康縣志在前倉安濟橋東後¶
　　山¶
　宋朝議大夫胡能墓　永康縣志在太平鄉汪牆衖¶
　　郭塘¶
　宋方峯先生程梓墓　舊浙江通志在方巖&KR0656;上¶
　宋義勇章堉章塈墓萬厯金華府志在縣南官山¶
<pb:KR2k0044_WYG_238-17b>¶
　　(𫝊詳/忠臣)¶
　元昌國州學正聞人夢吉墓　萬厯金華府志在郭¶
　　公巖下義烏王褘銘(傳詳/儒林)¶
　明知府朱仲智墓　永康縣志在金釣山大項仲智¶
　　字大智洪武中以人材舉授江西吉安知府後改¶
　　重慶¶
　明侍郎徐讚墓　萬厯金華府志在金豚山¶
　明廣東㕘政給事徐沂墓　永康縣志在澆塘山(傳/詳)¶
<pb:KR2k0044_WYG_238-18a>¶
　　(名/臣)¶
　明工部主事李滄墓　永康縣志在端頭¶
　明贈禮部尚書諡文恭程文徳墓　萬厯金華府志¶
　　在合盤(𫝊詳/名臣)¶
　明兵部侍郎王崇墓　永康縣志在縣西二十三里¶
　　(傳詳/名臣)¶
　明御史黄卷墓　永康縣志在霞裏山子一鵾墓在¶
　　厚兆(傳詳/名臣)¶
<pb:KR2k0044_WYG_238-18b>¶
　明左副都御史王世徳墓　永康縣志在金鼓源崇¶
　　禎時賜祭葬¶
　明贈僉事徐學顔墓　金華府志在鷄鳴山永康縣¶
　　志今改阡本邑四十三都倉凸山崇禎間諭祭葬¶
　　(傳詳/忠臣)¶
　明刑部主事徐可期墓　金華府志在縣西界嶺(𫝊/詳)¶
　　(介/節)¶
　　　武義縣¶
<pb:KR2k0044_WYG_238-19a>¶
　晉鎮南將軍阮孚墓　名勝志在明招山上有惠安¶
　　寺蠟屐亭¶
　宋尚書右丞吕好問墓　萬厯金華府志在明招山¶
　宋參知政事諡襄靖樓炤墓　金華府志在太平鄉¶
　　(傳詳/名臣)¶
　宋録事㕘軍鞏庭芝墓　武義縣志在福聖寺傍孫¶
　　臨安知縣鞏豐祔葬葉適撰墓誌銘¶
　宋國史院編修諡忠亮吕祖謙墓　明一統志在武¶
<pb:KR2k0044_WYG_238-19b>¶
　　義縣東十五里石刻宋東萊先生吕伯恭之墓朱¶
　　文公書(傳詳儒林徐俟召謁吕成公墓記躡山半/始登穴得拜於墓前有古碑四道巍然聳)¶
　　(列字跡明滅相半大約朱夫子陳同甫諸先生所/撰墓記與宋理宗明憲宗賜祭誥勅也覽之肅然)¶
　　(起敬/焉)¶
　宋太府寺丞吕祖儉墓　萬厯金華府志近東萊墓¶
　　石刻云宋愚叟吕公之墓亦文公書也(傳詳/儒林)¶
　宋安定郡王趙伯翔墓　金華府志在來蘇鄉八仙¶
　　源¶
<pb:KR2k0044_WYG_238-20a>¶
　宋文華閣待制楊大法墓　武義縣志在明巖山(傳/詳)¶
　　(名/臣)¶
　宋宗正少卿章徠墓　金華府志在來蘇鄉牛欄山¶
　　(𫝊詳/名臣)¶
　宋寶謨閣待制諡文肅徐邦憲墓　萬厯金華府志¶
　　在縣西湖山麓(𫝊詳/名臣)¶
　宋朝請大夫劉墉墓　武義縣志在泉溪西山學士¶
　　原墉以父滂䘏典授温州樂清尉歴朝請大夫吕¶
<pb:KR2k0044_WYG_238-20b>¶
　　祖謙撰誌銘¶
　宋贈龍圖閣學士諡文簡楊邁墓　萬厯金華府志¶
　　在長壽鄉西普寧寺後(武義縣志邁字徳夫嘉泰/癸亥入太學補鎮江教授)¶
　　(歴寶謨閣待制致仕卒贈龍/圖閣學士正議大夫諡文簡)¶
　宋㕘知政事諡莊敏馬光祖墓　萬厯金華府志在¶
　　太平鄉(𫝊詳/名臣)¶
　宋提㸃浙西刑獄諡文忠徐道隆墓　武義縣志在¶
　　花園廟左(傳詳/忠臣)¶
<pb:KR2k0044_WYG_238-21a>¶
　明少卿嚴繼先墓　武義縣志在東山頂隴之原繼¶
　　先永樂進士官至太僕寺卿¶
　明郎中徐貴墓　武義縣志在縣南三里貴成化辛¶
　　丑進士歴刑部郎中¶
　明四川提學副使潘璋墓　萬厯金華府志在場弄¶
　　源(傳詳/循吏)¶
　明贈兵部尚書潘希曾墓　萬厯金華府志在牛山¶
　　湛若水為誌銘(傳詳/名臣)¶
<pb:KR2k0044_WYG_238-21b>¶
　　　浦江縣¶
　漢交州刺史楊扶墓　萬厯金華府志在縣西北十¶
　　五里(傳詳/循吏)¶
　漢諸暨令張敦墓　金華府志在縣東四十里(傳詳/循吏)¶
　交州刺史蔣邵墓　浦江縣志在朱村邵字景倩縣¶
　　人為益陽令遷洪撫二州刺史禳虎却蝗轉交州¶
　　刺史¶
　鄂州刺史傅柔墓　浦江縣志在縣東十五里鶴塘西¶
<pb:KR2k0044_WYG_238-22a>¶
　　柔字仲席縣人為宣城令遷鄂州刺史¶
　　(謹按洪遵東陽志蔣邵漢洪撫二州刺史傅柔漢/鄂州刺史宋濂作浦陽人物記以為兩漢時洪撫)¶
　　(二州為鄣郡鄂為江夏郡及隋平陳始置洪撫鄂/三州則邵柔當是隋以後人今從人物記列於宋)¶
　　(前仍闕其時代/以俟考訂云)¶
　宋孝子陳大竭父武鼎墓　萬厯金華府志並在通¶
　　化鄉¶
　梁處士何千齡墓　金華府志在縣東三十里¶
　宋屯田員外郎于房墓　萬厯金華府志在左溪山¶
<pb:KR2k0044_WYG_238-22b>¶
　　側(傳詳/儒林)¶
　宋贈光禄大夫方資及子揚逺墓　金華府志在仙¶
　　華山下¶
　宋贈資政殿學士梅執禮墓　浦江縣志在通化鄉¶
　　或云祇葬衣冠之所(傳詳/忠臣)¶
　宋布衣倪樸墓　金華府志在石陵之原(浦陽人物/記樸字文)¶
　　(卿唐侍郎若水之後贊曰樸以一布衣之微非有/爵號之榮禄賜之厚乃能赤心憂國吐其耿耿直)¶
　　(欲叩帝閽上之雖其書不能進其視賈廷佐之二/疏陳亮之三書俊快朗烈照耀後先如樸者豈非)¶
<pb:KR2k0044_WYG_238-23a>¶
　　(人傑/也哉)¶
　宋黄景珪墓　萬厯金華府志在縣北八里其父昉¶
　　墓在縣西十五里昉乃黄廷堅之從父元學士義¶
　　烏黄溍九世祖也¶
　宋沖素處士鄭綺墓　萬厯金華府志在白麟溪(傳/詳)¶
　　(孝/友)¶
　宋尚書右丞毛洪墓　浦江縣志在毛庵塘左¶
　宋容州文學方鳳墓　浦江縣志在化城縣側(傳詳/文苑)¶
<pb:KR2k0044_WYG_238-23b>¶
　元黄景昌墓　萬厯金華府志在縣東南華塘之南¶
　　(𫝊詳/儒林)¶
　元翰林待制柳貫墓　萬厯金華府志在通化鄉梅¶
　　塢(𫝊詳儒林黄溍柳公墓表公之先自杭徙婺之/浦江家烏蜀山歴官至江西等處儒學提舉秩)¶
　　(滿歸杜門不出者十有餘年以國史院編修官起/於家到官僅七閲月以疾卒於寓舍至正二年十)¶
　　(一月九日也夫人盛氏累封浦江縣君前公十二/年卒以三年十二月二十二日合葬于縣西通化)¶
　　(鄉荆山之原公之葬也中丞張公起巖既為之銘/納之壙中復奉門人宋濓之狀屬溍為之表揭於)¶
　　(冡上其詞曰柳君河東為時望宗從宋南遷再世/外官公生其季逮今盛際以文易武承考之意延)¶
<pb:KR2k0044_WYG_238-24a>¶
　　(祐初元朝多俊賢公遊其間翺翔後先于于而來/列於庶位詩書禮樂孰非吾事由中而外退也委)¶
　　(蛇遺世獨立一紀於兹國之老成日益淪謝鋒車/在門公不俟駕有懷欲陳堯舜吾君輪當次對乃)¶
　　(以訃聞乗化而歸公乎奚憾士林盡傷失其一/鑒斯文未喪儀型具存表以石章刻在墓門)¶
　元應奉翰林文字陳公舉墓　金華府志在磊石之¶
　　原(金華賢達傳公舉字正臣善屬文/以薦應奉翰林文字甫兩月卒)¶
　元集賢院學士呉直方及子處士呉萊墓　浦江縣¶
　　志直方在後呉山徐塢萊在盉塢(直方傳詳名臣/萊傳詳儒林)¶
　明尚書鄭沂墓　金華府志在松溪山(金華賢達傳/沂字仲與洪)¶
<pb:KR2k0044_WYG_238-24b>¶
　　(武丙子應召赴/京拜禮部尚書)¶
　明知縣謝沚墓　浦江縣志在花山沚建寧人永樂¶
　　間知浦江縣卒於官¶
　明觀察副使張元諭墓　浦江縣志在五路嶺¶
　　　湯溪縣¶
　漢龍丘萇墓　萬厯金華府志在龍游鄉龍丘山(傳/詳)¶
　　(隠/逸)¶
　漢輔國將軍盧文臺墓　金華府志在白沙源墳前¶
<pb:KR2k0044_WYG_238-25a>¶
　　有雙穴深如井¶
　宋邵彦榮夫婦墓　湯溪縣志在縣之節義村(文彦/博節)¶
　　(義坊碑記彦榮龍邱人以孝行著於鄉徴授青州/郡判時元昊叛環慶告急奉勅禦冦偵者訛傳軍)¶
　　(潰而主帥亡邵妻胡氏方少艾權貴子欲强娶之/觸刃而隕邵聞之棄職結廬九峯之原終身不娶)¶
　　(有司摭實以聞天子旌䘏之立坊褒贈廬陵歐陽/永叔嘉其事乞碑文於余余惟邵君舉於孝完節)¶
　　(義於夫婦之間為之序令/與峴山之跡同志不朽云)¶
　宋楊與立墓　湯溪縣志在石坑(傳詳/寓賢)¶
國朝康熙四十七年里人張祖年重立墓碑題曰宋儒¶
<pb:KR2k0044_WYG_238-25b>¶
　　船山先生之墓¶
　明鴻臚寺卿胡森墓　湯溪縣志在九峯之南麓森¶
　　字秀夫正徳辛巳進士¶
　明南昌太守胡公亷墓　萬厯金華府志在寶興寺¶
　　之西即羅氏故址公廉字介卿嘉靖壬辰進士叔¶
　　胡森有銘¶
國朝¶
　知縣胡擢標墓　湯溪縣志在盛村擢標字濟英康¶
<pb:KR2k0044_WYG_238-26a>¶
　　熙壬子科舉人任江南建平知縣¶
　　衢州府¶
　　　西安縣¶
　晉信安侯陳𢎞墓　天啟衢州府志在府治西北百¶
　　步(傳詳/寓賢)¶
　晉光禄大夫鄭平墓　衢州府志在嘉慶鄉鄭氏子¶
　　孫至今常拜其墓(名勝志平戍崢嶸鎮咸熙元年/以功遷左光禄大夫新昌郡公)¶
　　(食邑信安年九/十三卒葬於此)¶
<pb:KR2k0044_WYG_238-26b>¶
　晉征西將軍毛璩墓　名勝志塜廟記云在信安縣¶
　　南一里璩乃寶之孫也本傳云自寶至璩三世皆¶
　　擁旄節(傳詳/武功)¶
　呉越侍郎陳備墓　西安縣志在縣西二里備事錢¶
　　王鏐王俶國除不食以卒葬此¶
　宋資政殿學士諡清獻趙抃墓　明一統志在欽化¶
　　鄉(傳詳名臣蘇軾趙清獻公神道碑公致仕時年/七十二七年八月訃聞贈太子少師十二月乙)¶
　　(酉葬西安蓮華山娶徐氏封東平郡夫人子二長/&KR1466;次㞦銘曰蕭望之為太傅近古社稷臣其為馮)¶
<pb:KR2k0044_WYG_238-27a>¶
　　(翊民未有聞黄霸為潁川治行第一其為丞相名/不逮昔孰如清獻公無適不宜邦之司直民之父)¶
　　(師其在官守不專於寛時出猛政嚴而不殘其在/言責不專於直為國愛人掩其疵疾葢東郭順子)¶
　　(之清孟獻子之賢鄭子産之惠晉叔/向之言公兼而有之不幾於全乎)¶
　宋知晉寧軍諡忠壯徐徽言墓　天啟衢州府志在¶
　　清平鄉楊家壠(傳詳/忠臣)¶
　宋司諫王珉墓　西安縣志在濟下珉字中玉建炎¶
　　初寓衢官臺諫卒髙宗賜田一頃令衢長吏葬焉¶
　宋衍聖公孔玠墓　衢州府志在金溪隴(西安縣志/玠端友子)¶
<pb:KR2k0044_WYG_238-27b>¶
　　(字錫老紹興中/襲封終通直郎)¶
　宋寶謨閣直學士劉穎墓　葉適劉公墓誌在靖安¶
　　鄉巖山(傳詳/名臣)¶
　宋知汀州徐霖墓　衢州府志在臨江鄉石塘里(傳/詳)¶
　　(名/臣)¶
　宋參謀王椿墓　西安縣志在浮石鄉師姑隴¶
　明兵部侍郎鄭辰墓　西安縣志在浮石溪西側正¶
　　統九年賜葬(傳詳/名臣)¶
<pb:KR2k0044_WYG_238-28a>¶
　明提學方應祥墓　在明果寺鉢盂山(傳詳/儒林)¶
國朝¶
　鄭烈婦徐氏墓　西安縣志在朝京門外康熙三十¶
　　六年知縣陳鵬年詳請建祠立墓(傳詳/列女)¶
　　　龍游縣¶
　周姑蔑子墓　明一統志在東華山下(龍游縣志其/崇纍纍百餘)¶
　　(皆其疑塚宋慶元間為人所𤼵古物充牣/隨即灰滅惟數瓦缶不壞貯水滿其中)¶
　宋丞相郇國公諡忠肅余端禮墓　衢州府志在靈¶
<pb:KR2k0044_WYG_238-28b>¶
　　山石壁之源(傳詳/名臣)¶
　宋資政殿學士諡文靖劉章墓　萬厯龍游縣志在¶
　　靈山下(傳詳/名臣)¶
　宋光禄大夫諡壯敏余嶸墓　萬厯龍游縣志在縣¶
　　南三十里嶸字景贍淳熙進士歴敷文閣直學士¶
　　兼兵部尚書以光禄大夫致仕贈少師諡壯敏¶
　宋樞密信安郡侯馬天驥墓　龍游縣志在西寺右¶
　　天驥字徳夫端平初進士寶佑中拜端明殿學士¶
<pb:KR2k0044_WYG_238-29a>¶
　　同簽書樞密院事封信安郡侯¶
　宋户部侍郎胡大昌墓　天啟衢州府志在金龍寺¶
　　前(傳詳/名臣)¶
　宋安鄉令劉愚墓　葉適劉靖君墓誌在仁塘原(傳/詳)¶
　　(儒/林)¶
　元處士趙縁督墓　萬厯龍游縣志在鷄鳴山¶
　明潯州知府尹燾墓　龍游縣志在西京塢老鷹巖¶
　明烈女徐蓮姑墓　衢州府志在縣北四里(傳詳/列女)¶
<pb:KR2k0044_WYG_238-29b>¶
　　　常山縣¶
　呉越海州判官江景房墓　常山縣志在馬尫林頭¶
　呉越鎮東軍節度使詹堯臣墓　常山縣志在脱沙¶
　　隴下¶
　宋修靖王趙希錧墓　舊浙江通志在查瀨鳳山¶
　宋寶文閣待制王渙之墓　衢州府志在牛路抱口¶
　　(傳詳/名臣)¶
　宋丞相諡忠簡趙鼎墓　明一統志在縣北定陽鄉¶
<pb:KR2k0044_WYG_238-30a>¶
　　三十五里(傳詳名宦汪應辰趙公祭文惟公兩登/上宰皆值阽危之時一斥南荒遂為死)¶
　　(生之别莫非命也豈有他哉事既定於葢棺恩特/榮於歸骨僅脱鯨波之險獲至於斯孰為馬鬛之)¶
　　(封未知所向昔任昉無漬酒之彦而劉峻廣絶交/之書吁嗟此風何獨今日念嘗遊於幕府忍自比)¶
　　(於路人奠以告哀言不盡意歐陽哲趙忠簡墓碑/予讀宋史嘗慕公之為人正統九年行部衢州閲)¶
　　(郡志載墓在常山縣北定陽鄉石門詢之士民無/有識者明年自開化經墓下郵長導予視焉翁仲)¶
　　(石獸俱仆在地樹木䝉翳命從者翦除之乃至其/所墓雖尚存而甎甓人盡取去矣郵長告余有二)¶
　　(孫在亟呼視之俱孱弱不給墳山已屬於邑人徐/公逺為業為之惻然至常山適通判朱善在焉乃)¶
　　(命經理之培其墓為起翁仲石獸之仆者伐山取/道規制宛然仍復其舊皆善之力徐公逺已殁其)¶
<pb:KR2k0044_WYG_238-30b>¶
　　(子普濟亦持券還趙氏始公南來嘗避地常山永/年寺故遂葬於此子孫因家焉公殁僅三百年而)¶
　　(子孫衰微墓已毁壞如此因記其事/鏡諸墓石與我同志者庶有考焉)¶
　宋贈光禄大夫諡襄愍徐幸隆墓　天啟衢州府志¶
　　在䕶國山(常山縣志幸隆字徳盛雒陽人舉制科/補右正言擢淮東節制副使領河陽軍)¶
　　(節鉞宣和間辭疾居常山靖康間金人再入率所/部鏖戰死贈銀青光禄大夫開府儀同三司諡襄)¶
　　(愍/)¶
　宋侍郎江鎬墓　衢州府志在漁&KR0377;¶
　宋諫議大夫司馬康夫人張氏墓　常山縣志在十¶
<pb:KR2k0044_WYG_238-31a>¶
　　三都容車山東¶
　宋太史范沖墓　明一統志在縣北二十五里(傳詳/寓賢)¶
　宋安撫魏矼墓　衢州府志在登封鄉宅山(傳詳/寓賢)¶
　宋端明殿學士汪應辰墓　常山縣志在石潭頭應¶
　　辰玉山人其母魯氏殁葬於此故依焉(傳詳/名宦)¶
　宋尚書右丞樊清墓　天啟衢州府志在賢良峯下¶
　明尚書徐恢墓　舊浙江通志在左坑(常山縣志恢/字伯𢎞元末)¶
　　(登進士洪武時拜都御史/累官户部尚書退休卒)¶
<pb:KR2k0044_WYG_238-31b>¶
　明贈太子太保諡清簡樊瑩墓　衢州府志在博望¶
　　鄉華堂里正徳十四年賜葬(𫝊詳名臣趙州弔樊/尚書詩尚書幽宅繡)¶
　　(溪原華表嶙峋石獸蹲一代典型唯直道三朝風/力有清論山雲長䕶蛟龍蜕宰木深知雨露恩還)¶
　　(化至今八十載令/人起敬儼如存)¶
　明廉使何永芳墓　天啟衢州府志在呉家塢(傳詳/循吏)¶
　明兵科給事中鄭林墓　天啟衢州府志在埠儻溪¶
　　之西(傳詳/名臣)¶
　　　江山縣¶
<pb:KR2k0044_WYG_238-32a>¶
　葛王墓　天啟衢州府志在縣西三十五里不知何¶
　　代人舊有碑田夫斵為磨一日雷震碎之有取花¶
　　磗者雷復震今莫敢動¶
　唐祝奢墓　江山縣志在景星山下武徳九年封妻¶
　　陳氏為懷徳縣君詔合葬(傳詳/忠臣)¶
　唐衢州刺史周美墓　天啟衢州府志在江郎山下¶
　　留春塢(傳詳/寓賢)¶
　宋樂清令周穎墓　衢州府志在五里原(傳詳/儒林)¶
<pb:KR2k0044_WYG_238-32b>¶
　宋梁忠獻公王(失/名)墓　江山縣志在縣東北崇善鄉¶
　　嚴豅公世居汴梁宗澤辟參軍機累遷至樞密副¶
　　使金人攻揚州被執不屈遂遇害子僎時年十六¶
　　尋父屍於野廬其旁事聞賜葬於此¶
　宋武畧將軍趙善孚墓　舊浙江通志在縣九都峯¶
　　下¶
　宋逸平先生徐存墓　衢州府志在南塘景里鄉明¶
　　嘉靖二十二年知縣黄綸訪得之立碑曰宋大儒¶
<pb:KR2k0044_WYG_238-33a>¶
　　徐逸平先生墓又訪裔孫成章纔周嵗令著守祠¶
　　仍置田六畝以供祭祀黄綸撰墓碑記(傳詳/儒林)¶
　宋刑部侍郎徐復殷墓　衢州府志在九都出青山¶
　　内翰渙之孫正節公應鑣之祖也(傳詳/文苑)¶
　宋殿中侍御史柴瑾墓　天啟衢州府志在毛村石¶
　　壁寺後(傳詳/循吏)¶
　宋刑部侍郎周自强墓　天啟衢州府志在禮賢鎮¶
　　圓覺菴勅葬(傳詳/義行)¶
<pb:KR2k0044_WYG_238-33b>¶
　宋國史編修柴望墓　江山縣志在長臺高齋(衢州/府志)¶
　　(望字仲山淳祐中伏闕上書下獄以趙/汝愚申救放歸端宗立授國史院編修)¶
　宋進士柴隨亨墓　衢州府志在櫸林九磜口(江山/縣志)¶
　　(七嵗能文登文天祥/榜進士知建昌軍)¶
　宋柴䝉亨墓　衢州府志在秀峯下南安寺後(傳詳/文苑)¶
　明孝子何倫墓　舊浙江通志在墳前山(傳詳/孝友)¶
　明刑部尚書諡端簡毛愷墓　衢州府志在景星山¶
　　徐階為墓碑(傳詳/名臣)¶
<pb:KR2k0044_WYG_238-34a>¶
　明廣東布政使徐霈墓　衢州府志在縣之上溪(傳/詳)¶
　　(名/臣)¶
　明右僉都御史趙鏜墓　江山縣志在懷玉祝家山¶
　　鏜字仲聲號方泉江山人嘉靖丁未進士歴官右¶
　　僉都御史¶
　　　開化縣¶
　唐魏氏塜　天啟衢州府志在縣西里許魏鄭公家¶
　　塜或以為魏謩所葬土人耕犁得古器如鐺而有¶
<pb:KR2k0044_WYG_238-34b>¶
　　足一鑼如有文者¶
　唐淮南招討使張自勉墓　天啟衢州府志在玉山¶
　　鄉石丘姜坂(傳詳/武功)¶
　呉越錢王祖墓　衢州府志在雲臺鄉闐子坑(名勝/志相)¶
　　(傳呉越王祖錢氐微時為人負擔至此其主人曰/此水九曲列岫如屏葬者子孫當興因取枯竹標)¶
　　(識明日令錢往視竹已生根遂伐去而紿其主以/失所在潛以父母骨葬之今猶有倒生藤蔓根下)¶
　　(垂如/掃云)¶
　呉越江氏墓　天啟衢州府志在縣北百步五代時¶
<pb:KR2k0044_WYG_238-35a>¶
　　江氏聚塜景房景諧躋溥萬里皆其後初為墓時¶
　　未置縣有善隂陽者謂葬後當出斗粟官及置縣¶
　　官為留地四十畝自五代至宋躋世科者九十九¶
　　人¶
　明刑部侍郎吾紳墓　開化縣志在縣北鍾山下永¶
　　樂時官刑部侍郎宣徳間勅葬¶
　¶
　¶
<pb:KR2k0044_WYG_238-35b>¶
　¶
　¶
　¶
　¶
　¶
　¶
　¶
　浙江通志卷二百三十九¶
