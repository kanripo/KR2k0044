# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.704097
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十
<pb:KR2k0044_WYG_040-1a>¶
欽定四庫全書¶
　浙江通志卷四十¶
　古蹟(二/)¶
　　杭州府(下/)¶
　忘筌亭　古蹟考在郡圃内唐時建咸淳臨安志在¶
　　鳯凰山舊治今存其名(白居易忘筌亭詩翠巘公/門對朱軒野徑連只開新)¶
　　(户牖不改舊風烟虛室閒生白高情淡入𤣥酒容/同坐勸詩就滿城傳自笑滄江畔遥思絳帳前亭)¶
　　(臺隨事有爭/敢比忘筌)¶
<pb:KR2k0044_WYG_040-1b>¶
　西亭　錢起有九日宴浙江西亭詩(又作/嚴維)¶
　錢塘府亭　羅隱有錢塘府亭詩為錢武肅王作¶
　碧波亭　晏公𩔖要在子城北門外吳越備史天福¶
　　三年十二月王大閲馬歩軍樓艣於碧波亭咸淳¶
　　臨安志亭臨水面濶數丈元豐四年郡守張詵重¶
　　建¶
　南園巽亭　乾道臨安志慶厯三年郡守蔣堂於舊¶
　　治之東南建巽亭以對江山之勝崇寧三年蔣之¶
<pb:KR2k0044_WYG_040-2a>¶
　　竒作詩紀其事(蘇舜欽南園巽亭詩公自登臨闢/草萊赫然危締壓崔嵬凉翻簾幙)¶
　(潮聲過清入琴尊雨氣來疇肯登臨何處好平生/懷抱此中開東南地本多幽勝此向東南特壯哉)¶
　望越亭　乾道臨安志在舊治後慶厯中郡守蔣堂¶
　　建政和元年郡守張閣遷巽亭於此¶
　曲水亭　咸淳臨安志在鳯凰山舊治治平中守沈¶
　　遘建¶
　清風亭　乾道臨安志在中和堂側直望海門¶
　鳯凰亭　咸淳臨安志在府治南通判北㕔¶
<pb:KR2k0044_WYG_040-2b>¶
　隆禮亭　乾道臨安志祥符舊經云在郡城錢塘舊¶
　　治之南到縣一十三里¶
　敦禮亭　乾道臨安志祥符舊經云在郡城錢塘舊¶
　　治之南到縣一十二里¶
　崇禮亭　乾道臨安志祥符舊經云在郡城錢塘舊¶
　　治之南到縣一十一里¶
　安濟亭　乾道臨安志在錢塘舊治南到縣二十里¶
　浙江亭　乾道臨安志在錢塘舊治南到縣一十五¶
<pb:KR2k0044_WYG_040-3a>¶
　　里¶
　集賢亭　乾道臨安志在豐豫門外湖堂前¶
　潺湲亭　乾道臨安志古稱阿閃佛塔亭旁有溝牐¶
　　引湖水以注相國井遂名潺湲亭¶
　通遠亭　乾道臨安志祥符舊經云在錢塘縣舊治¶
　　北到縣四里¶
　古泉亭　太平寰宇記錢塘古泉亭有紫水如霞¶
　夢謝亭　晏公𩔖要靈隱山畔舊有夢謝亭謝靈運¶
<pb:KR2k0044_WYG_040-3b>¶
　　父居會稽因不宜子息乃於錢塘杜明師舍寄養¶
　　師夜夢東南有賢人來訪及曉靈運至故作夢謝¶
　　亭(名勝志一名客兒亭盧元輔詩絶頂客兒/亭是也成化杭州府志謝屐亭在上天竺)¶
　南亭　萬厯杭州府志在郡城東南隅唐建(杜牧南/亭記趙)¶
　　(郡李子烈播立朝名人也自尚書比部郎中出為/錢塘錢塘於江南繁大雅亞呉郡子烈少遊其地)¶
　　(委曲知其俗蠧人者剔削根節斷其脉絡人隨化/之三箋干丞相云濤壤民居不一銲錮敗侵不休)¶
　　(詔與錢二十萬築長堤人益安喜子烈曰㢲越古/今多文士來吾郡遊登樓倚軒莫不飄然而増思)¶
　　(吾郡之江山甲於天下信然也乃作南亭於城東/南隅江平入天越峯如髻越樹如髪半夜酒餘殷)¶
<pb:KR2k0044_WYG_040-4a>¶
　　(殷浪聲起於月外東閩兩越宦遊善地也予知百/數十年後登南亭者念仁聖天子之神功美子烈)¶
　　(之㫖跡覩南亭千萬狀吟不辭已四時千萬狀吟/不能去作為歌詩次之於後不知㡬千百人矣姚)¶
　　(合題杭州郡齋南亭詩舊隱即雲林思歸日日深/如今來此地無復有前心古石生靈草長松栖異)¶
　　(禽暮潮簷下過/濺浪濕衣襟)¶
　冷泉亭　方輿勝覽在飛來峰下唐刺史元藇建(名/勝)¶
　　(志相傳冷泉二字白居易書亭字蘇軾續書白居/易冷泉亭記東南山水餘杭郡為最就郡言靈隱)¶
　　(寺為尤由寺觀冷泉亭為甲亭在山下水中央寺/西南隅鬲不倍尋廣不累丈而撮竒得要地搜勝)¶
　　(槩物無遁形春之日吾愛其草薰薰木欣欣可以/導和納粹暢人血氣夏之夜吾愛其泉渟渟風泠)¶
<pb:KR2k0044_WYG_040-4b>¶
　　(泠可以蠲煩析酲起人心情山樹為盖巖石為屏/雲從楝生水與階平坐而翫之者可濯足於牀下)¶
　　(卧而狎之者可垂釣於枕上矧又潺湲潔澈粹泠/柔滑若俗士若道人眼耳之塵心舌之垢不待盥)¶
　　(滌見輙除去潛利隂益可勝言哉斯所以最餘杭/而甲靈隱也杭自郡城抵四封叢山複湖易為形)¶
　　(勝先是領郡者有相里君造虛白亭有韓僕射臯/作候仙亭有裴庶子常棣作觀風亭有盧給事元)¶
　　(輔作見山亭及右司郎中河南元藇最後作此亭/於是五亭相望如指之列可謂佳境殫矣能事畢)¶
　　(矣後來者雖有敏心巧目無所加焉故吾繼之述/而不作長慶三年記梅詢冷泉亭詩古竇鳴幽泉)¶
　　(蒼崖結虛宇六月期客游披襟苦徂暑開窻弄清/淺吹鬢疑風雨不見白使君烟蘿為誰語毛友冷)¶
　　(泉亭詩并序昔人以為冷泉未極其妙因加小亭/其上然冷然水光滃然山翠以故去者過半予以)¶
<pb:KR2k0044_WYG_040-5a>¶
　　(謂不必加工但去其尤贅者斯善也如明鏡中而/加繢畵非不美好所以為清明者逝矣拂拭菑翳)¶
　　(舊觀復還可也面山取勢俯山中亭外安亭自蔽/蒙眼界已通無礙物胷中陡覺有眞空試尋櫓響)¶
　　(驚時異却聽猿聲與舊同萬事須叟成轉易我來/閲世一初終曹既明冷泉亭詩朱簷日轉軒窻冷)¶
　　(碧嶂雲低草樹香山影倒沉波底月夜闌相對㵼/寒光張履信冷泉亭詩水石一闌干僧歸四山靜)¶
　　(擕琴譜澗泉/月浸夜深冷)¶
　候仙亭　咸淳臨安志唐守韓臯建乆廢安撫趙與¶
　　&KR0696;更造(自居易候仙亭詩蹇歩垂朱綬華纓映白/鬚何因駐衰老只且有歡娯酒興還應在)¶
　　(詩情可便無登山與臨水猶未要人扶沈亞之題/候仙亭詩新創仙亭覆石壇雕闌峻宇入雲端嶺)¶
<pb:KR2k0044_WYG_040-5b>¶
　　(北嘯猿高枕聽湖/南山色捲簾看)¶
　虛白亭　咸淳臨安志唐守相里君造¶
　見山亭　咸淳臨安志唐守盧給事元輔建(錢塘縣/志在靈)¶
　　(隱寺後一/名巢雲)¶
　觀風亭　咸淳臨安志在冷泉亭側唐庶子裴常棣¶
　　建(武林舊事四亭/俱廢惟冷泉存)¶
　壑雷亭　咸淳臨安志在冷泉亭側宋淳祐中安撫¶
　　趙與&KR0696;創¶
<pb:KR2k0044_WYG_040-6a>¶
　袁君亭　萬厯靈隱寺志後人思慕唐刺史袁仁敬¶
　　建¶
　紫薇亭　咸淳臨安志郡守紫薇舎人唐詢暇日至¶
　　靈隱山顧訪勝㮣後建亭於此因名¶
　翠微亭　萬厯靈隱寺志在飛來峰半韓世忠建韓¶
　　公因岳飛登池州翠微亭詩有特地㝷芳上翠微¶
　　之句故以名亭亦隱痛之也¶
　曲水亭　董嗣杲西湖百詠引曲水亭在下竺寺前¶
<pb:KR2k0044_WYG_040-6b>¶
　　一曰流杯亭有水臺盤在亭心宋淳祐間重建(梅/詢)¶
　　(曲水亭詩鶴髪山中人流水鑿幽石如凭青玉案/分遞白雲液泠泠濺鼎爼瑟瑟穿瑤席醉坐三伏)¶
　　(中煩襟/自消釋)¶
　月桂亭　古蹟考在月桂峰下¶
　望海亭　萬厯靈隱寺志在北高峰頂¶
　石橋亭　咸淳臨安志在武林山中路近翻經臺¶
　介亭　咸淳臨安志在鳯凰山對排衙石熙寧中郡¶
　　守祖無擇作天風泠然有縹緲慿虛之意(蘇軾登/介亭餞)¶
<pb:KR2k0044_WYG_040-7a>¶
　　(楊次公詩籃輿西出登山門喜與我友㝷仙村丹/青明滅風篁嶺環珮空響桃花源前朝欲上已蠟)¶
　　(屐黑雲白雨如傾盆今晨積霧捲十里豈畏觸熱/生病根在家頭陀無為子乆與青山為弟昆孤峯)¶
　　(盡處亦何有西湖鏡天江抹坤臨高揮手謝好住/清風萬壑傳其言風回響答君聽取我亦到處隨)¶
　　(君/軒)¶
　聽泉亭　武林梵志近法相寺里許沿塢而上蘇軾¶
　　題榜¶
　忠實亭　武林梵志在介亭傍宋高宗御書¶
　橘園亭　嘉靖仁和縣志在豐樂橋北傍水宋高宗¶
<pb:KR2k0044_WYG_040-7b>¶
　　創亭其上其地多美橘至今稱橘園亭乾道臨安¶
　　志在鹽橋之南乾道五年郡守周淙重修¶
　馭舟亭　乾道臨安志在鹽橋之北¶
　紅亭　咸淳臨安志外沙河自竹車門北去繞城東¶
　　過紅亭稅務¶
　武林亭　四朝聞見錄太乙宫後有小土阜曰虎林¶
　　山亦稱武林山上有亭曰武林環以花竹(咸淳臨/安志在)¶
　　(城内虎林山/高士堂後)¶
<pb:KR2k0044_WYG_040-8a>¶
　過溪亭　施註蘇詩辨才法師退居龍井東坡守杭¶
　　作亭風篁嶺上名過溪因東坡詣師師送至嶺上¶
　　亦曰二老亭¶
　垂雲亭　蘇軾有登垂雲亭飲參寥泉詩¶
　暢亭　瀹俗亭　咸淳臨安志俱在棲霞洞外¶
　宜對亭　名勝志在九里松葉紹翁書¶
　如此江山亭　成化杭州府志在呉山梓潼廟¶
　香月亭　清新亭　挹翠亭　香蓮亭　成化杭州¶
<pb:KR2k0044_WYG_040-8b>¶
　　府志並在孤山¶
　舒嘯亭　武林梵志在烟霞洞傍¶
　秀江亭　武林梵志在開化寺傍(毛萬齡登秀江亭/望海詩層樓落日)¶
　　(海門開千里濤聲一瞬來我欲/慿闌看起處晴江白雪滿瑤臺)¶
　問水亭　玉蓮亭　萬厯錢塘縣志俱在湧金門外¶
　　(錢塘縣志問水亭明孫隆建游人歸憇湖舟皆集/於下張遂辰問水亭歸船詩銀燭碧籠紗歸船喧)¶
　　(㡬家仍呼小蘭/葉月下理琵琶)¶
　栁洲亭　錢塘縣志即豐樂樓舊址明嘉靖間郡守¶
<pb:KR2k0044_WYG_040-9a>¶
　　陳仕賢建初名柳洲别館(廣羣芳譜南渡後自湧/金至錢塘沿城五里徧)¶
　　(揷垂/柳)¶
　望湖亭　成化杭州府志在寳石峰之陽(萬厯杭州/府志唐時)¶
　　(在孤山之北宋時徙寳石峰國/初復故址四面玲瓏夏月最快)¶
　種德亭　蘇軾種德亭詩序處士王復家於錢塘為¶
　　人多技能而醫尤精築室候潮門外作亭榭以與¶
　　士大夫遊人徒知其接花藝果之勤而不知其所¶
　　種者德也乃以名其亭¶
<pb:KR2k0044_WYG_040-9b>¶
　湖心亭　萬厯杭州府志在西湖之中舊有湖心寺¶
　　寺外三塔鼎峙𢎞治中寺與塔俱燬嘉靖中知府¶
　　孫孟㝷遺址建亭萬厯四年按察僉事徐廷裸重¶
　　建萬厯錢塘縣志湖心寺舊有三塔其中塔南塔¶
　　乆廢乃即北塔基建亭於上名湖心亭(西湖遊覽/志萬厯四)¶
　　(年僉事姑蘇徐廷裸大叅海虞王竺錢塘尹西蜀/姜召同建亭額有太虛一㸃宛在水中央之題司)¶
　　(禮孫隆重建四碪上/植桃柳改曰喜清閣)¶
國朝康熙三十八年¶
<pb:KR2k0044_WYG_040-10a>¶
聖祖仁皇帝省方廵幸¶
御書静觀萬𩔖四字額又¶
御製湖心亭詩二首(恭紀/首卷)¶
　　放鶴亭　萬厯杭州府志在孤山北元至元間儒學¶
　　　提舉余謙葺林處士墓構梅亭於下郡人陳子安¶
　　　構鶴亭配之並廢明嘉靖中錢塘知縣王釴建兹¶
　　　亭以續舊¶
　國朝康熙三十四年¶
<pb:KR2k0044_WYG_040-10b>¶
聖祖仁皇帝命刑部員外郎宋駿業督工重建¶
御書放鶴二字扁於亭楣又書舞鶴賦刻石立亭上¶
　　歲寒亭　遂昌雜錄孤山之隂一亭在高阜上曰歲¶
　　　寒繚亭皆古梅¶
　　喬木亭　戴表元喬木亭記亭在清河張君燕居之¶
　　　東其先世忠烈王以功開國於循而置邸於杭子¶
　　　孫五世所居邸之坊至今稱清河焉¶
　　梅亭　四朝聞見錄陳讜題呉山三茅觀梅亭詩有¶
<pb:KR2k0044_WYG_040-11a>¶
　　云竹密不知雲欲雨山高盡見水朝宗¶
　駕霄亭　齊東野語張功甫鎡於南湖園作駕霄亭¶
　　於四古松間以鐵絙懸之半空而覊之松身梯登¶
　　之眞有挾飛仙之意¶
　留雲亭　武林梵志在南湖張家寺内宋建其地今¶
　　為賽西湖¶
　江湖一覽亭　萬厯杭州府志在七寳山三茅觀西¶
　　左右有門曰凌虛獨歩¶
<pb:KR2k0044_WYG_040-11b>¶
　涵鏡亭　萬厯杭州府志在柳洲亭西北四面皆池¶
　　中創一亭¶
　霽雲亭　積翠亭　發幽亭　白雲亭　釋契嵩遊¶
　　南屏山記由山麓而上東則霽雲亭西則積翠亭¶
　　由積翠亭而上抵於發幽亭由發幽而東至於白¶
　　雲亭從麓至頂巖石皆竒世所無有盖湖山絶勝¶
　　處也¶
　居然亭　淨慈寺志宗鏡堂上為蓮花洞有居然亭¶
<pb:KR2k0044_WYG_040-12a>¶
　　秀爽特甚¶
　江湖偉觀亭　萬厯杭州府志在慈雲嶺之巓¶
　清暉亭　錢惟善題清暉亭詩段家亭子近呉山¶
　映發亭　楊蟠西湖百咏有映發亭詩¶
　西水亭　楊蟠西湖百咏有西水亭詩¶
　清芳亭　萬厯錢塘縣志江上有清芳亭¶
　鍾翠亭　錢塘縣志在三茅觀前明孫隆建¶
　贊元亭　錢塘縣志在雲居寺後山頂稱楓林頂明¶
<pb:KR2k0044_WYG_040-12b>¶
　　總制胡宗憲建¶
　望雲亭　萬厯錢塘縣志在金龍山宋謝緒讀書處¶
　曲水流觴亭　嘉靖仁和縣志在縣内尊勝寺又有¶
　　望江亭¶
　錦香亭　成化杭州府志在海寧縣署¶
　仰高亭　嘉靖海寜縣志在縣治西㕔宋建元時遷¶
　　於正堂之後花木森然為遊息之所¶
　瑞隱亭　方干有鹽官王長官新創瑞隱亭詩¶
<pb:KR2k0044_WYG_040-13a>¶
　潄玉亭　硤川志在紫微泉上宋淳熙中令鍾必萬¶
　　建¶
　紫微深隱亭　硤川志在西山百歩石右¶
　望呉亭　硤川志在硤石湖北相傳越屯兵於此以¶
　　望呉兵水口有望呉壩¶
　泗水亭　海寜縣志在洛塘許睢陽讀書處唐乾元¶
　　初公子玟即亭建廟¶
　水月亭　硤川志在湖南宋時設砦處¶
<pb:KR2k0044_WYG_040-13b>¶
　雙清亭　富陽縣志在縣㕔事後宋令程珌植以梅¶
　　竹¶
　勝覽亭　折柳亭　咸淳臨安志富陽縣觀山横截¶
　　大江上有亭曰勝覽又山下有折柳亭客使多餞¶
　　於此¶
　春山偉觀亭　咸淳臨安志在富陽縣西南又名望¶
　　仙亭¶
　近天亭　咸淳臨安志在富陽縣權縣趙師燿建參¶
<pb:KR2k0044_WYG_040-14a>¶
　　政樓鑰書¶
　迎秀亭　宣德富陽縣志前臨大江對峙西南諸峰¶
　　據邑治之勝宋令趙汝崖建¶
　會江亭　成化杭州府志在富陽江口據大江之勝¶
　　宋令程珌建¶
　孫亭　宣德富陽縣志在亭山因晉處士孫晷得名¶
　稽亭　名勝志稽亭山在餘杭縣南九里上有亭基¶
　　秦始皇築以望會稽¶
<pb:KR2k0044_WYG_040-14b>¶
　鰲亭　晏公𩔖要在餘杭縣南以其在湖中山上因¶
　　號鰲亭(咸淳臨安志亦名南亭又曰嘷亭聲之訛/耳唐貞元初令盧鵬建大滌洞天記晉郭)¶
　　(眞君居大滌以虎自隨/晩則虎嘷故曰嘷亭)¶
　部伍亭　咸淳臨安志在餘杭縣東北二里呉將凌¶
　　統家餘杭募鄉兵置部伍於此(萬厯杭州府志今/其南有部伍橋亭)¶
　　(廢橋/存)¶
　放龜亭　咸淳臨安志在餘杭縣南五里石叢起有¶
　　類龜形唐貞元中令盧鵬建¶
<pb:KR2k0044_WYG_040-15a>¶
　望湖亭　萬厯杭州府志在餘杭縣南湖塘上唐寳¶
　　厯間令歸珧建¶
　湖心亭　南湖紀遊亭在南湖中望洞霄諸峰若列¶
　　屏幛春時水發亭勢若浮¶
　宜霜亭　大滌洞天記洞霄宫東南青檀山東坡與¶
　　蔡準呉天常樂富國聞人安道俞康直張曰華遊¶
　　此後人名其巖曰來賢作亭其上即取坡詩名之¶
　清音亭　餘杭縣新志在大滌洞丹泉池上(咸淳臨/安志亭)¶
<pb:KR2k0044_WYG_040-15b>¶
　　(在洞路之後數丈乃天柱泉發源之竇水流沿洄/亭間循除以入於沼清泠可愛亭名取左太冲山)¶
　　(水有清/音之句)¶
　鑑亭　咸淳臨安志在餘杭縣南百歩清流如鑑¶
　九曲亭　餘杭縣新志在縣西南九曲嶺上宋淳熙¶
　　中建¶
　翠蛟亭　明一綂志在餘杭縣西宋高宗歩月至此¶
　　建亭摘蘇軾庭下流泉翠蛟舞之句為名¶
　傾盞亭　萬厯杭州府志在餘杭縣徑山¶
<pb:KR2k0044_WYG_040-16a>¶
　綠野亭　蘇軾有宿餘杭法喜寺後綠野亭望呉興¶
　　諸山懷孫莘老學士詩¶
　祥光亭　大滌洞天記在大滌洞口宋祥符中中使¶
　　至五色雲出自洞中表奏其事因建亭(咸淳臨安/志錢武肅)¶
　　(王微時嘗卧巨石上指而言曰異時或富貴當/建亭覆此石及衣錦回頗盛飾其石今瘞亭下)¶
　翠微亭　武林梵志在洞霄宫上(陳堯佐登翠微亭/詩谷口停驂上翠)¶
　　(微五雲宫闕闢金扉不知何/處朝元㑹却是龍鸞隊裏歸)¶
　瑞亭　中和亭　咸淳臨安志並在臨安縣治南¶
<pb:KR2k0044_WYG_040-16b>¶
　青亭　東亭　丁峴亭　北湖亭　嘉靖臨安縣志¶
　　並在縣之東俱宋建¶
　西亭　東風亭　章村亭　馬溪亭　咸淳臨安志¶
　　西亭在臨安縣治西在西北者為東風亭在西南¶
　　者為章村亭在東北者為馬溪亭¶
　立玉亭　天目山志在西天目過天關為立玉亭危¶
　　道如線趾半垂在外眞若羊腸¶
　牛眠亭　眞際亭　天目山志在西天目自觀音巖¶
<pb:KR2k0044_WYG_040-17a>¶
　　循牛眠亭而上踰半山橋上眞際亭則高麗王問¶
　　法高峰時所署者¶
　環錦亭　嘉靖臨安縣志在縣南西新鄉宋邑人俞¶
　　氏山園(趙善卞西平俞氏山園環錦亭詩百世垂/芳在一經茂林修竹讀書聲園池日渉皆)¶
　　(成趣景物天然分外清聊復垂綸藏渭釣等閒釋/耒起莘耕知君自有眞良貴豈羡斯亭錦得名)¶
　迎暉亭　嘉靖臨安縣志在縣北寳林院山南遙見¶
　　浙江宋建¶
　豁然亭　嘉靖臨安縣志在縣北二十里福勝寺之¶
<pb:KR2k0044_WYG_040-17b>¶
　　北山宋建¶
　錦野亭　咸淳臨安志在臨安縣西山¶
　　(錦野亭詩者宋吏部侍郎臨/安俞烈若晦為錢氏而作也)¶
　空飛亭　咸淳臨安志在臨安縣九仙山上眉山王¶
　　橚建¶
　海風江月亭　咸淳臨安志在臨安縣九仙山瀑布¶
　　前邑令家之巽建¶
　三休亭　施註蘇詩臨安縣玲瓏山之絶頂名曰九¶
<pb:KR2k0044_WYG_040-18a>¶
　　折巖行百歩許有亭下瞰百里名曰三休亭此坡¶
　　公詩所云三休亭上工延月九折巖前巧貯風是¶
　　也¶
　覽勝亭　嘉靖臨安縣志在縣南龍山巓¶
　望錦亭　萬厯杭州府志在臨安縣南石鏡山之椒¶
　　(盛杲望錦亭詩并引石鏡山崖壁間昔嘗照武肅/而有衣錦之封今遺蹟尚存實亭之舊址也余因)¶
　　(闢而亭之因賦絶句錦壑清風倦鳥還鏡山高/處小亭閒錦南錦北無窮景都在登臨一眺間)¶
　月華亭　扶春亭　萬厯杭州府志並在於潛縣舊¶
<pb:KR2k0044_WYG_040-18b>¶
　　治宋寳慶中令方熙建¶
　凌寒亭　繡香亭　成化杭州府志並在於潛縣舊¶
　　治宋建¶
　野翁亭　咸淳臨安志熙寧間於潛令刁璹建因東¶
　　坡贈詩而創(蘇軾於潛令刁同年野翁亭詩山翁/不出山溪翁長在溪不如野翁來徃)¶
　　(溪山間上友麋鹿下鳬鷖問翁何所樂三年不去/煩排擠翁言此間亦有樂非絲非竹非蛾眉山人)¶
　　(醉後鐵冠落溪女笑時銀櫛低我來觀政問風謠/皆云吠犬足生氂但恐此翁一旦捨此去長使山)¶
　　(人索寞/溪女啼)¶
<pb:KR2k0044_WYG_040-19a>¶
　山翁亭　咸淳臨安志在於潛縣圃令張大猷建後¶
　　令胡衛易於山巓以臨香亭舊址為之¶
　溪翁亭　咸淳臨安志在於潛縣淳熙初令張大猷¶
　　立於縣西北之潘洲¶
　雙溪亭　咸淳臨安志潛之潘洲在二水合流之中¶
　　令胡衛築亭其上¶
　款乃亭　咸淳臨安志在於潛縣野翁亭北¶
　潺湲亭　嘉靖於潛縣志在縣治西舊城外¶
<pb:KR2k0044_WYG_040-19b>¶
　清白泉亭　於潛縣志在岝㠋山下宋令邵文炳建¶
　　(邵文炳清白泉記余令於潛方經營浮溪橋廼觀/山麓有泉澑泠然因築亭其上其泉甘冽取以作)¶
　　(釀即以清白/名其酒云)¶
　明秀亭　明一綂志在於潛縣元&KR0764;山之半¶
　懷謝亭　嘉靖於潛縣志在岝㠋山南中路世傳謝¶
　　安嘗遊此後人因建亭¶
　跨虛亭　叠嶂亭　嘉靖於潛縣志在岝㠋山塔北¶
　　有跨虛亭亭下崖壁數丈有仙人壇殆類鑿成亭¶
<pb:KR2k0044_WYG_040-20a>¶
　　正在石壁險絶處又山上有叠嶂亭¶
　更好亭　萬厯杭州府志在於潛縣清白泉右元皇¶
　　慶間建¶
　轉山亭　咸淳臨安志在於潛縣西菩山取東坡路¶
　　轉山腰之句¶
　翠微亭　嘉靖於潛縣志在觀山半嶺¶
　招隱亭　萬厯杭州府志在於潛縣柱石山北濯纓¶
　　潭上宋參寥子建¶
<pb:KR2k0044_WYG_040-20b>¶
　春波亭　咸淳臨安志在新城縣登平橋之東端平¶
　　元年令陳旼建¶
　識春亭　四并亭　咸淳臨安志新城縣七賢鄉唐¶
　　氏林亭也¶
　舒嘯亭　萬厯杭州府志在新城縣東南獅子山至¶
　　元間邑丞張世榮建今亭據鼉江上¶
　合溪亭　萬厯杭州府志在昌化縣前雙溪之西又¶
　　名雙溪亭宋熙寧六年令陸元長臨溪建宣和四¶
<pb:KR2k0044_WYG_040-21a>¶
　　年令錢冰重建開禧三年令章伯奮建新亭立東¶
　　坡祠於上(章伯奮合溪重建新亭記雙溪與縣治/相直流淺湍激市居叢雜無幽閒曠遠)¶
　　(之意每凭欄望上流闊處無數百歩欲一到未暇/也一日有客自遠來語與意合遂駢舟至其處水)¶
　　(流無聲綠淨可燭鬚眉極目平遠正在雙澗上下/之間面兩峰背武隆野航漁舟日夕徃來雲烟收)¶
　　(抹頃刻異態舟行容與近一里許石紺白色平鋪/水底日光下澈波影内見金綠映漾若織女浪沫)¶
　　(循平流徐行散㸃若殘雪不銷者乆之直後夾以/蓮蕩屈曲横直十數畝或水暴漲巨魚自溪泝流)¶
　　(而入掉尾鼓鬛以萬計渡溪至南屏山巖壁峭立/古木自石出枝幹瘦硬盤屈冬少霜凋之葉幽靜)¶
　　(竒絶之觀間見層出不可名狀而前人未有收拾/品題之者抑山水顯晦自有時乎於是自雙溪取)¶
<pb:KR2k0044_WYG_040-21b>¶
　　(徑傍東坡泉登薦菊亭由象賢菴跨二橋沿流而/入芟翳規址作亭其上牓以合溪或謂唐昌山水)¶
　　(之勝萃於此矣余聞去縣十里有灘曰洗耳橋曰/白牛山曰箕山問其人則曰巢許嘗隱於是故名)¶
　　(雙溪自得東坡詩而山水為之增輝亭亦賴以不/朽余無巢許之高操東坡之盛名今合溪之名既)¶
　　(以余辱後必得如東坡者品/題之而後始重庸書以俟)¶
　鏡紅亭　咸淳臨安志在合溪亭之後藕池可徑一¶
　　里令章伯奮建取韓詩平鋪紅蕖蓋明鏡之句¶
　薦菊亭　咸淳臨安志循雙溪而上溪側有窪其泉¶
　　甘冽東坡行縣至此嘗酌以試茶開禧二年令章¶
<pb:KR2k0044_WYG_040-22a>¶
　　伯奮作小亭其左取東坡詩一盞寒泉薦秋菊之¶
　　義¶
　芳洲亭　倦飛亭　芎筍亭　昌化縣志並在合溪¶
　　亭南岸之中洲俱宋令章伯奮建¶
　清暉亭　咸淳臨安志在昌化縣水南道院東令錢¶
　　孜建¶
　捲雪亭　咸淳臨安志在昌化縣南屏之麓¶
　滴翠亭　咸淳臨安志在昌化縣南屏山宋淳熙中¶
<pb:KR2k0044_WYG_040-22b>¶
　　令錢孜建(名勝志青山即唐山在雙溪南㟁名南/屏山熙寧間令陸元長臨流建有新亭)¶
　　(淳熙中錢孜易/其名曰滴翠)¶
　許由亭　咸淳臨安志在昌化縣晩溪去縣西九里¶
　　旁有箕山舊傳巢許隱此卞令圖經云以許遠游¶
　　嘗居此山遂有此名蓋得之矣¶
　頒春亭　萬厯杭州府志在昌化縣宋高宗賜邑令¶
　　錢昭祖襭羅山茶昭祖因建亭以榮君之賜其處¶
　　今莫考¶
<pb:KR2k0044_WYG_040-23a>¶
　聚遠樓　玉堂雜記德壽宫一樓巍然宋高宗名之¶
　　曰聚遠自題其額大書蘇軾頼有高樓能聚遠一¶
　　時收拾與閒人之句於屏(周必大端午帖子聚遠/樓高面面風冷泉亭下)¶
　　(水溶溶人間炎熱何由/到眞是瑤臺第一重)¶
　東樓　咸淳臨安志在舊府治中和堂之北一名望¶
　　潮樓圖經云一名望海樓太平寰宇記望潮樓高¶
　　一十丈唐武德七年置(白居易初領郡政退衙登/東樓作鰥惸心所念簡牘)¶
　　(手自操何言符竹貴未免州縣勞賴是餘杭郡臺/榭遶官曹凌晨侵政事向晩恣遊遨山冷微有雪)¶
<pb:KR2k0044_WYG_040-23b>¶
　　(波平未生濤水心如鏡面千里無纎毫直下江/最闊近東樓更高煩襟與滯念一望皆遁逃)¶
　清暉樓　古蹟考在舊府治唐郡守嚴郎中建(白居/易嚴)¶
　　(十八郎中在郡日改制東南樓因名清暉未立標/榜徴歸郎署予既到郡性愛樓居宴游其閒頗有)¶
　　(幽致聊成十韻詩嚴郎制兹樓立名曰清暉未及/署花榜遽徴還粉闈去來三四年塵土登者稀今)¶
　　(春新太守灑掃施簾幃院柳烟婀娜簷花雪霏微/看山倚前戸待月闡東扉碧窗戞瑤瑟朱闌飄舞)¶
　　(衣燒香捲幕坐風燕雙雙飛君作不得住/我來幸因依始知天地間靈境有所歸)¶
　香遠樓　咸淳臨安志在府治舊為玉蓮堂安撫魏¶
　　克愚撤去咸淳七年安撫潛説友即茀址為樓取¶
<pb:KR2k0044_WYG_040-24a>¶
　　濓溪香遠益清之語名之為郡治最佳處¶
　明新樓　劉基杭州路重修府治記中憲大夫寳珂¶
　　公名其偃息之樓曰明新¶
　福星樓　咸淳臨安志在兩浙轉運司治淳祐間運¶
　　判尹煥建¶
　平遠樓　咸淳臨安志在通判北㕔¶
　南樓　咸淳臨安志在通判南¶
　十三間樓　武林舊事在石佛院東坡守杭日每治¶
<pb:KR2k0044_WYG_040-24b>¶
　　事於此有冠勝軒雨亦竒軒(郭祥正十三間樓詩/高樓揷湖脚紺碧十)¶
　　(三間待月客無/寐看山僧自閒)¶
　望湖樓　乾道臨安志一名看經樓乾德五年忠懿¶
　　王錢氏建去錢塘門一里(武林舊事先得樓即古/望湖樓東坡詩望湖樓)¶
　　(下水如天是也董嗣杲西湖百咏引先得樓即錢/塘正庫酒樓潘閬望湖樓詩望湖樓上立竟日懶)¶
　　(思還聽水分池界看雲過别山孤舟依岸/靜獨鳥向人閑回首重門閉蛙聲夕照間)¶
　湧金樓　乾道臨安志政和六年郡守徐鑄以豐豫¶
　　門樓隳損命鈴轄楊靖重建頗極壯麗牓曰湧金¶
<pb:KR2k0044_WYG_040-25a>¶
　　樓¶
　豐樂樓　方輿勝覽在湧金門外瞰湖楊靖建(武林/舊事)¶
　　(舊為衆樂亭又改聳翠樓政和中改今名咸淳臨/安志樓據西湖之㑹千峰環繞一碧萬頃柳汀花)¶
　　(塢歴歴欄間而游橈畵艦櫂謳隄唱徃徃㑹合於/樓下為游覽之最顧以官酤喧雜樓亦卑小弗與)¶
　　(景稱淳祐九年趙安撫與&KR0696;始撤而新之瓌麗宏/特高切雲漢遂為西湖壯觀其旁花徑曲折亭榭)¶
　　(參差與兹樓相為映帶搢紳多聚拜於此夢粱錄/豐樂樓酒樓名也臨安酒樓中瓦子前武林園向)¶
　　(有三元樓次有南瓦子熙春樓新街巷口有花月/樓融和坊有嘉慶樓聚景樓金波橋有風月樓靈)¶
　　(椒巷口有賞新樓壩頭西市坊有雙鳯樓下瓦子/前有新樓汴京茶樓酒肆皆有裝飾至今倣傚成)¶
<pb:KR2k0044_WYG_040-25b>¶
　　(俗也襗仲殊豐樂樓寒食訴𠂻情詞湧金門外小/瀛洲寒食更風流紅船滿湖歌吹花外有高樓晴)¶
　　(日煖淡烟浮恣嬉游三千/粉黛十二䦨千一片雲頭)¶
　迎光樓　武林舊事在北山路張循王府¶
　半湖樓　朱繼芳半湖樓詩四明仙客此樓居畢竟¶
　　西湖壓鑑湖¶
　映江樓　萬厯杭州府志在候潮門外宋時有扁曰¶
　　烟雲魚鳥元至正中重建改名瞰江¶
　天開圖畵樓　成化杭州府志在呉山梓潼廟上¶
<pb:KR2k0044_WYG_040-26a>¶
　松聲樓　錢惟善有松聲樓詩¶
　黄篾樓　名勝志在赤山埠浴鵠灣元張伯雨居此¶
　　(劉邦彦黄篾樓詩春水初生浴鵠灣篾樓高枕/對青山鳥聲啼足忽飛去門掩綠隂清晝閒)¶
　明遠樓　戴表元杭州佑聖觀記觀之地舊有明遠¶
　　樓昔阜陵嘗讀書其間¶
　夕佳樓　武林梵志在南天竺山下演福寺舊址徐¶
　　一䕫有記¶
　鎭海樓　萬厯杭州府志在呉山東麓舊名朝天門¶
<pb:KR2k0044_WYG_040-26b>¶
　　錢氏建元至元間改為拱北樓明洪武八年改今¶
　　名(張伯淳拱北樓詩縹緲樓臺十二䦨舉頭人在/鳯池班天風不隔尋常眼辰極長依咫尺顔更)¶
　　(㸃分明關政事規模雄壯壓江山東/南民物曕堯日乞得餘光萬里還)¶
　齊樹樓　萬厯杭州府志在石屋嶺正德間方豪建¶
　瑞石山樓　西湖八社詩集祝時㤗有瑞石山樓望¶
　　江詩¶
　樓外樓　錢塘縣志在湧金門外山隂祁氏别墅¶
　黄鶴樓　太平寰宇記黄鶴山舊有黄鶴樓¶
<pb:KR2k0044_WYG_040-27a>¶
　百尺樓　名勝志百尺浦在鹽官縣西四十里昔越¶
　　王造百尺樓於此以望海¶
　西翠樓　貝瓊西翠樓記海昌郭子振葺居第之西¶
　　偏小樓顔曰西翠距邑西百里為呉興其七(闕/)¶
　　　　在闌楯之外如拱於西也¶
　海山一覽樓　硤川志在審山觀海峰絶頂¶
　山間明月樓　硤川志在審山岳廟後即五岳樓¶
　遐觀樓　嘉靖海寧縣志在惠力寺山門外¶
<pb:KR2k0044_WYG_040-27b>¶
　丹井樓　嘉靖海寧縣志在審山¶
　天開圖畵樓　硤川志海寧西山廣福院東宋天禧¶
　　間建元趙孟頫書額(貝瓊天開圖畵樓詩清明無/雨試登山丹井西頭一扣關)¶
　　(石戴樓臺飛鳥外天開圖畵白雲間娑婆子落隂/初合躑躅花繁色尚殷且喜遠公能入社許余酤)¶
　　(酒駐/酡顔)¶
　翫江樓　餘杭縣新志在通濟橋南面瞰苕溪宋令¶
　　柳耆卿建¶
　風琴樓　成化杭州府志在於潛縣署¶
<pb:KR2k0044_WYG_040-28a>¶
　㑹心樓　咸淳臨安志在於潛縣治東(洪咨夔㑹心/樓記潛負天)¶
　　(目攴峰縣治前繚鳯凰青山右峙岝㠋三面騰躍/駿拔多竒觀東山獨庳伏不稱昔嘗作近民樓以)¶
　　(亢厥勢而地廹囂雜非宜今令荆溪張君本來慿/高周覽乃於東麓為重屋三間飛跂縹緲脫氛壒)¶
　　(而接雲氣扁以㑹心其下軒窗靚深山碕斗立北/有靜凉亭取徑於亭陟級而升於樓羣山奔凑一)¶
　　(覽而有其成也/以紹定辛邱云)¶
　慶豐樓　萬厯杭州府志在新城縣杜公祠側¶
　滴翠樓　咸淳臨安志在昌化縣程珌有堪村徐氏¶
　　滴翠樓記¶
<pb:KR2k0044_WYG_040-28b>¶
　儒賢亨㑹之閣乾道臨安志故相劉正夫之居在¶
　　萬松嶺東青平門政和三年勅建御書閣賜是名¶
　望海閣　乾道臨安志在漕臺舊治¶
　紅梅閣　古蹟考在府治石林軒側¶
　竹山閣　咸淳臨安志竹園山在府治西南安撫趙¶
　　與籌建閣其上平鑑西湖¶
　竹閣　咸淳臨安志孤山廣化寺後白公居易建今¶
　　與寺俱徙(董嗣杲樂天竹閣詩此君玉立此樓空/不復幽眠想白公百尺有簷侵碧落千)¶
<pb:KR2k0044_WYG_040-29a>¶
　　　(竿無語足清風䦨尖亭影流漁屋龕面祠香託佛/宫石琢端平丞相記都歸寳慶守臣功自注竹閣)¶
　　　(有鄭清/之記)¶
　　燕思閣　沈遘有杭州燕思閣分題詩¶
　　風雲慶㑹閣　齊東野語楊和王建第清湖洪福橋¶
　　　復建傑閣收藏御劄揭上賜風雲慶㑹四字於上¶
　　小蓬萊閣　武林舊事在孤山路四聖延祥觀¶
　　挹翠閣　遂昌雜錄孤山之隂臨水閣上下皆拱斗¶
　　　砌成極為宏麗蓋盧董二璫以内庫錢建太乙宫¶
<pb:KR2k0044_WYG_040-29b>¶
　　　以其餘資建此閣¶
　　四照閣　方輿勝覽在孤山巓(太倉稊米集詩注孤/山之巓舊有關氏四)¶
　　　(照閣頃年部使者獻西湖圖神廟問關氏四照閣/安在其知名如此昨過山下見緋衣荷鍤數百人)¶
　　　(問之則軍中藏冰於此也鄭獬四照閣詩湖山天/下之絶境羣山遶湖十百重碧笋四插明鏡裏此)¶
　　　(閣正落明鏡中當軒不置窗與檻湖光山翠/還相通側耳似聞天仙語接手便欲翻長空)¶
　　　(謹按鄒浩道鄉集作四照亭其詩有孤亭縹緲枕/烟霞之句其地據孤山之頂即今)¶
(御書雲峰四照亭址是也雍正八年建十年/賜額總督臣李衛奉懸亭上)¶
　　西閣　咸淳臨安志在孤山之上又名彌勒閣有石¶
<pb:KR2k0044_WYG_040-30a>¶
　　塔七層(釋志文西閣詩楊柳蒹葮覆水濵徘徊南/望倚䦨頻年光似鳥翩翩過世事如棋局)¶
　　(局新嵐積遠山秋氣象月生高閣夜精/神驚飛一陣鳬鷖起蓮葉舟中把釣人)¶
　天然圖畵閣　萬厯杭州府志在保叔塔傍¶
　鏡花閣　武林梵志法相寺沿塢而上為鏡花閣古¶
　　梅參差湖波掩映亦佳境也¶
　望海閣　萬厯靈隱寺志在北高峰頂¶
　清隱閣　楊蟠西湖百咏有清隱閣詩¶
　梅閣　徐一夔梅閣記按察副使何公晏居之所¶
<pb:KR2k0044_WYG_040-30b>¶
　白閣　朗閣　萬厯錢塘縣志西湖有唐宋二十九¶
　　閣惟稱竹閣今則有邵重生之白閣呉之鯨之朗¶
　　閣兩人庶無愧云¶
　清涵萬象閣　癸辛雜識先君出宰富春重建合江¶
　　驛驛後為大閣扁曰清涵萬象¶
　雙明閣　富陽縣志在觀山舊主簿㕔宋紹興中楊¶
　　簡主簿富陽館陸九淵於此相與論學後人因名¶
　　傳心亭¶
<pb:KR2k0044_WYG_040-31a>¶
　龍游閣　四朝聞見錄高宗游幸徑山寺僧因建龍¶
　　游閣¶
　艮山閣　家之巽有題艮山閣詩見嘉靖臨安縣志¶
　初陽臺　遂昌雜錄葛嶺直上為初陽臺相傳葛仙¶
　　翁登此吸日精月華臺有亭盡得西湖之勝(西湖/志在)¶
　　(葛嶺之巓每歳十月朔觀日出眞竒觀也張昱登/初陽臺詩初陽臺上新亭好一曲笙簧石壁開驚)¶
　　(起元眞狂道士歩/虛飛下玉清臺)¶
　渾儀臺　錢塘縣志在呉山至德觀元丞相達實特¶
<pb:KR2k0044_WYG_040-31b>¶
　　穆爾重建有測騐渾儀所¶
　繙經臺　名勝志飛來峰介靈隱天竺之間高數十¶
　　丈謝靈運繙經臺在焉(董嗣杲西湖百咏引臺在/下竺香林門道裏靈運於)¶
　　(此將北本湼槃經翻為南/本三十七卷因有七葉堂)¶
　飯猿臺　萬厯靈隱寺志在呼猿洞西天竺師慧理¶
　　畜白猿因起臺寺中舊施食於此¶
　超然臺　萬厯杭州府志在石筍峰¶
　大觀臺　錢塘縣志在紫陽山頂左江右湖據㑹城¶
<pb:KR2k0044_WYG_040-32a>¶
　　之勝¶
　畱月臺　名勝志在萬松嶺上夾道植松有八盤徑¶
　看松臺　名勝志在寳石山俯臨巨壑仰拂松梢¶
　懷山臺　陳起有過三橋懷山臺詩¶
　琴臺　淨慈寺志在慧日峰西怪石聳秀上有石壁¶
　　刻米元章琴臺二大字¶
　越王臺　萬厯錢塘縣志在大慈山巓¶
　仙臺　硤川志在海寧縣西山紫微洞上馬自然登¶
<pb:KR2k0044_WYG_040-32b>¶
　　眺處¶
　張九成讀書臺　名勝志海寧縣菩提山上¶
　分經臺　天目山志在東天目即梁昭明分梵本金¶
　　剛經處¶
　仙人臺　晏公𩔖要在臨安縣西五十里居人夜中¶
　　或聞琴瑟之音¶
　晝錦臺　嘉靖臨安縣志在縣傍七十歩錢武肅王¶
　　築(臨安縣志縣有十錦皆由武肅衣錦還郷而名/衣錦營衣錦山衣錦南郷衣錦北郷錦溪錦橋)¶
<pb:KR2k0044_WYG_040-33a>¶
　　(晝錦臺晝錦坊保/錦山衣錦將軍樹)¶
　捲雪臺　咸淳臨安志昌化縣中洲南屏之麓宋淳¶
　　熙六年令錢孜建¶
　呉慶忌宅　咸淳臨安志故老云豐儲倉即呉慶忌¶
　　故宅基前有池相傳是慶忌磨劍處¶
　　(謹按豐儲倉在宋仁和縣署側今城内倉橋之東/是也又考七修𩔖稿載褚家塘土地祠掘得古碑)¶
　　(云瓊花園即慶忌舊宅基是慶忌宅當在城内今/志有稱在錢塘門外霍山者乃慶忌塔非宅也)¶
　褚遂良宅　成化杭州府志褚家塘相傳褚遂良故¶
<pb:KR2k0044_WYG_040-33b>¶
　　宅在此¶
　丁翰之宅　萬厯靈隱寺志在龍泓洞陸龜䝉有丁¶
　　隱君歌¶
　沈崧宅　咸淳臨安志沈家塘在北關呉越右僕射¶
　　沈崧故居又名沈蕩灣¶
　郎簡宅　清波别志簡字叔亷晩年即城北治園廬¶
　　號武林居士孫沔為守日牓其所居坊曰德壽¶
　林逋宅　和靖集序君復不仕結廬孤山所居有巢¶
<pb:KR2k0044_WYG_040-34a>¶
　　居閣處士橋(青箱雜記王隨知杭日訪其廬見其/頺敝出俸錢新之林逋深居雜興六)¶
　　(首并序諸葛孔明謝安石畜經濟之才雖結廬南/陽擕妓東山未嘗不以平一宇宙躋致生民為意)¶
　　(鄙夫則不然胷腹空洞翦然無所存置但能行樵/坐釣外寄心於小律詩時或鏖兵景物衡門情味)¶
　　(則倒睨二君而反有得色凡所寓興輒成短篇總/曰深居雜興六首蓋所以狀林麓之幽勝攄几格)¶
　　(之閑曠且非敢求聲於當世故援筆以顯其事云/隱居松籟細錚然何獨微之重碧鮮已被遠峰擎)¶
　　(&KR1128;&KR1128;更禁初月吐娟娟門庭靜極霖苔露籬援凉/生褭菊烟中有老夫披白褡瘦行清坐咏遺篇四)¶
　　(壁垣衣釣具腥已甘衡泌號沉㝠伶倫近日無侯/白奴僕當時有衛青花月閒懷看酒譜雲蘿幽信)¶
　　(寄茶經茅君使者蕭閒甚獨理叢毛向戸庭薄夫/何事苦姦姦一室琴書自解顔峰後月明秋嘯去)¶
<pb:KR2k0044_WYG_040-34b>¶
　　(水邉林影晩樵還文章敢道長於古光景渾疑剰/却閑多少烟霞好猿鳥令人惆悵謝東山冉冉秋)¶
　　(雲抱嘯臺一丘松竹是閑媒誰聞濟北傳兵畧枉/說山東出相才樵褐短長披搕膝丹爐高下壘懸)¶
　　(胎三千功行無圭角可望虛皇九錫來上書可有/三千牘下筆曾無一百函閒卷孤懷背塵世獨營)¶
　　(幽事傍雲巖僧分乳食來隂洞鶴觸茶薪落蠧杉/未似周顒少貞勝北山應免略相衘松竹封侯尚)¶
　　(未尊石為公輔亦云云清華自合論閑客元墨何/妨事靜君鶴料免慚尸厚禄茶功兼擬䇿元勲幽)¶
　　(人不作山中相且擁圖書卧白雲祝時泰訪林處/士故宅詩湖畔訪逋仙晴攀林外烟亭畱放鶴處)¶
　　(花憶種梅年故宅餘芳草高祠列/四賢巢居不可作名共此山傳)¶
　徐復宅　避暑錄話徐復號冲晦處士宋仁宗朝召¶
<pb:KR2k0044_WYG_040-35a>¶
　　見賜號而歸杭州萬松嶺是其故廬也時和靖處¶
　　士尚無恙湖南湖北隱廬相望一時稱二處士¶
　潘閬宅　夢粱錄在潘閬巷後人即其宅基立為祠¶
　徐奭宅　咸淳臨安志在大隱坊¶
　韓世忠宅　武林梵志在江漲橋宋韓蘄王之賜第¶
　　後捨為眞如寺¶
　呉琚宅　四朝聞見錄琚為憲聖后猶子居近城與¶
　　東樓平因城叠石曰南麓後為嘯臺下有堂曰讀¶
<pb:KR2k0044_WYG_040-35b>¶
　　書亭曰物表西直呉山有茅頂而圓者曰定菴¶
　鮑當宅　泊宅編在清波門外鮑當郎中故居(方勺/寓杭)¶
　　(創一小圃即/當故宅也)¶
　喬行簡宅　武林梵志在呉山之陽竒石峭㧞東望¶
　　海門宋紹定間理宗幸其第書見滄二字勒之崖¶
　　石後捨宅為寺名寳奎¶
　周煇宅　清波别志後序煇居清波門因著清波三¶
　　志(清波雜志自序煇/祖居錢塘後洋街)¶
<pb:KR2k0044_WYG_040-36a>¶
　貫雲石宅　嘉靖仁和縣志在鳯凰山下今之海鮮¶
　　寺乃其故居¶
　黄公望宅　錢塘縣志南山筲箕泉側¶
　王蒙宅　嘉靖仁和縣志蒙字叔明文敏之甥善畵¶
　　其宅近黄鶴山因號黄鶴山樵¶
　仇遠宅　嘉靖仁和縣志仇遠字仁近卜居白龜池¶
　　上(仇遠卜居詩一琴一鶴小生涯兩巷深居度歳/華為愛西湖來卜隱却憐東野又移家春城雨)¶
　　(滑難騎馬小市天明又賣花阿母/抱孫閒指㸃疎林盡處是烟霞)¶
<pb:KR2k0044_WYG_040-36b>¶
　楊維楨宅　李曅題楊亷夫隱居詩飲馬橋南水亭¶
　　好¶
　徐一夔宅　嘉靖仁和縣志一夔織工對文云余僦¶
　　居錢塘之相安里今考相安巷乃仁和地也¶
　褚無量宅　太平寰宇記臨平湖在鹽官縣西褚無¶
　　量家近湖邉年十二湖中有龍鬭傾里觀之無量¶
　　獨讀書不輟¶
　趙忭宅　硤川志忭於建隆時有翼戴功因賜第名¶
<pb:KR2k0044_WYG_040-37a>¶
　　趙家滙¶
　楊九鼎宅　硤川志宋南渡楊由義子九鼎選為駙¶
　　馬都尉賜第楊園里人稱駙馬基¶
　榮肇宅　硤川志元祭酒榮肇故居在硤石鎭宋濓¶
　　有贊¶
　許彧宅　咸淳臨安志富陽桐江之水東注桐洲通¶
　　孝子許彧故廬¶
　申屠氏宅　名勝志富陽縣申屠山昔申屠蟠晦黨¶
<pb:KR2k0044_WYG_040-37b>¶
　　錮之名避地結廬於此今千載子孫家焉¶
　　(謹按咸淳志富陽屠山相傳有姓申屠者結廬以/居乃以名其山復志其里攷後漢書蟠傳只言絶)¶
　　(蹟粱碭之間後二年滂等果罹黨/錮未嘗至富陽名勝志蓋附會也)¶
　謝絳宅　咸淳臨安志富陽縣小隱山謝絳遷居於¶
　　此子景初景温築書室於山半今故基雙松尚存¶
　　(謝絳自題讀書室詩余近營别墅於小隱巖忽憶/癸酉冬奉詔使金於陳橋驛夢中偶賦及寤寫在)¶
　　(牘背今因巖名知所賦三言前契矣遂足為八句/僕本塵外士功名若毫末因尋小隱園忽見羣芳)¶
　　(發昔夢宛可記靈契方兹達㑹須挂朝纓歸弄巖/前月又雙松亭詩築居喜物外披徑窮木末層阜)¶
<pb:KR2k0044_WYG_040-38a>¶
　　(繞襟帶澄江見豪髪芬芬山蜜熟決決春泉活林/梢閃隕猿石罅慗銜月坐長百慮寂望遠孤興發)¶
　　(何必較萬殊吾自思吾達又答梅聖俞問隱詩聖/俞一幅書問我小隱居小隱詎有異築室數畝餘)¶
　　(巖壑不峻粹田園非美腴所欲近丘墓歳時來掃/除先人夢讀史尊道本聖徒絶筆於此詩子孫無)¶
　　(忽諸刻石置中堂且使過者趨題牓為服訓義取/銘盤盂後嶺雙松亭徑術何逶迂下臨富春渚萬)¶
　　(象生有無東偏作草舎可以施琴壺門前碧塘水/萬本栽荷蕖風來觸香氣長著人衣裾澄水泱泱)¶
　　(流黍稻可勿枯柔桑及美果種廣莫記株澗草不/識名野禽多異呼坐此易歳宴自與人世踈在昔)¶
　　(東陵侯𤓰壠猶親鋤楊惲謝九列種豆南山隅余/嘗有此志來者安敢誣誅茅實張本解組當後圖)¶
　　(是時考槃賦從我者誰歟近來傳越石趣尚若不/殊倘聞邱樊徃不顧升斗儲如君美才具日月升)¶
<pb:KR2k0044_WYG_040-38b>¶
　　(雲衢安敢預招/挽粗自陳其愚)¶
　諸葛起宅　餘杭土風記餘杭縣岑山呉歩兵校尉¶
　　諸葛起字岑世居山旁宗族蕃盛皆𦵏於此¶
　呉筠宅　名勝志餘杭縣石室洞華隂道士呉筠居¶
　　此又名藏書洞(太平寰宇記筠餘杭人為唐内供/奉因游天柱宫樂焉後葬於此今)¶
　　(有碑/存)¶
　郭文宅　水經注浙江逕縣左合餘干(疑作/餘杭)大溪江¶
　　北即臨安縣界水北對郭文宅宅傍山面溪宅東¶
<pb:KR2k0044_WYG_040-39a>¶
　　有郭文墓又縣南有大壁山(即大/滌山)郭文自陸渾遷¶
　　居也¶
　　(謹按文居凡數處一云餘杭由拳山見元和志一/云新城縣靈耀寺見𩔖要一云臨安縣郭山墓亦)¶
　　(在見名勝志此即水經注所云傍山面溪宅東有/墓者是也郭山之名出自後人因文而名之耳然)¶
　　(據水經注文宅已有二矣攷晉書本傳文本河内/軹人入餘杭大壁山中窮谷之地而居焉後王導)¶
　　(迎置西園凡七年逃歸臨安結庵山中縣令萬寵/迎至縣中病甚求還山終後寵葬於所居之處據)¶
　　(此則文初至餘杭後至臨安本傳/與水經注悉合故據水經注登載)¶
　許邁宅　名勝志臨安縣西五里有西山多仙人芝¶
<pb:KR2k0044_WYG_040-39b>¶
　　草晉許邁移居於此(昌化縣志縣西晚川/山下有許遠游宅)¶
　張道陵宅　名勝志在於潛西天目山南峭壁高二¶
　　百餘丈乃漢天師張道陵隱室旁有張公小舎¶
　洪載宅　咸淳臨安志在於潛縣天目西麓舊為紫¶
　　薇巖俗呼紫草巖寳福寺在右可菴在左皆玲瓏¶
　　竒狀不一(俞烈可菴記臨安天目山之西麓有逸/民洪載字彦積自號耐翁以力農起衣)¶
　　(食厪厪給愛泉石若嗜欲相攸紫薇巖之左得佳/山峭壁稜層圭角冐土欲出荔鮮碧潤斑斑呈露)¶
　　(翁放杖太息曰是必有異呼奴具畚臿厲斤斧剪/薙榛翳輦除土礫則峰巒效竒直如立筍平若截)¶
<pb:KR2k0044_WYG_040-40a>¶
　　(肪岑銳巘疊爭見姿態既有端緒則銳意欲成之/湊歳儉飢鳩旁近村民用闕錢移擔土以漫治四)¶
　　(下灌栵蔽翳既芟除之泉脉欲流復釃導之則平/衍清深嵌巖宛曲各有竒狀於是名其石之翼然)¶
　　(欲升者曰飛雲峭然凝竚者曰玉筍窈然清深命/曰闕    然深邃命曰經龕山有峭立石壁而有)¶
　　(形屭贔蹲負其下者曰金鼇泉眼流珠濺沫不為/旱潦増損命曰靈泉闢微徑上飛雲頂築亭其巓)¶
　　(名曰盤雲取樂天牛氏石記盤坳秀出如靈丘鮮/雲之意巖石之下小築數椽扁曰可菴翁燕逰藏)¶
　　(息之地也菴之東數歩曰長春塢西瞰清池曰含/暉室徑直前依山植桃數十百株方春和時霞錦)¶
　　(燦爛名曰小桃源稍西則為歸藏之闕始翁得此/地神怡意適謂是已足吾心計當生死此中坐而)¶
　　(對石則眼恍然明困而支石則意灑然醒客或扣/門管領登山撃鮮醉釅必極其酣適然後已聞客)¶
<pb:KR2k0044_WYG_040-40b>¶
　　(譽石之辭則喜津津見顔面每疑其嗜好之異其/中必有自得其道機轉物能與此石俱消忘者歟)¶
　　(詣吾廬請記不已者翁之孫咨夔以儒學登第且/試學官中其科今分教饒學與子交好遂為之記)¶
　凌凖宅　咸淳臨安志在新城縣西五十歩唐柳宗¶
　　元有弔凌司馬凖詩¶
　羅隱宅　名勝志在新城縣東五里(新城縣志在雞/鳴山下今改名)¶
　　(學山許廣淵羅隱故宅詩廢宅百年後荒基一畝/平獨憐新檜栢誰識舊軒楹閭里清風在溪山秀)¶
　　(氣明當時苦吟夜應使鬼神驚凌誌羅昭諫舊居/詩題山詠水遍天涯誰識東安是舊家半畝荒基)¶
　　(山寂寂夜深/風雨落梅花)¶
<pb:KR2k0044_WYG_040-41a>¶
　葛塢　晏公𩔖要在靈隱山呉方士葛元隱居(陸羽/二寺)¶
　　(記葛洪亦居此郭祥正葛塢詩二葛繼成/仙猶存丹竈處有時化鶴來徘徊不知去)¶
　朱墅　咸淳臨安志在靈隱山梁隱士鹽官朱世卿¶
　　之别墅¶
　阿姥堆　神仙傳晉初有裴氏姥採衆花醖酒忽有¶
　　三人至姥所授藥數粒姥餌之仙去今堆上花草¶
　　猶存隂雨時或聞酒香(淨慈寺志仙姥/墩舊在長橋東)¶
　杜牧塢　咸淳臨安志南山與佛日山夾徑世傳牧¶
<pb:KR2k0044_WYG_040-41b>¶
　　墓在此無可考¶
　鮑家田　武林梵志在錢塘門外呉越相鮑君福之¶
　　陽田(呉濟鮑家田詩摇斾家家酒扶犁處處村草/深迷井口槿密擁籬根綠水明秧本青山失)¶
　　(燒痕多應忌蠶/事避客掩柴門)¶
　柳林　咸淳臨安志在錢塘門外¶
　松門　四朝聞見錄九里松一字門扁呉說所書高¶
　　宗欲自為書無以易說乃命金塡其字復揭於門¶
　　萬厯靈隱寺志松門唐刺史袁仁敬立名袁公松¶
<pb:KR2k0044_WYG_040-42a>¶
　　門(陳贄和題九里松門詩刺史袁君有古風沿湖/九里植蒼松凉颸度處琴調韻積雪晴時屐印)¶
　　(蹤一路波濤聲謖謖兩行幡蓋影童童/森然總是徂徠種想與秦封不共宗)¶
　劍門關　咸淳臨安志在棲霞嶺舊多桃花爛然如¶
　　霞¶
　桃花關　咸淳臨安志在南包山冷水峪有桃花關¶
　　上有蒸霞二字¶
　江湖偉觀　遂昌雜錄保叔塔山上夀星寺西陟磴¶
　　而上為江湖偉觀蘇文忠所謂一舸鴟夷江海去¶
<pb:KR2k0044_WYG_040-42b>¶
　　尚餘君子六千人今則磴道不復存矣(董嗣杲西/湖百咏引)¶
　　(江湖偉觀在夀星寺最高處原名觀臺後圯矣至/淳祐十年改建其上更創兩亭直至山椒車若水)¶
　　(題江湖偉觀詩十年不向此凭闌景象依然一望/間龍蜃吐雲天入水樓臺倒景日銜山僧於僻寺)¶
　　(難為隱人在扁舟不是閒孤鶴似尋和靖宅盤空/飛下復飛還朱繼芳江湖偉觀詩呉山表裏水為)¶
　　(池百有餘年壯玉畿天目遠將雙鳯落海門近拱/五雲飛胥濤白雪生秋思太乙紅霞駐夕暉江上)¶
　　(沙鷗湖上舫柳/邉花外兩依依)¶
　鄴公菴　萬厯靈隱寺志宋守祖無擇建在石笋峰¶
　　有東坡少游魯直畱題文與可畵竹¶
<pb:KR2k0044_WYG_040-43a>¶
　東坡菴　咸淳臨安志東坡既名六一泉又於泉後¶
　　築室自名東坡菴¶
　岣嶁山房　萬厯靈隱寺志靈隱澗西李元昭結廬¶
　　於此¶
　藕花居　錢塘縣志在南屏即南港孫太初之鶴渚¶
　　在焉南屏有八景為鶴渚中峰慈門琴臺古塔長¶
　　橋蓮洲藕居俱稱勝景(王守仁藕花居詩掩映紅/粧莫漫猜隔林知是藕花)¶
　　(開共君醉卧不須扇/自有香風拂面來)¶
<pb:KR2k0044_WYG_040-43b>¶
　半道紅　呉越備史在北郊舊植桃花之所¶
　陶家廂　西溪百咏注在畱下禁酒碑後宋理宗朝¶
　　有陶處士隱此建水竹居¶
　楊圩　西溪百咏注楊統制宋之功臣兄弟和睦各¶
　　置一圩在西溪北¶
　馬塍　咸淳臨安志有東西馬塍在餘杭門外土細¶
　　宜花都城之花皆取焉或云塍當為城蓋錢王舊¶
　　城餘杭門外地與此相接(劉泰馬塍看花詩一溪/流水繞芳塘誰種溪南)¶
<pb:KR2k0044_WYG_040-44a>¶
　　(十畝桑樵谷暗通三竺寺人家住近百花莊偶隨/碧草尋詩去却愛青林煮酒香便典春衣拚醉倒)¶
　　(傍人慣識/杜陵狂)¶
　流觴曲水　戴表元楊氏池堂讌集序霅周密公謹¶
　　與杭楊承之大受有連依之居楊大受和王諸孫¶
　　共居近苑籞多引外湖之泉以為池環廻斗折雖¶
　　在城市而具山溪之觀流觴曲水者諸泉之最著¶
　　也公謹安之大受損其地之西偏使自營别第公¶
　　謹遂為杭人¶
<pb:KR2k0044_WYG_040-44b>¶
　宴居　畱青日札廬陵張昱至正間為浙省員外張¶
　　士誠時棄位不仕所居在今城中花市名曰宴居¶
　古仙壇　顧况有題臨平塢古仙壇詩¶
　讀書林　萬厯杭州府志讀書林有二一在海寧縣¶
　　治西㕔一在昌化百丈山下宋唐閻於百丈溪理¶
　　茆茨讀書故名(鍾必萬縣治讀書林詩簿書叢裏/讀書忙驚散庭前雁鶩行獨有蒼)¶
　　(官與青女對人/依舊立斜陽)¶
　觀濤所　太平寰宇記富陽縣石頭山有觀濤所¶
<pb:KR2k0044_WYG_040-45a>¶
　桑亭埭　太平寰宇記在富陽縣漢末有桑君養犬¶
　　數年不吠孫文臺經此犬忽吠之桑曰君其異相¶
　　乎及貴欲報桑知其好張箄捕魚為作九里箄以¶
　　貺之¶
　藥圃　咸淳臨安志在餘杭縣大滌洞東山之前夏¶
　　侯天師種藥於此芝畦术塢百藥之植靡所不有¶
　　嘗言古人以上藥養神中藥養性下藥遣病自賦¶
　　藥圃詩云綠葉紅英遍仙經自討論偶攜巖畔菊¶
<pb:KR2k0044_WYG_040-45b>¶
　　鋤斷白雲根至今圃蹟猶存¶
　茅嶺洞室　杭州府志在臨安縣垂&KR0764;山晉許邁築¶
　　精舎與陳安世茅季偉徃來於此¶
　洪氏山房　咸淳臨安志在於潛縣寳福寺洪舜俞¶
　　聚書其中魏鶴山為記(魏了翁洪氏山房藏書記/寳慶元年吾友洪舜俞自)¶
　　(考功郎言事罷歸於潛讀書天目山下寳福僧寺/寺靚深舜俞合新故書得萬有三千卷藏之闕復)¶
　　(閣下如李氏廬山故事/而移書於靖屬余記之)¶
　東林　萬厯新城縣志在縣西廣陵鄉淨嚴院施肩¶
<pb:KR2k0044_WYG_040-46a>¶
　　吾招徐凝同游有詩¶
　東坡林　昌化縣志在治平寺後舊有東坡手書石¶
　　刻因名¶
　藏春塢　咸淳臨安志在昌化縣宋佽雲老有徐氏¶
　　藏春塢詩¶
　隋朝檜　天竺寺志在下天竺寺宋大中祥符間復¶
　　茂號重榮檜¶
　葛仙翁虬松　錢塘縣志在西湖履泰將軍廟前相¶
<pb:KR2k0044_WYG_040-46b>¶
　　傳仙翁所植¶
　宋銀杏　武林梵志城内水陸寺銀杏二株甚巨宋¶
　　時物也¶
　錢王鐵幢　呉越備史王射潮箭所止處嘗立鐵幢¶
　　後人因名鐵幢浦(徐一夔鐵幢辨舊臨安志云呉/越王鏐用强弩射潮箭止處立)¶
　　(鐵幢以識又云錢氏子孫言築塘時高置鐵幢三/以為水則在今利津橋北者其一也其地舊名鐵)¶
　　(幢浦幢制首圓如杵徑七八寸首出土三尺餘趾/皆䧟土故老曰初置幢時塘猶未成慮潮盪幢用)¶
　　(鐵輪䕶幢趾以鐵絙貫幢幹且維絙石撻然後實/土築塘故幢首出土宋淳祐間趙安撫作亭覆幢)¶
<pb:KR2k0044_WYG_040-47a>¶
　　(今平為民居而鐵幢之首嶄然出窪池可騐幢本/有三一在舊便門街東南小巷今巷尚名鐵箭一)¶
　　(在薦橋門外皆堙塞僅存在利津橋者若不表識/亦堙塞矣近有指此幢為箭幢首為鏃不思方射)¶
　　(潮時已逐潮去箭烏能存且鏐雖英雄一時精誠/所激豈有異於常箭哉又謂幢首可撼而不可㧞)¶
　　(以為神不察其下關鍵故也乃惑夷/堅志之說謂此矢㧞則龜目紅尤謬)¶
　辟塵爐　錢塘縣志在六通慈德院非木非石叩之¶
　　錚然纎塵不染¶
　岳墳檜　舊浙江通志在鄂王墓前明天順間杭州¶
　　同知馬偉鋸而植之以示分檜屍狀號分骸檜至¶
<pb:KR2k0044_WYG_040-47b>¶
　　今猶活¶
　鐵井闌　明一綂志在六和寺南昔有蛟龍自井出¶
　　攻損江岸錢氏鑄鐵井闌鎭之刻八卦於上¶
　仙人碁　明一綂志在府城西五十里山上以丹砂¶
　　為局路黑白碁子皆在¶
　葛仙翁六竈　嘉靖海寧縣志在縣東北十六里相¶
　　傳仙翁遺蹟¶
　廻紋璧　海寧縣志在惠力寺正殿高三丈闊四丈¶
<pb:KR2k0044_WYG_040-48a>¶
　　砌法廻紋如織千年以來嶷然不動人以為公輸¶
　　神蹟¶
　唐朝杉　咸淳臨安志在洞霄宫外¶
　唐朝櫟　大滌洞天記在洞霄宫外相傳唐咸通二¶
　　年呉天師種宋咸平中自枯至祥符壬子復榮漕¶
　　使陳堯佐圖狀進呈號重榮木¶
　神應鐘　杭州府志唐大厯間旱禱於大滌洞既雨¶
　　神見夢謂宜笵金為鐘以報宋宣和間燬紹興中¶
<pb:KR2k0044_WYG_040-48b>¶
　　重鑄赤城左蟠為記¶
　唐雙檜　泊宅編鹽官安國寺雙檜唐宣宗時悟空¶
　　禪師手植宋宣和中朱勔取以供進由海道遇風¶
　　濤檜淪於海¶
　悟道松　杭州府志在臨安縣葛稚川修仙天目每¶
　　坐松頂高吟因名¶
　呉越將軍木　咸淳臨安志在石鏡山錢王幼時所¶
　　戲大木後貴封為衣錦將軍¶
<pb:KR2k0044_WYG_040-49a>¶
　牧嶺古松　舊浙江通志在於潛縣南有兄弟欲訟¶
　　有司夜憇訟下遲明各悔而還時名松為木長官¶
　　(謹按古蹟一門舊志俱無定例如洲池井石當入/山川隄塘當入水利鐫刻當入碑碣書院神祠佛)¶
　　(塔當入學校祠寺各門分載翻多罣漏矣今從陳/善杭州府志之例以古城首次以故都舊治又次)¶
　　(以園館堂齋軒亭樓閣以及於故宅其不屬於𩔖/者雜叙於末而以古物終焉遵)¶
(皇輿圖表敝各縣之先後次第十一府總此例也惟/    古治縣名不同故以朝代冠之庶知所考焉)¶
　¶
　¶
<pb:KR2k0044_WYG_040-49b>¶
　¶
　¶
　¶
　¶
　¶
　¶
　¶
　浙江通志卷四十¶
