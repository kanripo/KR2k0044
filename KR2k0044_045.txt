# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.834945
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十五
<pb:KR2k0044_WYG_047-1a>¶
欽定四庫全書¶
　浙江通志卷四十五¶
　古蹟(七/)¶
　　紹興府(下/)¶
　希范亭　名勝志清白堂遺址有清泉一泓上有希¶
　　范亭因范仲淹以掘廢井而得泉也¶
　晚對亭　嘉泰會稽志府廨招山閣之東寶慶會稽¶
　　續志洪邁建¶
<pb:KR2k0044_WYG_047-1b>¶
　極覽亭　嘉泰會稽志在府廨賢牧堂之西北淳熈¶
　　七年㕘政李彦頴建¶
　堵如亭　輿地紀勝即越王臺故址王希吕建(嘉泰/會稽)¶
　　(志王信為守改名觀/徳其西有桃蹊梅塢)¶
　秋風亭　寶慶會稽續志在觀風堂側嘉定十五年¶
　　汪綱建(汪綱秋風亭柱記秋風亭辛稼軒會賦詞/膾炙人口今廢久矣予即舊基面東為亭)¶
　　(當必有高人勝士如宋玉張翰者來游其間/游目騁懷幸為我留毋遽起思歸之興云)¶
　多稼亭　寶慶會稽續志在府廨嘉定十年王補之¶
<pb:KR2k0044_WYG_047-2a>¶
　　修¶
　近民亭　嘉泰會稽志臥龍山之西舊有小茅亭名¶
　　近民嘉定十五年汪綱即其遺址移越王臺於此¶
　　其下為燕春雲根四面屏障步鰲拂雲並汪綱建¶
　望海亭　輿地紀勝在府治臥龍山頂名勝志即今¶
　　之越望亭也(寶慶㑹稽續志望海亭在臥龍之西/元微之李紳常賦詩則自唐已有之)¶
　　(矣昔范蠡作飛翼樓以壓强吳此亭即其址也祥/符末州將高紳植五桂於亭前易名曰五桂嘉祐)¶
　　(中刀約増廣舊址再建復名望海自為記元徵之/酬周從事望海亭見寄詩年老無流軰行稀足薜)¶
<pb:KR2k0044_WYG_047-2b>¶
　　(蘿熱時憐水近高處見山多衣袖長堪舞/喉嚨轉解歌不辭狂復醉人世有風波)¶
　望仙亭　嘉泰㑹稽志直使宅之北紹熙甲寅趙侍¶
　　郎不流建以梅福常𨼆此故名¶
　海榴亭　萬厯紹興府志郡齋舊有海榴亭因唐李¶
　　紳詩著名(李紳海榴亭詩海榴花早開繁蕊光照/晴霞破碧烟高近紫霄疑菡蓞逈依江)¶
　　(月半嬋娟懐芳不作翻風艷别蕚猶含泣/露妍摇落舊叢雲水隔不堪行坐數流年)¶
　五雲亭　萬厯紹興府志在卧龍東峯宋章岷建¶
　百花亭　隆慶山陰縣志在卧龍之東宋建¶
<pb:KR2k0044_WYG_047-3a>¶
　拂雲亭　邃亭　趙抃和程給事㑹稽八咏有拂雲¶
　　亭邃亭¶
　清閟亭　寶慶㑹稽續志在提刑司叠石為巖洞冠¶
　　以亭¶
　淥秀亭　冷香亭　逍遥游亭　寶慶㑹稽續志通¶
　　判北㕔有小圃頗幽雅嘉定甲戍袁申儒臨池作¶
　　亭名渌秀又於梅林中作亭名冷香又一亭曰逍¶
　　遥游因曾子固倅越劉貢父送以詩云君為逍遥¶
<pb:KR2k0044_WYG_047-3b>¶
　　游亭名本此¶
　㑹稽圖畵亭　寶慶㑹稽續志在通判北㕔卧龍齋¶
　　傍盡眺湖山之勝嘉定癸未沈繹作¶
　東亭　嘉泰㑹稽志府橋北古為餞客之地唐人如¶
　　宋攷功軰皆有東亭詩史魏公改築蓬萊館然邦¶
　　人猶謂之東亭(宋之問夜飲東亭詩春水鳴大壑/皓月吐層岑岑壑景色佳慰我逺)¶
　　(游心暗芳足幽氣驚棲多衆/音高興南山曲長謡横素琴)¶
　西亭　嘉泰㑹稽志在州治西北(孫逖宴越府陳法/曹西亭詩公府西)¶
<pb:KR2k0044_WYG_047-4a>¶
　　(巖下紅亭間白雲雪梅初度臘烟竹稍迎曛水木/涵層景簾櫳引霽氛江南逼歸思春雁不堪聞)¶
　惠風亭　輿地紀勝在府橋北今為公庫酒肆¶
　光候亭　嘉泰會稽志唐李訥餞崔侍御於此¶
　東武亭　李紳東武亭詩注在鏡湖即元相所建春¶
　　秋為競渡之所(嘉泰㑹稽志世傳龜/山自東武飛來因名)¶
　白樓亭　水經注重山上有白樓亭亭本在山下縣¶
　　令殷朗移置今處(太平寰宇記江夏太守宋輔於/山南白樓亭立學敎授又沛國)¶
　　(桓儼避地至㑹稽聞陳業賢候之不見留書繫白/樓亭柱而别名勝志常禧門外有白樓亭今地名)¶
<pb:KR2k0044_WYG_047-4b>¶
　　(白樓堰㑹稽記云亭/在山陰臨流映壑)¶
　柯亭　太平寰宇記千秋亭一名柯亭蔡邕宿此亭¶
　　仰觀椽竹知有竒響因取為笛一名高遷亭(於越/新編)¶
　　(按舊志以柯/橋寺為亭基)¶
　蘭亭　水經注浙江東與蘭谿合湖南有天柱山湖¶
　　口有亭號曰蘭亭亦曰蘭上里太守王羲之謝安¶
　　兄弟數往造焉太守王廙之移亭在水中晉司空¶
　　何無忌之臨郡也起亭於山椒極高盡眺矣亭宇¶
<pb:KR2k0044_WYG_047-5a>¶
　　雖壊基陛尚存太平寰宇記在山陰縣西南二十¶
　　七里輿地志云山陰郭西有蘭渚渚有蘭亭王羲¶
　　之所謂曲水之勝境(王羲之蘭亭集序永和九年/歲在癸丑暮春之初㑹於㑹)¶
　　(稽山陰之蘭亭修禊事也羣賢畢至少長咸集此/地有崇山峻嶺茂林修竹又有清流激湍映帶左)¶
　　(右引以為流觴曲水列坐其次雖無絲竹管絃之/盛一觴一咏亦足以暢叙幽情是日也天朗氣清)¶
　　(惠風和暢仰觀宇宙之大俯察品𩔖之盛所以游/目騁懷足以極視聼之娛信可樂也夫人之相與)¶
　　(俯仰一世或取諸懐抱晤言一室之内或因寄所/託放浪形骸之外雖趣舍萬殊静躁不同當其欣)¶
　　(於所遇暫得於已快然自足不知老之將至及其/所之既倦情隨事遷感慨係之矣向之所欣俯仰)¶
<pb:KR2k0044_WYG_047-5b>¶
　　(之間以為陳迹猶不能不以之興懐况修短隨化/終期於盡古人云死生亦大矣豈不痛哉每覽昔)¶
　　(人興感之由若合一契未甞不臨文嗟悼不能喻/之於懐固知一死生為虛誕齊彭殤為妄作後之)¶
　　(視今亦猶今之視昔悲夫故列叙時人録其所述/雖世殊事異所以興懐其致一也後之覽者亦將)¶
　　(有感於斯文王羲之蘭亭集詩二首代謝鱗次忽/焉以周欣此暮春和氣載柔詠彼舞雩異世同流)¶
　　(乃攜齊契散懐一丘仰視碧天際俯瞰渌水濵寥/閴無涯觀寓目理自陳大矣造化工萬殊莫不均)¶
　　(羣籟雖參差適我無非親謝安詩二首伊昔先子/有懐春游契兹言執寄傲林丘森森連領茫茫原)¶
　　(疇逈霄垂霧凝泉散流相與欣佳節率爾同褰裳/薄雲羅景物微風翼輕航醇醪陶丹府兀若游羲)¶
　　(唐萬殊混一理安復覺彭殤謝萬詩二首肆眺崇/阿寓目高林青蘿翳岫修竹冠岑谷流清響條鼓)¶
<pb:KR2k0044_WYG_047-6a>¶
　　(鳴音元蕚吐潤霏霧成陰司㝠卷陰旗句芒舒陽/旌靈液被九區光風扇鮮榮碧林輝翠蕚紅葩擢)¶
　　(新莖翔禽撫翰游騰鱗躍清泠孫統詩二首茫茫/大造萬化齊軌罔悟云同競異標㫖平勃運謀黄)¶
　　(綺隠几凡我仰希期山期水地主觀山水仰尋幽/人踪迴沼激中逵疎竹間修桐因流轉輕觴泠風)¶
　　(飄落松時禽吟長澗萬籟吹連峯孫綽詩二首春/咏登臺亦有臨流懷彼伐木宿此良儔修竹蔭沼)¶
　　(旋瀨縈丘穿池激湍連濫觴舟流風拂枉渚停雲/蔭九皋鶯語吟修竹游鱗戲瀾濤攜筆落雲藻微)¶
　　(言剖纎毫時珍豈不甘忘味在聞韶孫嗣詩望巖/懐逸許臨流想竒莊誰云真風絶千載挹餘芳郗)¶
　　(蕓詩温風起東谷和氣振柔條端坐興遠想薄言/游近郊庾友詩馳心域表寥寥遠邁理感則一㝠)¶
　　(然斯會庾藴詩仰想虚舟說俯歎世上賔朝榮雖/云樂夕斃理自因曹茂之詩時來誰不懷寄散山)¶
<pb:KR2k0044_WYG_047-6b>¶
　　(林間尚想方外賔迢迢有餘閒華茂詩林榮其鬱/浪激其隈汎汎輕觴載欣載懐桓偉詩至人雖無)¶
　　(懐應物貴有尚宣尼遨沂津蕭然心神王數子各/言志曽生發清唱今我欣斯逰慍情亦蹔暢袁嶠)¶
　　(之詩二首人亦有言得意則歡佳賔既臻相與游/盤微音迭咏馥焉若蘭茍齊一致遐想揭竿肆眺)¶
　　(華林茂俯仰晴川渙激水流芳醪豁爾累心散遐/想逸民軌遺音良可玩古人咏舞雩今也同斯歎)¶
　　(王元之詩松竹挺巖崖幽澗激清流消散肆情志/酣暢豁滯幽王凝之詩二首莊浪濠津巢步潁湄)¶
　　(㝠心真寄千載同歸烟煴柔風扇熈怡和氣淳駕/言興時游逍遥映通津王肅之詩二首在昔暇日)¶
　　(味存林嶺今我斯游神怡心静嘉會欣時游豁爾/暢心神吟咏曲水瀨淥波轉素鱗王徽之詩二首)¶
　　(散懐山水蕭然忘羈秀薄粲頴疎松籠崖遊羽扇/霄鱗躍清池歸目寄歡心㝠二竒先師有㝠藏安)¶
<pb:KR2k0044_WYG_047-7a>¶
　　(用羈世羅未若保冲真齊契箕山阿王渙之詩去/來悠悠子披褐良足欽超跡修獨往真契齊古今)¶
　　(王彬之詩二首丹崖竦立葩藻映林渌水揚波載/浮載沉鮮葩映林薄游鱗戲清渠臨川欣投釣得)¶
　　(意豈在魚王藴之詩散豁情志暢塵纓忽已捐仰/咏挹餘芳怡情味重淵王豐之詩肆盼巖岫臨泉)¶
　　(濯趾感興魚鳥安居幽跱魏滂詩三春陶和氣萬/物齊一歡明后欣時豐駕言映清瀾亹亹德音暢)¶
　　(蕭蕭遺世難望巖媿脫屣臨川謝掲竿虞說詩神/散宇宙内形浪濠梁津寄暢須臾歡尚想味古人)¶
　　(謝繹詩縱暢任所適回波縈游鱗千載同一朝沐/浴陶清塵徐豐之詩二首俯揮素波仰掇芳蘭尚)¶
　　(想嘉客希風永歎清響擬絲竹班荆對綺疏零觴/飛曲津歡然朱顔舒曹華詩願與達人遊解結遨)¶
　　(濠梁狂吟任所適浪流無何鄉孫綽後序古人以/水喻性有㫖哉非以渟之則清淆之則濁邪故)¶
<pb:KR2k0044_WYG_047-7b>¶
　　(振轡於朝市則充屈之心生閒步於林野則寥落/之意興仰瞻羲唐邈然遠矣近咏臺閣顧探増懐)¶
　　(聊於瞹昧之中期乎瑩拂之道暮春之始褉於南/澗之濵高嶺千尋長湖萬頃乃藉芳草鑑清流覽)¶
　　(卉物觀魚鳥具𩔖同榮資生咸暢於是和以醇醪/齊以達觀快然兀矣焉復覺鵬鷃之二物哉耀靈)¶
　　(縱轡急景西邁樂與時去悲亦系之往復推移新/故相換今日之迹明復陳矣原詩人之致興諒歌)¶
　　(咏之有由文多不載大畧如此所賦詩亦裁而綴/之如前四言五言焉西溪叢語蘭亭之會自右軍)¶
　　(太傅而次四十二人至唐大厯中朱廸吕謂吳均/等三十七人經蘭亭故地聨句有賞是文辭會歡)¶
　　(同癸丑/年之句)¶
國朝康熙三十四年¶
<pb:KR2k0044_WYG_047-8a>¶
聖祖仁皇帝命刑部員外郎宋駿業督工重建¶
御書蘭亭序刻石立亭上¶
　　適南亭　於越新編在山陰縣梅山頂宋熙寧中郡¶
　　　守程師孟創(陸佃梅山適南亭記會稽山川之秀/甲於東南自晉以來高曠宏放之士)¶
　　　(多在於此然山川之勝尚有鬱而未發者熈寧十/年給事中程公出守是邦有以梅山之勝告公蓋)¶
　　　(其地昔梅子真之所居也因至其上望之峯巒如/列間見層出烟海相值已而於山之高層築亭名)¶
　　　(曰適南取莊周大鵬圖南之義暇日領賔/飲而賞之恍若登蓬萊之上可謂竒矣)¶
　　鑑湖一曲亭　𢎞治紹興府志會稽賀監宅後為天¶
<pb:KR2k0044_WYG_047-8b>¶
　　　長觀宋守史浩建亭(嘉泰會稽志一曲亭/前競渡不減西園)¶
　　鏡湖南亭　元微之有宴鏡湖南亭詩¶
　　皇甫山亭　嘉泰會稽志孟東野賦皇甫秀才山亭¶
　　　詩云晴湖瀉峯鏡翠浪開萍蘚唐人多依鏡湖以¶
　　　為勝¶
　　袁秀才林亭　嘉泰會稽志在鏡湖中與方干别墅¶
　　　相近(方干題越州袁秀才林亭詩清邃林亭指畫/開幽巖别派象天台坐牽蕉葉題詩句醉觸)¶
　　　(藤花落酒杯白鳥不歸山裡去紅鱗多自鏡/中來終年此地為吟侣早起尋君薄暮迴)¶
<pb:KR2k0044_WYG_047-9a>¶
　覽勝亭　萬厯紹興府志在柯山上覽全湖之勝(黄/猷)¶
　　(吉柯山記亭前則萬峯羅拱其下則重淵澄浸此/於吾越當稱絶勝而方冊不載也張倬柯山覽勝)¶
　　(亭懐古詩維舟鑑湖曲湖水照層巘蒲稗相因依/鶩鳬戲平逺白雲天際來松壑怒濤捲一解塵垢)¶
　　(嬰捫陟忘足繭昔賢有遺事亭子久蕪蘚叢桂烟/未消疎篁露猶泫尚餘粉壁書俯仰若在眼富貴)¶
　　(齊嵩嶽愚哲信有辨凄迷謫仙莊惻愴羊公峴撫/景情鬱紆寄言聊自遣尚想化鶴來乘流弄清淺)¶
　息柯亭　山陰縣志在塔山東麓上有千峯閣¶
　臨池亭　戴表元臨池亭記右軍祠塾之别築也正¶
　　永和修禊處築亭者為東楚湯君垕¶
<pb:KR2k0044_WYG_047-9b>¶
　懷賀亭　寶慶會稽續志在鑑湖一曲史丞相建¶
　曲水亭　吕祖謙入越録天章寺葢王羲之之蘭亭¶
　　由右軍書堂百餘步至曲水亭云是羲之鵝池墨¶
　　池曲水蜿蜒若蚓必非流觴之舊歲久失其處耳¶
　犬亭　萬厯會稽縣志在犬亭山越王畜犬獵白鹿¶
　　以獻吳故曰犬山為犬亭¶
　陽春亭　越絶書山陰故水道出東郭從郡陽春亭¶
　　去縣五十里¶
<pb:KR2k0044_WYG_047-10a>¶
　王子敬山亭　嘉泰會稽志在雲門唐永淳二年春¶
　　王勃修禊於此(王勃修禊雲門獻之山亭序觀夫/天下四海以宇宙為城池人生百)¶
　　(年用林泉為窟宅雖朝野殊致出處異途莫不擁/冠葢於烟霞披薜蘿於山水况乎山陰舊地王逸)¶
　　(少之池亭永興新郊許元度之風月琴堂寥落猶/停隠遁之賔釀渚荒涼尚有適逢之客仙舟蕩漾)¶
　　(若海山之槎來羽葢㕘差似遼東之鶴起或昻昻/騁驥或汎汎飛鳬俱安名利之塲各得逍遥之地)¶
　　(而上屬無為之化下棲元邈之風永淳二年暮春/三月修禊事於獻之山亭也遲遲風景出沒媚於)¶
　　(郊原片片仙雲遠近生於林薄雜花將發非止桃/溪遲鳥亂飛有餘鸎谷王孫春草處處皆青仲統)¶
　　(芳園家家並翠於是攜㫖酒列芳筵先祓禊於長/洲却申文而促席良談吐玉長江與斜溪争流清)¶
<pb:KR2k0044_WYG_047-10b>¶
　　(歌遶梁白雲將紅塵並落他郷易感每悽恨於兹/辰羈客何情更歡娛於此日加以今之視昔已非)¶
　　(昔日之歡後之視今豈復今時之會人之情也能/不感乎宜題姓氏以傾懐抱使夫會稽竹箭則推)¶
　　(我於東南崑阜琳/瑯亦歸予於西北)¶
　溪山竒麗亭　紹興府志在府城東五雲橋跨溪¶
　好泉亭　輿地紀勝在會稽雍熙寺陸少師佃所題¶
　窆石亭　萬厯會稽縣志在禹廟之左¶
　思古亭　嘉泰會稽志會稽山永興公祠之側有茗¶
　　隖淘沙徑思古亭遺址(萬厯會稽縣志/在南鎮祠側)¶
<pb:KR2k0044_WYG_047-11a>¶
　越山亭　劉基有越山亭曉望詩¶
　分翠亭　涵虚亭　𢎞治紹興府志在蕭山縣蕭然¶
　　山上靖康元年令曾喜作¶
　望雲亭　心逺亭　適意亭　萬厯蕭山縣志並宋¶
　　乾道間邑人徐性建¶
　取石亭　萬厯蕭山縣志梁會稽丞江革在官不納¶
　　贈遺及還所乘舟輕易蕩乃取西陵岸石實之後¶
　　人構亭於江岸因名¶
<pb:KR2k0044_WYG_047-11b>¶
　一錢亭　兩浙鹽法志錢清鎮有劉太守祠祀漢劉¶
　　寵臨江有一錢亭¶
　麗句亭　名勝志唐詩人秦系所居在蕭山縣之秦¶
　　君里(戴叔倫題秦隱君麗句亭詩北人歸欲盡/獨自住蕭山閉戸不曾出詩名滿世間)¶
　會景亭　𢎞治紹興府志在蕭山縣廣慈院後有范¶
　　希文葉道卿元厚之沈存中題詠¶
　臨川亭　嘉泰會稽志在蕭山縣¶
　吳越兩山亭　名勝志蕭山北幹山其巔曰玉頂峯¶
<pb:KR2k0044_WYG_047-12a>¶
　　有吳越兩山亭𢎞治紹興府志宋景徳四年令杜¶
　　守一建題曰知稼亭元令尹性修之改今名萬厯¶
　　蕭山縣志今為四望臺(貝瓊吳越兩山亭記蕭山/尹侯本中築亭於北幹山)¶
　　(巔題曰吳越兩山亭葢岸江之山凡屬於吳者飛/舞闌楯之外岸海之山凡屬於越者環繞窗户之)¶
　　(間攅峯疊嶂或起而伏不可具狀攷之紀載越之/始封北至禦兒則錢塘亦越也吳勝越而取之然)¶
　　(吳卒為越禽越卒為楚禽皆不能有其地今侯之/登此亭也豈將覽兩山以寓懷古之思而已耶其)¶
　　(亦觀山之不遷也思固其守思崇其業思漙其澤/於民其庶幾乎薩天錫吳越兩山亭詩幹山孤亭)¶
　　(據磐石老我凭高興無極長松㕘天凝黛色空翠/滿山如雨滴長江中斷海門闢兩岸逺峰排劍㦸)¶
<pb:KR2k0044_WYG_047-12b>¶
　　(或蟠臥龍形或鼓丹鳯翼仙乘縹緲東海東徐福/樓船竟何益採藥人已陳鞭玉土有赤四海混一)¶
　　(車書同形勝何湏限南北吁嗟/霸業今誰在吳山越山長不改)¶
　芝亭　𢎞治紹興府志諸暨芝山坊唐令郭宻之作¶
　龜山亭　紹興府志在諸暨縣放生湖郭宻之建¶
　浣溪亭　於越新編在諸暨縣浣溪(黄溍浣溪亭詩/巧笑回頭異態)¶
　　(生明珠論斗比猶輕山圍故堞青蘿色水涌寒灘/白苧聲十萬甲兵寧畏敵尋常花草特傾城歸來)¶
　　(便作興亾鑒乞/與陶朱一舸行)¶
　芝泉亭　諸暨縣志在孝感山唐張萬和廬墓之所¶
<pb:KR2k0044_WYG_047-13a>¶
　句無亭　萬厯紹興府志國語曰句踐之地南至句¶
　　無今諸暨有句無亭¶
　釣隠亭　名勝志在餘姚縣秘圖山麓以嚴徵君名¶
　　(嘉靖餘姚縣志當翠竇秀野/兩亭之中北可望客星山)¶
　雩咏亭　於越新編在餘姚秘圖湖北元越帥劉仁¶
　　本建(劉仁本雩咏亭序至正庚子仁本治師餘姚/乃相龍泉之左麓州署之後山得神禹祕圖)¶
　　(之處水出巖罅瀦為方沼疏為流泉卉木叢茂行/列紫薇間以竹篁彷彿乎蘭亭景狀因作雩咏亭)¶
　　(以表之合甌越之士得四十二人同修褉事/因曰續蘭亭會云於越新編即翠竇亭故址)¶
<pb:KR2k0044_WYG_047-13b>¶
　噴珠亭　於越新編餘姚查湖有噴珠池宋元嘉中¶
　　李信構亭其間遺址尚存¶
　更好亭　於越新編在餘姚龍泉寺後宋高宗常登¶
　　此望風物曰更好云¶
　橘亭　蘇伯衡橘亭對越士陸孟文家於姚江之上¶
　　歴山之下治圃蒔橘構亭¶
　龍泉亭　喚仙亭　嘉靖餘姚縣志在龍泉山龍泉¶
　　寺後自山麓至絶頂背山面水為一邑佳處¶
<pb:KR2k0044_WYG_047-14a>¶
　千巖勝槩亭　萬厯上虞縣志宋令袁君儒於縣圃¶
　　垝垣上建亭¶
　照心亭　萬厯上虞縣志在尉廨射圃尉方申伯建¶
　觀風亭　萬厯上虞縣志在縣治西臨河淳祐中令¶
　　魏珉建今為水館亭¶
　仇亭　水經注上虞江有仇亭在縣東北一十里(萬/厯)¶
　　(上虞縣志今北鄉有柯/山溝疑即仇亭遺址)¶
　適越亭　萬厯上虞縣志在晝錦門外宋寶祐中令¶
<pb:KR2k0044_WYG_047-14b>¶
　　趙時徵建¶
　雙檜亭　寶慶會稽續志在上虞曹娥廟(會稽縣志/其上雙檜)¶
　　(甚/古)¶
　虛籟亭　𢎞治紹興府志在上虞縣宋杜思恭建¶
　一覽亭　萬厯上虞縣志在長者山之椒元張興創¶
　　以眺四山之勝¶
　楊亭　萬厯紹興府志吳黄門楊哀明居嵊縣𢎞訓¶
　　里開瀆作埭埭之西作亭亭埭皆以楊名¶
<pb:KR2k0044_WYG_047-15a>¶
　戴溪亭　嘉泰會稽志在嵊縣剡溪晉王子猷居山¶
　　陰夜雪初霽忽憶戴逵時在剡便乘小舟詣之造¶
　　門不前而退今人稱為戴溪邑令姜仲開建戴溪¶
　　亭後改興盡今復其故(王銍題戴溪亭詩碧玉仙/壺表裏清我來閒伴白雲)¶
　　(行四山迤邐青圍野一水蜿蜒緑遶城試問春來/觀秀色何如雨後聽寒聲昔人已寓烟霞外落日)¶
　　(空含萬/古情)¶
　嘯猿亭　𢎞治嵊縣志在東白山褚伯玉建¶
　天香亭　王十朋天香亭記汝南周君汝能堯夫得¶
<pb:KR2k0044_WYG_047-15b>¶
　　爽塏於剡山之陽挾雙溪之勝有巖桂蒼然成林¶
　　而亭乎其中真剡中絶景也¶
　星峯亭　嵊縣志在星子峰上每逢重九邦人多登¶
　　眺其上宋建¶
　宴休亭　𢎞治紹興府志在新昌治元令完顔從忠¶
　　建¶
　放鶴亭　輿地紀勝在新昌縣沃州山(沃州山西北/有支遁嶺即)¶
　　(支遁放/鶴處)¶
<pb:KR2k0044_WYG_047-16a>¶
　愛山亭　紹興府志在新昌盂塘山宋尚書黄度娛¶
　　親之所自為記¶
　濯纓亭　成化新昌縣志石城山有夾溪塘循塘而¶
　　行有白鷴塢濯纓亭未詳所建(新昌縣志/朱文公建)¶
　牧坡草亭　萬厯新昌縣志在珠浦元吕不用建¶
　飛翼樓　太平寰宇記按越城記六樓八門幷四水¶
　　門共十二門樓飛翼最高(沈立越州圖序飛翼樓/高十五丈范蠡所築以)¶
　　(壓强吳也飛翼一作龍翼輿地紀勝今望海亭是/其故址世號鼓吹樓唐庚登越王樓詩左綿城北)¶
<pb:KR2k0044_WYG_047-16b>¶
　　(長安道馬足翩翩人自老越王高樓藏道邊道上/行人迷不到樓前西日墮江紅一見如逢隣舍翁)¶
　　(向來何處識面目/應在杜陵詩句中)¶
　新樓　於越新編在使宅南白居易有和元微之新¶
　　樓北園偶集詩(李紳新樓詩戎容罷引旌旗卷朱/戸褰開雉堞高山聳翠微連郡閣)¶
　　(地臨滄海接靈鰲坐疑許宅驅雞犬笑𩔖樊妻/化羽毛惆悵桂枝零落促莫思方朔種仙桃)¶
　北樓　李紳有北樓櫻桃花詩¶
　望雲樓　晏公𩔖要在州東怪山上即句踐游臺¶
　披雲樓　寶慶會稽續志府廨有披雲望雲二樓俱¶
<pb:KR2k0044_WYG_047-17a>¶
　　唐時建(齊唐披雲樓詩元和文物盛羣賢曾借蓬/萊住列仙畵入簾櫳烟外寺鑑摇臺榭水)¶
　　(中/天)¶
　滿桂樓　杜鵑樓　寶慶會稽續志在府廨俱唐建¶
　　其跡已不可攷(李紳滿桂樓詩并序架樓城西南/臨眺於外盡見湖山别開外扉通)¶
　　(杜鵑樓不啟重扄清夜可以閑宴因以滿桂為名/也為憐湖水通宵望不學樊川却月樓惟待素規)¶
　　(澄滿鏡莫看纖魄挂如鈎卷簾方影侵紅燭繞竹/斜暉透碧流蕭瑟晩風聞木落此時何異洞庭秋)¶
　　(又杜鵑樓詩并序七年冬所造自西軒延架城隅/樓前植杜鵑因以為名杜鵑如火千房拆丹檻低)¶
　　(看晚景中繁艷向人啼宿露落英飄砌怨春風早/梅昔待佳人折好月誰將老子同惟有此花隨越)¶
<pb:KR2k0044_WYG_047-17b>¶
　　(鳥一聲啼/處滿山紅)¶
　和㫖樓　西溪叢語紹興臨街酒樓翟公遜為郡作¶
　西樓　萬厯紹興府志舊記云在山陰縣西(孫逖題/山陰縣)¶
　　(西樓詩都邑西樓芳樹間逶迤霽色繞江山山月/夜從公署出江雲晚對訟庭還誰知春色朝朝好)¶
　　(二月飛花滿江草一見湖邊/楊柳風遥憶青青洛陽道)¶
　望秦樓　見趙抃和程給事會稽八咏¶
　修竹樓　於越新編在會稽宋王英孫監簿所構對¶
　　秦望山(林徳暘修竹樓詩秦望諸峯入几看仙居/縹緲五雲端天高地逈三千界月白風清)¶
<pb:KR2k0044_WYG_047-18a>¶
　　(十二闌碧海氣侵珠珮濕明河影落玉簫/寒超然身在鴻濛上何必蓬萊跨紫鸞)¶
　高遷樓　太平寰宇記蕭山縣有高遷樓呉志云孫¶
　　䇿入都都人迎䇿於高遷¶
　聽潮樓　客越志在蕭山縣¶
　望烟樓　諸暨縣志在四十一都宋黄振每日登樓¶
　　望村中有未舉炊者往送之糧鄉人徳之因名¶
　舜江樓　嘉靖餘姚縣志在縣署譙門之南¶
　瑞雲樓　餘姚縣志在龍泉山北王文成所生之處¶
<pb:KR2k0044_WYG_047-18b>¶
　艤雲樓　紹興府志在嵊縣東曦門外下俯清流前¶
　　對疊嶂宋嘉定八年令史安之建¶
　花光水色樓　嵊縣志在金庭香爐峰之麓¶
　艤雪樓　𢎞治紹興府志在嵊縣北明心寺東麓宋¶
　　翰林學士高文虎建¶
　張氏藏書樓　紹興府志在嵊縣西清化鄉元處士¶
　　張鑰建(黄溍題張氏藏書樓詩木杪出飛樓仙山/在上頭可能無客至少為借書留芸草春)¶
　　(仍長虹光夜不收何如/試乘興一棹剡中舟)¶
<pb:KR2k0044_WYG_047-19a>¶
　來青樓　於越新編在新昌縣東宋㕘軍吕嶸建(紹/興)¶
　　(府志元末劉伯溫/吕不用讀書於此)¶
　蓬萊閣　名勝志在州治設㕔之後吳越錢王所建¶
　　舊記云蓬萊山正偶會稽(寶慶會稽續志蓬萊閣/在設㕔後臥龍山下章)¶
　　(楶作蓬萊閣詩序云不知誰氏創始按閣乃吳越/錢鏐所建楶偶不知爾淳熈元年其八世孫端禮)¶
　　(重修乃特揭於梁間云定亂安國功臣鎮東鎮海/兩軍節度使檢校太師侍中兼中書令食邑一萬)¶
　　(戸實封六百戸越王鏐建其名以蓬萊者葢因元/微之詩而始得名也自元祐戊辰章楶修之又八)¶
　　(十七年錢端禮再修又四十八年汪綱復修元稹/以州宅夸於樂天詩州城迴繞拂雲堆鏡水稽山)¶
<pb:KR2k0044_WYG_047-19b>¶
　　(滿眼來四面常時對屏障一家終日在樓臺星河/似向簷前落鼓角驚從地底回我是玉皇香案吏)¶
　　(謫居猶得住蓬萊張景修州宅蓬萊閣詩萬疊湖/山烟水濵朱門畵㦸間松筠登臨不踏紅塵路燕)¶
　　(景長居紫府春晝静欲驂風外駕夜寒疑是/月中身我慚白首方懷紱猶得蓬萊作主人)¶
　秦望閣　寶慶會稽續志府廨常衙㕔之上為秦望¶
　　閣不知作於何時趙抃嘗有詩熈寧前已有之矣¶
　清涼閣　寶慶會稽續志在府廨棣蕚堂下守洪邁¶
　　重修改為招山閣(𢎞治紹興府志閣後廊廡/名雲近廊宋守趙彥倓建)¶
　延桂閣　於越新編在府署清思堂側宋守趙彦倓¶
<pb:KR2k0044_WYG_047-20a>¶
　　建¶
　競秀閣　王十朋有州宅競秀閣詩¶
　曲水閣　𢎞治紹興府志在府廨(王十朋曲水閣詩/王謝蘭亭久寂寥)¶
　　(茂林修竹自蕭條蔣侯近代風流守曲水/流觴意亦高注太守蔣堂建今為飛葢堂)¶
　稽山閣　輿地紀勝在府治臥龍山東隅(寶慶會稽/續志有程)¶
　　(大昌賦刻/於梁間)¶
　鎮東閣　名勝志在府治左即舊子城之鎮東門(萬/厯)¶
　　(紹興府志宋元/以來名鎮東閣)¶
<pb:KR2k0044_WYG_047-20b>¶
　臨書閣　嘉泰會稽志會稽縣雲門寺有永禪師臨¶
　　書閣人來乞書戸限為穿用鐵裹之號鐵門限¶
　松風閣　戴表元松風閣記山陰王徳玉居州城之¶
　　東隅因臺池之秀林丘之勝横俯之以為閣而名¶
　　之以松風¶
　高風閣　嘉泰會稽志在餘姚縣廨令李祺壽建後¶
　　吳興施宿知縣事重新之據秘圖山之麓前對南¶
　　山為一邑佳處閣下為嚴公堂釣隠亭嚴光墓在¶
<pb:KR2k0044_WYG_047-21a>¶
　　其北也¶
　秘圖閣　嘉靖餘姚縣志在秘圖山麓下瞰秘湖已¶
　　乃改為翠竇亭¶
　中天閣　紹興府志在餘姚龍泉山王陽明聚講處¶
　四山閣　剡録縣治公㕔相直有四山閣¶
　齊雲閣　剡錄在西白山南齊褚伯玉建¶
　凝香閣　𢎞治紹興府志在新昌縣治元令完顔從¶
　　忠建¶
<pb:KR2k0044_WYG_047-21b>¶
　傳心閣　成化新昌縣志在石溪義塾張南軒為銘¶
　　朱文公䟦¶
　議善閣　嘉泰會稽志在新昌縣石待旦於萬卷堂¶
　　傍又置議善閣占山水之勝¶
　越王臺　萬厯紹興府志舊在種山東北今在臥龍¶
　　山之西嘉定十五年汪綱因小茆亭基址為之為¶
　　一郡登覽之勝曾耆年篆三大字刻於石(名勝志/蕭山西)¶
　　(陵亦有越王臺李曰詩西陵拱越䑓是也竇鞏南/遊感興詩來游欲問前朝事惟見江流去不回日)¶
<pb:KR2k0044_WYG_047-22a>¶
　　(暮東風春草緑鷓/鴣飛上越王臺)¶
　望月臺　寶慶會稽續志府廨舊有望月臺汪綱建¶
　　(王十朋望月臺詩明珠遥吐臥龍頭漸覺清光/萬里浮人望使君如望月要須如鏡莫如鉤)¶
　虞舜巡狩臺　述異記會稽山有虞舜巡狩臺¶
　望烏臺　拾遺記越王入吳有丹烏夾王而飛故其¶
　　霸也起望烏臺以表瑞(紹興府志今溫泉鄉鏡/湖旁山有望湖臺舊址)¶
　陶朱公釣臺　十道志在會稽縣南¶
　降仙臺　會稽三賦注皇覽云宛委山上有巨石如¶
<pb:KR2k0044_WYG_047-22b>¶
　　臺號曰降仙臺苗龍仙人於此上升¶
　呼鷹臺　於越新編在會稽石姥山相傳有異人登¶
　　巗呼鷹即下¶
　拜郊臺　諸暨縣志吳越武肅王建在大部義安二¶
　　鄉界¶
　靈女臺　嘉泰會稽志在諸暨縣東北(𢎞治紹興府/志在仙姑廟)¶
　　(側/)¶
　倚杖臺　會仙臺　諸暨縣志在五洩山¶
<pb:KR2k0044_WYG_047-23a>¶
　王𢎞之釣臺　萬厯紹興府志在上虞蘭芎山上虞¶
　　江有三石頭𢎞之垂釣於此¶
　任公子釣臺　嘉泰會稽志新昌縣南巖世傳任公¶
　　子釣魚之所一云在稽山門外(齊顗題南巖南巖/寺本滄海任公釣)¶
　　(臺也今巖側尚有任公/釣車石棺蛻骨存焉)¶
　吹笙臺　𢎞治紹興府志在嵊縣治宋建¶
　孔愉宅　水經注侯山孤立長湖中晉車騎將軍孔¶
　　敬康少時棲迹此山(嘉泰會稽志孔愉封餘不亭/侯為會稽三年營山陰湖南)¶
<pb:KR2k0044_WYG_047-23b>¶
　　(侯山下數畝地為宅山初無名以/愉來居故名侯山今為小隠山園)¶
　許詢宅　輿地紀勝舊宅在山陰今為能仁寺新宅¶
　　在永興太平寰宇紀會稽縣許君里在清風坊晉¶
　　徵士許詢之故宅(嘉泰會稽志詢父旼從元帝過/江遷會稽内史因居焉詢隠居)¶
　　(不仕東晉咸和六年捨山陰永興二宅為寺穆帝/時名山陰舊宅曰祗園今為能仁寺永興新宅曰)¶
　　(崇化縣西南四十里有慈雲寺縣西九十里有重/興院皆詢嘗所居也郡國志云會稽山南有許君)¶
　　(宅又許君里在會稽縣清風坊按皇甫冉詩云昔/聞元度宅門對會稽峯者謂山陰宅也王勃山亭)¶
　　(序云永興新郊許元度/之風月者謂永興宅也)¶
<pb:KR2k0044_WYG_047-24a>¶
　王羲之别業　嘉泰會稽志在山陰縣東北六里舊¶
　　傳戒珠寺是也舊經云羲之别業有養鵞池洗硯¶
　　池題扇橋存焉(紹興府志在山陰者為右軍别業/其宅則在嵊縣朱熹游戒珠寺悼)¶
　　(右軍故宅詩因山盛啓浮屠舍遺像仍留内史祠/筆塜近應為塔塜墨池今已化蓮池書樓觀在人)¶
　　(隨遠蘭渚亭存世幾移數紙黄/庭誰不重退之猶笑博鵞時)¶
　江彪宅　太平寰宇記山陰郭北有江橋晉江彪居¶
　　此(嘉泰會稽志江揔傳云揔於會稽龍華寺製修/心賦云晉䕶軍將軍彪昔蒞此邦卜居山陰都)¶
　　(陽里寺域則宅之舊基左江右湖面山背壑東西/連跨南北紆縈寢處風雲憑棲水月按晉書江彪)¶
<pb:KR2k0044_WYG_047-24b>¶
　　(傳永和中嘗為䕶軍將軍出補會稽内史當即彪/也按江橋因彪而名今郡人乃以為江文通故居)¶
　施肩吾宅　𢎞治紹興府志在山陰(陳堯佐過施肩/吾故宅詩幽居)¶
　　(正想飡霞客夜久月寒珠露滴千/年獨鶴雨三聲飛下巖前一株柏)¶
　嚴維宅　嘉泰會稽志嚴長史維宅唐大厯中鄭槩¶
　　裴冕等聨句賦詩與長史凡六人長史句云落木¶
　　秦山近衡門鏡水通以詩攷之可想見其處矣(山/陰)¶
　　(縣志在縣北長史村又云在鑑湖皇甫冉秋夜宿/嚴維宅詩昔聞元度宅門對會稽峯君住東湖下)¶
　　(清風繼舊蹤秋深臨水月夜半隔/山鐘世故多離别良宵詎可逢)¶
<pb:KR2k0044_WYG_047-25a>¶
　秦系宅　於越新編秦隠君系所居在會稽若耶溪¶
　　上(秦系將移耶溪舊居留贈嚴維詩雞犬魚舟裏/長謡任興行那邀落日醉已被逺山迎書笈將)¶
　　(非重荷衣著甚輕謝安/無箇事忽起為蒼生)¶
　朱山人别業　萬厯紹興府志在山陰縣南(劉長卿/送朱山)¶
　　(人歸山陰别業詩越州初罷戰江上送歸橈南渡/無來客西陵自落潮空城垂故柳舊業廢春苗閭)¶
　　(里相逢夕鶯/花其寂寥)¶
　唐翊宅　𢎞治紹興府志在府城新河坊翊宣和中¶
　　鴻臚少卿¶
<pb:KR2k0044_WYG_047-25b>¶
　陸游宅　山陰縣志宋寶謨閣待制陸游所居在三¶
　　山地名西村游自著居室記(於越新編三山在府/城西九里鑑湖中與)¶
　　(徐瓶鼎峙陸游所居陸游懐鏡湖故廬詩臨水依/山偶占家數間茆屋半欹斜雲邊腰斧入秦望雨)¶
　　(外舞簑歸若耶從宦只思乗下澤對人常悔/讀南華病來更怯還鄉夢頻鬻簾泉試露芽)¶
　　(謹按劍南詩集有以風月名小軒詩有漁隠堂獨/坐詩有北園雜詠詩有新築龜堂詩有新葺東軒)¶
　　(詩有小葺東園詩有晨起至參倚齋示子聿詩有/南堂夜興詩有老學菴北作假山詩冇魯墟詩自)¶
　　(注先太傅舊宅有道室詩自注予道室/以還嬰名之是皆宅中名也特拈出之)¶
　全后宅　名勝志會稽迎恩門外宋理宗母全后家¶
<pb:KR2k0044_WYG_047-26a>¶
　　也理宗童時育於母宅(萬厯紹興府志山陰浴龍/宫在迎恩門外虹橋理宗)¶
　　(童時與弟與芮浴於河余/天錫夢龍負舟即此地)¶
　鄭𢎞宅　水經注寒溪之北有鄭公泉漢太尉鄭𢎞¶
　　宿居潭側(太平寰宇記鄭𢎞所居/在會稽縣若耶溪東)¶
　陳囂宅　嘉泰會稽志漢太中大夫陳囂宅在禮遜¶
　　坊去會稽縣東二里初囂與紀伯為隣伯竊囂藩¶
　　地自益囂益徙地與之伯慚懼歸所侵地其中乃¶
　　為大路鴻嘉二年太守周君刻石旌表號曰義里長¶
<pb:KR2k0044_WYG_047-26b>¶
　　簷路¶
　鍾離意宅　嘉泰會稽志府城東會稽地有鍾離橋¶
　　漢鍾離意仕至尚書僕射此其所居¶
　王獻之宅　嘉泰會稽志在會稽縣南三十里晉義¶
　　熙三年有五色祥雲見安帝詔建雲門寺¶
　何充宅　嘉泰㑹稽志在會稽縣東南七十里充嘗¶
　　為會稽内史居此今福慶寺乃其舊宅¶
　郭偉宅　嘉泰㑹稽志晉驃騎大將軍郭偉宅在會¶
<pb:KR2k0044_WYG_047-27a>¶
　　稽縣東南大禹跡寺是也¶
　謝敷宅　嘉泰會稽志在㑹稽五雲門外一里或云¶
　　在雲門寺東唐僧靈一詩春山子敬宅古木謝敷¶
　　家又宋攷功雲門詩樵徑謝村北學井何巗東是¶
　　也(太平寰宇記餘姚縣南有四明山/高峰軼雲連岫蔽日即謝敷居所)¶
　何子平宅　紹興府志在會稽東土鄉劉宋何子平¶
　　仕為海虞令有孝行¶
　何允宅　名勝志齊何允仕至中書令後棄官隱會¶
<pb:KR2k0044_WYG_047-27b>¶
　　稽若耶山雲門寺後以逼隘不容學徒遂遷秦望¶
　　起學舍即林成園因巖為堵(嘉泰㑹稽志衡陽王/元簡守會稽時山發)¶
　　(洪水漂拔樹木此室獨存元簡/令鍾嶸作瑞室頌以旌羙之)¶
　江淹宅　太平寰宇記在㑹稽縣招賢坊(嘉泰會稽/志宅在招)¶
　　(賢坊又蕭山縣東北一百三十步有江淹故宅今/為覺苑寺寺前有夢筆驛亦以文通得名按文通)¶
　　(城中已有宅蕭/山者殆别墅也)¶
　　(謹按江淹故宅在山㑹者由江彪而訛也在蕭/山者由江總而訛也但諸志相沿已久姑錄之)¶
　陶𢎞景宅　於越新編會稽縣陶晏嶺陶𢎞景隠此¶
<pb:KR2k0044_WYG_047-28a>¶
　賀知章宅　嘉泰㑹稽志唐賀秘監宅在會稽縣東¶
　　北三里八十步後以宅為千秋觀¶
　徐浩宅　嘉泰㑹稽志在會稽縣五雲橋之東有遺¶
　　址存溪山竒麗過者猶屬目焉¶
　張志和宅　嘉泰㑹稽志元真子張志和隠居在郡¶
　　之東郭唐大厯中觀察使陳少游往見為終日留¶
　　表其居曰元真坊以門隘為買地大其閎號曰回¶
　　車巷(車陽志志和本名龜齡金華人兄鶴齡亦有/文學恐志和浪迹不返乃於㑹稽東郭買地)¶
<pb:KR2k0044_WYG_047-28b>¶
　　(結茅以居之一閉/竹門十年不出)¶
　方干宅　𢎞治紹興府志㑹稽縣澄波坊方干所居¶
　　(華氏攷古雄飛門巷雖改/故池未湮名曰方干池)¶
　齊唐宅　㑹稽三賦注少微山在五雲門外職方員¶
　　外郎齊唐所居(寶慶㑹稽續志唐天聖八年進士/致仕後家於鑑湖顧臨職方集序)¶
　　(鑑湖東北有山巋然公親率箕畚栽培其上而闢/其下為寢疏泉沼植花卉爲圃與湖之西南會稽)¶
　　(禹祠相望為山水竒偉之/觀自名其山曰少微山)¶
　趙宗萬宅　嘉泰㑹稽志在㑹稽縣東南照水坊宗¶
<pb:KR2k0044_WYG_047-29a>¶
　　萬字伸淵祥符中被召不赴求為道士即其家賜¶
　　羽衣以遂其志嘗有詩云斗懸金印心難動屏列¶
　　春山眼暫開蓋自述也¶
　張復初宅　萬厯蕭山縣志宋理宗勅建駙馬張復¶
　　初宅號張家府¶
　范蠡宅　於越新編在諸暨長山側今為翠峯寺(吳/處)¶
　　(厚諸暨浄觀院碑陶朱公俗傳諸暨人今浄觀院/其故居也鄉曰陶朱井曰鴟夷張蠙經范蠡舊居)¶
　　(詩一變姓名離百越越城猶在范家無/他人不見扁舟意却笑輕生汎五湖)¶
<pb:KR2k0044_WYG_047-29b>¶
　西施宅　太平寰宇記諸暨縣巫里句踐得西施之¶
　　所(萬厯蕭山縣志縣南有苧蘿山屬苧/蘿鄉山下有西施宅上有紅粉石)¶
　于吉宅　𢎞治紹興府志諸暨縣干溪吳方士于吉¶
　　所居¶
　楊維楨宅　名勝志諸暨縣烏芾山有鐵崖崖石如¶
　　鐵元末楊亷夫世居於此因以鐵崖為號¶
　虞國宅　嘉泰㑹稽志漢日南太守虞國宅按輿地¶
　　志云餘姚縣西有嶼山山南有虞國宅國在日南¶
<pb:KR2k0044_WYG_047-30a>¶
　　愛及民物出有雙雁隨軒秩滿還家雁與偕至其¶
　　宅今為百官倉¶
　黄昌宅　𢎞治紹興府志漢大司農黄昌宅在餘姚¶
　　黄橋南¶
　郗愔宅　名勝志虞國别墅在餘姚羅壁山洛陽人¶
　　云巖囿大勢具體金谷郗太尉愔遍遊諸境棲情¶
　　此地後以司空臨郡遂卜宅居之¶
　虞翻宅　嘉泰會稽志在餘姚縣靈緒山會稽記云¶
<pb:KR2k0044_WYG_047-30b>¶
　　昔虞翻嘗登此山望四郊誡子孫曰可留江北居¶
　　後世禄位當過於我聲名不及爾然相繼代興居¶
　　江南必不昌今諸虞氏由此悉居江北也¶
　賀循宅　於越新編賀墅在雲樓鄉晉賀循所居(岑/全)¶
　　(賀墅詩深村車馬驚鸞鶴散騎茆堂見杜/蘭氷玉自甘山水味漫勞甲第賜長安)¶
　虞世南宅　宋元禧虞家城舊宅記餘姚梅川鄉有¶
　　虞家城相傳為虞世南宅基按會稽記云虞國宅¶
　　在嶼山南而世南宅基在梅川鄉人自其盛者傳¶
<pb:KR2k0044_WYG_047-31a>¶
　　之但知國宅不知永興嘗居是鄉耳¶
　王冕宅　𢎞治紹興府志冕諸暨人𨼆餘姚九里山¶
　　種梅千樹自題為梅花屋¶
　孟嘗宅　嘉泰會稽志漢合浦太守孟嘗宅在上虞¶
　　縣南有孟宅橋又縣東有還珠門取合浦還珠之¶
　　義¶
　謝安宅　嘉泰會稽志謝安本傳云安寓居㑹稽與¶
　　王羲之及高陽許詢桑門支遁遊處相傳今上虞¶
<pb:KR2k0044_WYG_047-31b>¶
　　縣西南五十四里國慶寺乃太傅舊居山上有東¶
　　西二眺亭(寶慶㑹稽續志上虞東山文靖故居也/絶頂有謝公調馬路白雲明月二堂遺)¶
　　(址嘉泰㑹稽志東山因太傅而名者三一在臨安/一在金陵非故居之東山也惟始寧東山乃其故)¶
　　(居其證甚明世說王羲之與劉倓曰若安石東山/志立當與天下共推之注引續晉陽秋曰安石家)¶
　　(於㑹稽上虞縣優游山林六七年間徵召不至雖/彈奏相屬繼以禁錮晏然不屑也自咸康初辟召)¶
　　(不起高臥厯年所以放情丘壑正在此山自東漢/末析上虞之始寧鄉為始寧縣東晉有上虞始寧)¶
　　(二邑陽秋所/載得其實矣)¶
　謝元宅　水經注太康湖晉車騎將軍謝元田居所¶
<pb:KR2k0044_WYG_047-32a>¶
　　在右濵長江左傍連山平陵修通澄湖遠鏡於江¶
　　曲起樓樓側悉是桐梓居民號為桐亭樓盡升眺¶
　　之趣蘆人漁子汎濫滿焉湖中築路東出趣山路¶
　　甚平直山有三精舍高甍凌雲垂簷帶空俯眺平¶
　　烟杳然在下水陸寧晏足為避地之鄉矣(嘉泰會/稽志上)¶
　　(虞江有琵琶圻臨江有石牀名釣魚臺/為謝元所居之地田居當是舊居之訛)¶
　孫綽宅　孫綽遂初賦序經始東山建五畝之宅(世/説)¶
　　(孫綽賦遂初築室畎川自言止足之/分齋前種一株松柏手自壅治之)¶
<pb:KR2k0044_WYG_047-32b>¶
　葛洪宅　水經序三石頭丹陽葛洪遯世居之基井¶
　　存焉¶
　魏伯陽宅　名勝志上虞縣南百樓山魏伯陽居之¶
　周元吉宅　萬厯上虞縣志自金罍而南曰長者山¶
　　宋周元吉所居嘗賑突不烟者鄉人徳之因名¶
　戴逵宅　嘉泰會稽志戴公舊居剡中郗超每聞欲¶
　　高尚𨼆退者輙為辦百萬資并為造立居宇在剡¶
　　為戴起宅甚精整戴始往舊居與所親晝曰近至¶
<pb:KR2k0044_WYG_047-33a>¶
　　剡如官舍事見世說(𢎞治嵊縣志在剡源鄉有戴/溪後徙桃源鄉其村多戴姓)¶
　　(號戴村其遺氏也又孝節鄉/有别業遺址其地稱逵溪)¶
　王羲之宅　剡録在金庭山其子孫世居金庭之側¶
　　(裴通王右軍故宅記越中山水竒麗剡為最剡中/山水竒麗金庭洞天為最洞在縣東南循山趾右)¶
　　(去得小香爐峯峯在洞天北門谷抱山圍雲重烟/宻花光照夜而常晝水色含空而無底真天下絶)¶
　　(境也是以瑯邪王羲之家於此山書樓墨沼舊制/猶在至南齊道士禇伯玉於此山置金庭觀正當)¶
　　(右軍之家書樓在觀之西北墨池在殿之東北處/所遐深風景秀異即所謂赤城丹霞第六洞天者)¶
　　(也通以元和二年三月與二三道友裹糧而游登/書樓臨墨池但見山水之異其險如崩其聳如騰)¶
<pb:KR2k0044_WYG_047-33b>¶
　　(其引如肱其多如朋不四三層而謂天可昇再宿/而還以書樓闕壊墨池荒毁語於邑宰王公微王)¶
　　(氏子孫之在者理荒補闕使/其不朽即題兹實錄而已)¶
　阮裕宅　剡録裕居會稽剡山志存肥遯¶
　朱放宅　剡録放𨼆於剡溪徵辟皆不就¶
　張嵊宅　𢎞治嵊縣志在桃源鄉為梁侍中開府儀¶
　　同三司謚忠貞張嵊遺址¶
　王緒宅　𢎞治嵊縣志唐王緒居剡一曰王公别業¶
　　(皇甫冉送王緒還剡中别業詩不見閻山去何時/到剡中已聞成竹木更道長兒童籬落雲常聚村)¶
<pb:KR2k0044_WYG_047-34a>¶
　　(墟水自通朝朝憶/元度非是對清風)¶
　袁稠宅　𢎞治嵊縣志在剡溪(李端寄袁稠詩花洞/晚陰陰仙壇隔杏林)¶
　　(潄泉春谷冷搗藥夜窗深石上開仙酌/松間對玉琴戴家溪北住雪後去相尋)¶
　吳處士宅　𢎞治嵊縣志在溪嶼(賈島憶吳處士詩/半夜長安雨燈前)¶
　　(越客吟孤舟行一月萬水與千岑島嶼夏雲/起汀洲芳草深何當折松葉拂石剡溪陰)¶
　阮肇宅　寶慶㑹稽續志嵊縣南十里阮仙翁廟阮¶
　　肇故宅也(王十朋阮仙舊宅詩再入山中去烟/霞鎻翠微故鄉遺宅在何日更來歸)¶
　姚舜明宅　𢎞治嵊縣志在永富鄉為宋太師開國¶
<pb:KR2k0044_WYG_047-34b>¶
　　男姚舜明遺址¶
　李易宅　𢎞治嵊縣志在貴門里宋給事李易當宋¶
　　末𨼆於剡中初寓獨秀山下有卜築詩¶
　王銍宅　𢎞治嵊縣志在靈芝鄉銍忤賈似道去職¶
　　居剡自號雪溪居士(王銍自題幽居詩我家住在/剡溪曲萬壑千巖看不足却)¶
　　(笑當年訪戴人扁/舟一夜去何速)¶
　鳯林　華氏攷古在五雲門外世傳禹受圖籍時麟¶
　　游其庭鸞結其巢鳯凰鳴飛依於林木¶
<pb:KR2k0044_WYG_047-35a>¶
　南林　吳越春秋范蠡在越處女善劍隱於南林(嘉/泰)¶
　　(㑹稽志南林/在山陰縣南)¶
　雁田　晏公𩔖要夏禹與諸侯樂於此聖人之化感¶
　　於鳥獸故其地雁為田春披草根秋除其穗(名勝/志禹)¶
　　(廟下有鳥田吳越春秋云天美/禹徳使百鳥還為民田是也)¶
　采蓮田　萬厯㑹稽縣志若耶山下有采蓮田¶
　都䕶門　太平寰宇記在會稽縣南二里晉中將軍¶
　　王恬為會稽内史成帝問曰與誰同行恬曰將弟¶
<pb:KR2k0044_WYG_047-35b>¶
　　薈偕帝欲見之薈未有官於時法白衣不得見天¶
　　子因拜為都尉至郡别開此門出入時人貴之因¶
　　以官為號(名勝志督䕶門一作都督/今失其處豈即都賜門耶)¶
　雷門　太平寰宇記句踐所立以吳有蛇門得雷而¶
　　發以表事吳之意(嘉泰會稽志雷門上有大鼓圓/二丈八尺聲聞洛陽孫恩之亂)¶
　　(軍人斫破有/雙白鶴飛出)¶
　雙闕　山陰縣志在北門外闕外百步即雷門¶
　麋苑　名勝志會稽縣白鹿山謂之鹿野按吳越春¶
<pb:KR2k0044_WYG_047-36a>¶
　　秋乃越之麋苑也¶
　防塢　越絶書防塢越所以遏吳軍也¶
　朱室　水經注句踐百里之封西至朱室(嘉泰會稽/志朱室今)¶
　　(為朱室塢又謂在/浙江西岸未詳)¶
　古冶　嘉泰㑹稽志在州東南越王鑄劍之所¶
　越大市　萬厯紹興府志在郡城都亭橋秦漢時越¶
　　人於此為市即薊子訓賣藥處¶
　筆倉　輿地紀勝在會稽顯聖院有王子敬筆倉今¶
<pb:KR2k0044_WYG_047-36b>¶
　　一眢井¶
　陽明洞天　嘉泰會稽志在㑹稽縣宛委山洞外飛¶
　　來石下為禹穴傳云禹藏書處¶
　鏡湖一曲　太平寰宇記唐元宗朝秘書監賀知章¶
　　乞為道士還鄉勅賜鏡湖一曲(嘉泰會稽志賀知/章始求周宫湖數)¶
　　(頃詔賜鏡湖郯川一曲耆舊謂今東城南望為賀/家湖疑即剡川也其極目浩渺光景澄澈實東州)¶
　　(佳觀云山陰縣志鏡湖中道士莊亦知章所居上/虞賀墅亦嘗家焉其宅乃千秋觀此賜後所居也)¶
　裘氏義門　嘉泰會稽志平水雲門之間有裘氏自¶
<pb:KR2k0044_WYG_047-37a>¶
　　齊梁以來七百餘年無異㸑大中祥符四年用奏¶
　　旌表門閭所謂旌表門閭者唐以來有聽事步闌¶
　　前列屏樹烏頭正門閥閱一丈二尺烏頭二柱端¶
　　冐以瓦桶築雙闕一丈在烏頭門之南夾植槐柳¶
　　左右築臺高一丈二尺圬以白而赤其四角今裘¶
　　氏用此制自平水適雲門者皆得望其旌表¶
　書巢　𢎞治紹興府志宋陸游藏書處游自為記劍¶
　　南詩稿有書巢五詠(紹興府志按嘉泰志云越藏/書有三家曰左丞陸氏尚書)¶
<pb:KR2k0044_WYG_047-37b>¶
　　(石氏進士諸葛氏中興秘府始建嘗於陸氏親傳/其書而諸葛氏在紹興初頗有獻焉可知所蓄之)¶
　　(富矣陸氏書特全於放翁家其編目甚鉅諸葛氏/以其書入四明子孫猶能保之石氏當尚書時嘗)¶
　　(纂集前代古器為圖記亦無一不具其後頗弗克/守而從子大理正邦哲盡求得之於是為博古堂)¶
　　(博古之所有衆矣三家圖籍其二氏/嘗更廢遷而至今最盛者惟陸氏耳)¶
　五雲梅舍　於越新編在府城内會稽地(林景熙五/雲梅舍記)¶
　　(去越城東南三十里曰五雲村王自晉為江左著/氏淳祐景定間仕為顯官今臥龍府治之西是其)¶
　　(故第會陵谷變遷始各治别弟於東南隅誥院梅/山君即其居累土為山種梅百本復為堂而扁之)¶
　　(曰五雲/書舍)¶
<pb:KR2k0044_WYG_047-38a>¶
　梅花易洞　徐一䕫梅花易洞記山陰胡龍臣居越¶
　　王山下植梅數百株因名其處¶
　八仙家　寶慶會稽續志在會稽縣五雲門外地名¶
　　白塔嵇叔夜過越宿傳舍遇古伶官之魄而得廣¶
　　陵散¶
　鳯凰窠　會稽縣志在義峯山下旁有上凰下鳯村¶
　松花壇　𢎞治紹興府志在雲門唐大厯中嚴維吕¶
　　渭茶宴於此聨句有歲歲松花下今來草色平之¶
<pb:KR2k0044_WYG_047-38b>¶
　　句¶
　青藤書屋　山陰縣志明徐渭文長之居古藤尚存¶
　范蠡壇　於越新編在諸暨縣南九里¶
　珠林　諸暨縣志在五洩山¶
　讀書墩　名勝志餘姚縣栲栳溪傍有讀書墩宋莫¶
　　子純元岑安卿皆𨼆居於此¶
　粟里　㑹稽三賦注上虞有粟里舜時供儲於此¶
　石壁精舍　嘉泰會稽志上虞石壁山南對小山方¶
<pb:KR2k0044_WYG_047-39a>¶
　　正如樓世號鼔吹樓(謝靈運石壁精舍還湖中詩/昏旦變氣候山水含清暉清)¶
　　(暉能娛人游子憺忘歸出谷日尚早入舟陽已微/林壑斂暝色雲霞収夕霏芰荷迭映蔚蒲稗相因)¶
　　(依披拂趨南逕愉恱掩東扉慮淡物自輕/意愜理無違寄言攝生客試用此道推)¶
　顧墅　嘉泰㑹稽志上虞縣顧墅杜京産與同郡顧¶
　　歡在東山開舍授學世傳顧歡家墅在此一作故¶
　　墅¶
　劉氏義門　嘉泰會稽志熙寧十年趙清獻為守得¶
　　上虞劉承詔十世聚族聞於朝旌表門閭¶
<pb:KR2k0044_WYG_047-39b>¶
　獨孤處士山居　釋棲白有寄獨孤處士山居詩見¶
　　嵊縣志¶
　支道林放馬所　嘉泰會稽志在新昌縣東有放馬¶
　　澗道林𨼆居於此¶
　水竹所　成化新昌縣志在平壺之桂山宋陳雷所¶
　　營有縁就堂貯翠樓¶
　禹石船　太平寰宇記塗山有石船長一丈云禹所¶
　　乘者¶
<pb:KR2k0044_WYG_047-40a>¶
　禹廟梅梁　晏公𩔖要梁時修禹廟欠一梁木忽有¶
　　風雨浮一木至乃梅梁也(名勝志梁乃鄞縣大梅/山梅木張僧繇畵龍於)¶
　　(上後飛入鏡湖與龍/鬬乃以鐵索鎻於柱)¶
　秦皇酒甕　會稽三賦注在照湖東巨石狀如酒甕¶
　　時人謂之秦皇酒甕石(名勝志在㑹稽縣射的山/之趾有三石品峙形如甕)¶
　御史牀　輿地紀勝在州東四里虞翻為長沙桓王¶
　　所禮特設此牀以表賢客¶
　于闐鐘　竇庠于闐鐘歌注鐘在越靈嘉寺從天竺¶
<pb:KR2k0044_WYG_047-40b>¶
　　飛來(紹興府志靈嘉寺鐘按越中記此鐘本于闐/國寺鐘因風雨失鐘所在有天竺僧過于闐)¶
　　(識此鐘於越靈嘉/寺至今鎻在寺樓)¶
　龍松　𢎞治紹興府志府城雲門淳化寺西廡有葛¶
　　仙丹井有松如龍偃覆井上¶
　松花石　山陰縣志馬自然古蹟高四五尺大一圍¶
　　松木所化今在會元董玘宅中¶
　畵水壁　輿地紀勝蕭山覺苑寺後壁有胡舜臣畵¶
　　水(畵髓元詮舜臣與張著俱學/郭熙山水宋宣和畵院待詔)¶
<pb:KR2k0044_WYG_047-41a>¶
　翠峰寺墨竹　諸暨縣志翠峰寺殿後墨竹宋劉叔¶
　　懷所畵¶
　九枝樟　萬厯上虞縣志在崔公祠一本九枝五代¶
　　時物¶
　¶
　¶
　¶
　¶
<pb:KR2k0044_WYG_047-41b>¶
　¶
　¶
　¶
　¶
　¶
　¶
　¶
　浙江通志卷四十五¶
