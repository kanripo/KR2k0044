# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.856235
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷四十六
<pb:KR2k0044_WYG_045-1a>¶
欽定四庫全書¶
　浙江通志卷四十六¶
　古蹟(八/)¶
　　台州府¶
　古州城　赤城志按舊經云周囘十八里始築時不¶
　　可攷其舊基東自小鑑湖循清心嶺而南縈抱舊¶
　　放生池直接城山嶺古通越門土地廟處蓋今湖¶
　　昔地皆闉闍中物也後乃徙而縮之¶
<pb:KR2k0044_WYG_045-1b>¶
　州舊子城　臨海縣志在大固山始建時不可攷相¶
　　傳隋開皇時州治在山上城有三門南曰譙門東¶
　　曰順政門西曰延慶門故址尚存(王象祖修子城/記子城東自鼔)¶
　　(樓踰州學過東山閣包職官㕔厯玉霄亭入於州/之後山西自鼓樓介於内外班之間而長於内外)¶
　　(班曲而為洞門又曲而依於大城内外班/者錢氏有國時子弟為守親兵所居也)¶
　章安古城　名勝志在臨海縣東一百十五里即章¶
　　安鎮也(台州府志相傳即後漢章安縣治前冇水/即囘浦載赤城舊志新志則以為濵海薄)¶
　　(山魚龍所腥豺虎所穴非/可奠城市者未知孰是)¶
<pb:KR2k0044_WYG_045-2a>¶
　石鼓山柵城　臨海記臨海縣石鼔山舊有柵城唐¶
　　刺史李元奏置¶
　漢城　方輿紀要在黄巖縣北十里建置未詳(台州/府志)¶
　　(按舊志漢城去黄巖縣北十里有莆林郡城相/傳昔置莆林郡於此然未詳何時亦無經可攷)¶
　徐偃王古城　輿地紀勝在黄巖縣南三十五里大¶
　　唐嶺東外城周十里髙僅存二尺厚四尺内城周¶
　　五里有洗馬池九曲池故宫基崇十四級城上有¶
　　喬木可數十圍城東偏有偃王廟(台州府志偃王/古城在今太平)¶
<pb:KR2k0044_WYG_045-2b>¶
　　(縣西北三十五里又縣南五里有葉鮑二将軍廟/或謂即偃王将也按韓文衢州徐偃王廟碑偃王)¶
　　(走死彭城山下又曰偃王之走不之彭城之越城/之隅衢故越地也赤城新志謂周穆王時越猶未)¶
　　(通中國台去衢猶逺唐嶺又在台極南山谷中於/此築城以居何哉又今所謂古城者兩山相距不)¶
　　(一二里而謂城周十里其不足信/尤昭昭矣但相傳已久姑仍之)¶
　樂安縣舊城　萬厯仙居縣志唐上元二年始築樂¶
　　安縣城惟東西南三門東則文明樓西則義井頭¶
　　南則過街樓即舊址也¶
　寧海縣舊城　赤城志舊城在海游或云唐大厯間¶
<pb:KR2k0044_WYG_045-3a>¶
　　徙¶
　松門城　嘉靖太平縣志宋熙寧間置土兵設廵司¶
　　於此明洪武二十年置松門衛其故址尚存¶
　玉環古城　嘉靖太平縣志在玉環海島上與楚門¶
　　港隔洪武中徙縁海居民於内遂墟(樂清縣志近/縣有玉環城)¶
　　(玉環鄉南社洪武/中徙其民於内地)¶
　古州治　赤城志州治舊在大固山上今永慶院是¶
　　其處有子城故址焉後隨州徙(台州府志按舊州/㕔置於大固山屈)¶
<pb:KR2k0044_WYG_045-3b>¶
　　(光公居宅以其地勝立屈氏次子恵坦為太守改/家為州按恵坦呉人而臨海郡置於太元二年此)¶
　　(建立之始也後以峻不/可躋遂徙焉光公即晃)¶
　宋諸㕔　赤城志通判㕔在州西五十歩淳熙五年¶
　　通判管鋭重建添差通判㕔在州東四十歩舊為¶
　　判官㕔紹興十六年通判洪适改建判官㕔在州¶
　　東七十歩淳熙三年以舊比較務改建推官㕔在¶
　　州東五十歩嘉定三年推官趙師回重建録事㕔¶
　　在州南六十歩州院在焉宣和三年工曹陳槖建¶
<pb:KR2k0044_WYG_045-4a>¶
　　司理㕔在州南九十歩嘉定七年司理呉焯重建¶
　　司户㕔在州南五十歩宣和元年戸曹滕膺建司¶
　　法㕔在州南十歩淳熙九年司法朱孝倫重建支¶
　　鹽㕔在州東南報恩寺後開禧元年監官王栻以¶
　　都監倉改建廵轄遞舖㕔在崇和門外淳熙十年¶
　　廵轄趙舜舉建(謝雩台州司戸㕔壁記台州司戸/參軍唐至徳間著作郎鄭䖍嘗以)¶
　　(謫官居之今州城東偏猶以戸曹名巷國朝宣和/初滕君膺來創廨舍為屋三十楹榜曰戸曹㕔)¶
　宋推勘院　赤城志在州東南嘉定六年守俞建建¶
<pb:KR2k0044_WYG_045-4b>¶
　宋軍營　赤城志雄節第六指揮營在州東北天慶¶
　　觀前威果第六十指揮營在州東米倉前崇節第¶
　　三十一指揮營在州東南靖越門内牢城第十三¶
　　指揮營在州東都米倉前壯城指揮營在州東崇¶
　　和門内¶
　宋水軍營　台州府志在崇和門外東湖宋端拱二¶
　　年郡守張蔚建嘉祐中守徐億徙營入城¶
　宋貢院　赤城志舊貢院在州東先以韓運判宅址¶
<pb:KR2k0044_WYG_045-5a>¶
　　為之後徙兠率院殿柱間刻云終場三千人院據¶
　　山腹陟降不勝遂徙今地今院内有搴秀亭¶
　漢南部都尉治　元和郡縣志南部都尉本漢之回¶
　　浦鄉分立為縣後漢改回浦為章安(輿地紀勝回/浦縣即南部)¶
　　(都尉/治所)¶
　呉臨海郡治　嘉靖臨海縣志呉太平二年析章安¶
　　置臨海縣復分㑹稽東部六縣置臨海郡徙治章¶
　　安即今章安鎮¶
<pb:KR2k0044_WYG_045-5b>¶
　漢回浦縣治　方輿紀要臨海縣東一百十五里本¶
　　漢之回浦縣治後漢建武中改為章安縣(赤城志/即章安)¶
　　(城/)¶
　唐大郭營　明一統志臨海縣東有寨溪舊傳唐末¶
　　寇作遣方将軍駐兵於此側有大郭營¶
　宋新亭監　赤城志新亭鹽監在臨海縣東南六十¶
　　里按武烈帝廟記乾符二年新亭監給官莫從易¶
　　重建堂宇又九國志載元徳昭知台州新亭監¶
<pb:KR2k0044_WYG_045-6a>¶
　漢東甌國　晏公𩔖要東甌居海中今臨海永寧縣¶
　　也(黄巖縣志黄巖本東甌地萬厯寧海縣志漢立/閩君搖為王置東甌國後國徙乃以其地為回)¶
　　(浦是為東/部都尉)¶
　漢東部都尉治　方輿勝覽台州郡漢屬東甌國後¶
　　立為冶縣東漢末分冶縣為東南二部都尉東部¶
　　臨海即郡國志東部侯國¶
　唐永寧縣治　後漢書郡國志永寧永和三年以章¶
　　安縣東甌鄉為縣(名勝志唐上元二年復置永寧/縣則今之黄巖而改名則天授)¶
<pb:KR2k0044_WYG_045-6b>¶
　　(之元/年也)¶
　宋兵屯　台州府志黄巖縣西将旗嶺宋牟大昌屯¶
　　兵處又有軍營溪宣和中官軍禦寇結營於此¶
　唐洗馬潭寨　赤城志在天台縣西北下馬橋唐裘¶
　　甫之亂以天台國清寺建寨與馬敞墠三墩堂皆¶
　　諸将議事之所又有王軍塘為犒軍之所(台州府/志舊志)¶
　　(未有寨之名而今稱洗/馬潭寨未知何時也)¶
　唐石壘寨　赤城志在天台縣北五十里闗嶺上壘¶
<pb:KR2k0044_WYG_045-7a>¶
　　石為之唐廣徳元年王師討袁晁處今遺跡尚存¶
　宋始豐寨　天台縣志在赤城山西宋咸平元年建¶
　　(天台縣志有人於鎮國将軍廟基掘得古鏡文曰/始豐寨主鎮國大将雷曄造疑此廟即始豐寨基)¶
　晉樂安縣治　元和郡縣志晉分始平南鄉置樂安¶
　　縣唐上元元年復置於盂溪側萬厯仙居縣志晉¶
　　永和三年析始豐置樂安舊治在西郭演武場北¶
　　(仙居縣志縣址凡三遷今址起於宋建炎二年令/張亨所定舊志稱晉永和四年羊欣所遷誤也相)¶
　　(傳羊公時治在金家店宋令陳公襄時治在西郭/垟其巖老堂釣魚臺遺跡俱在舊治尚有存者方)¶
<pb:KR2k0044_WYG_045-7b>¶
　　(行可仙居縣㕔壁記仙居晉名始豐後析其南鄉/别為縣曰樂安仙居即樂安舊壤至上元間再廢)¶
　　(再置易曰永安而遷治盂溪即今縣舍也逮景徳/中改曰仙居以其洞天名山屏蔽周衛而多神仙)¶
　　(之宅因/以名焉)¶
　宋白塔寨　方輿紀要在仙居縣西三十五里宋宣¶
　　和中因寇亂置寨今為聚落¶
　晉寧海縣舊治　台州府志縣東五里白嶠山晉武¶
　　帝初置縣治於此萬厯寧海縣志晉初設於白嶠¶
　　唐徙海游永昌元年徙今里(錢惟演寧海縣新建/衙樓記眷惟靈壤實)¶
<pb:KR2k0044_WYG_045-8a>¶
　　(曰奥區地接天台路連石姥時生英秀代出神仙/一派桃源阮肇曾游之地千尋瀑布興公作賦之)¶
　　(邦軒檐半空烟霄咫尺欒栱交結丹漆相鮮晴曦/下照於觚稜翠巘四圍於爽塏雙扉洞啟宜駟馬)¶
　　(之並驅層構鼎新/若蜃雲之擎出)¶
　宋松門寨　台州府志太平縣松門山上宋時有松¶
　　門寨(潘伯修松門寨詩沙巷蛟涎白沙門/蜃氣平强弩支江斷長槍落日明)¶
　梅園　赤城志在臨海縣仙宫後¶
　茶園　雲笈七籖臨海蓋竹山舊傳葛元植茗於此¶
　　結廬而居焉¶
<pb:KR2k0044_WYG_045-8b>¶
　小鑑湖園　台州府志在臨海縣東湖北宋參政賀¶
　　允中先居天台萬年寺後寓此以唐賀知章自請¶
　　鑑湖一曲故名有占春堂枕流漱石二亭¶
　琪山園　臨海縣志舊名小寒山即南岡書院¶
　松隱園　萬厯天台縣志宋開府曹勛宅在北城外¶
　　嘉靖臨海縣志在縣之清潭山有明秀堂荘畔有¶
　　陂廣十餘里¶
　陳氏園　曾丰東巖堂記天台為二浙第一勝處今¶
<pb:KR2k0044_WYG_045-9a>¶
　　臨川陳公劃所辟城東數十畮而東西之東所掲¶
　　曰小瑶曰生秋曰𤓰風曰蜜露曰齊芳凡五西所¶
　　掲曰閙春曰見笑曰問開曰花嶼曰飲巢曰數紅¶
　　曰記好曰渉趣曰四友凡九其外則二堂突兀東¶
　　曰東巖五之㑹也西曰勝賞九之㑹也東巖則又¶
　　西勝之㑹歟自慶元丁已經始自為韻語樂章發¶
　　揮之園無遺景景無遺勝公名廣夀字成卿¶
　南園　萬厯天台縣志縣東門外有宋待制黄宜南¶
<pb:KR2k0044_WYG_045-9b>¶
　　園今廢為農田俗稱黄府園其宅在縣東一里¶
　小西湖園　赤城志仙居縣西有小西湖給事呉芾¶
　　所創延袤數里内有亭館凡十數(仙居縣志即今/石井之畫眉潭)¶
　　(呉芾蓄水為湖岸植桃/柳朱闌環繞誠勝地也)¶
　淡園　萬厯仙居縣志在縣北光明山之陽内有倚¶
　　嘯閣漣漪亭通幽處拜石軒諸勝宋張文肅公次¶
　　賢投閒處也¶
　東澗園　萬厯仙居縣志在城南東河宋提舉陳章¶
<pb:KR2k0044_WYG_045-10a>¶
　　引河水貫其中跨以虹橋叢以竹林有浮香羽波¶
　　諸亭及五松臺為邑名園之冠¶
　閬風園　崇禎寧海縣志在主簿署内劉次臯建¶
　雲海觀園　崇禎寧海縣志丹丘見於孫綽賦其地¶
　　有丁氏園名雲海觀(王綽雲海觀記丹丘列仙之/所萃松山丁君少雲即其所)¶
　　(居依山闢園回環曲折曰堂曰亭曰臺曰榭曰林/曰坡曰窩曰谷無慮二十餘具載於雪巢林景思)¶
　　(之賦咏至於竒詭特異之觀則自小垂虹而入跨/蓮蕩不知幾何畝有堂巋乎其上曰芙蓉此尤雪)¶
　　(巢之所長吟而永歌者龍川陳同甫一見輒心可/之距今五十有二年子植追想舊事因芙蓉故址)¶
<pb:KR2k0044_WYG_045-10b>¶
　　(敞為傑閣以雲海觀目之葢取坡公玉霄/雲海之詞以補先世之未為者子植名木)¶
　藥園　謝伋藥園小畫記余家舍之旁葺茅竹為園¶
　　總名之曰藥園下瞰黄甘塢後浸白蓮池有水芝¶
　　軒靈泉館挽衣寮潤畦亭劚青堂薜荔堦明珠菴¶
　　僧宗了畫為圖筆跡甚可喜¶
　丁園　嘉靖太平縣志在温嶺宋嘉祐間丁仲鎰創¶
　熙春館　赤城志在府治淳熙十六年守史彌正建¶
　天台館　赤城新志在府治南一百三十歩宋紹定¶
<pb:KR2k0044_WYG_045-11a>¶
　　中倉使葉棠建(赤城志俗/名行衙)¶
　嘉祥館　赤城志在州東五十歩舊號小行衙¶
　泰安館　石公孺臨海泰安館記紹興六年徽猷孫¶
　　逸建¶
　望海館　臨海記臨海宴室山上有越王望海館¶
　亭山館　赤城志在黄巖縣南瀕河慶元五年令常¶
　　濬孫建¶
　澄江館　黄巖縣志在黄山樓側宋紹定二年令趙¶
<pb:KR2k0044_WYG_045-11b>¶
　　汝駉建并記¶
　靈溪館　正徳天台縣志唐靈溪館在縣東(許渾發/靈溪館)¶
　　(詩山多水石窮一葉似漁翁鳥浴寒潭而猿吟暮/嶺風雜英垂錦繡衆籟合絲桐應有曹溪路千巖)¶
　　(萬壑中鄭巢靈溪館詩孤吟疎雨絶荒館亂峯前/曉露棲危石秋萍滿敗船溜從華頂落樹與赤城)¶
　　(連已有求閒意/來期在暮年)¶
　金庭館　名勝志在桐栢山北許邁與王逸少書云¶
　　自山隂至臨海多金庭玉堂仙人芝草是也¶
　白鷗荘　王士性白鷗荘自記余郭東溪頭小隱處¶
<pb:KR2k0044_WYG_045-12a>¶
　　也得二洲三島有白石山房空濤閣緑雲亭蓮社¶
　　竹籬茆舍夕陽塢先月墩嘉樹臺白龍溪芙蓉城¶
　　三星石曲水瀨竹林精舍小祗林雲碓卧雲坪忘¶
　　歸石是地為宋秘閣陳良翰之故居¶
　靜鎮堂　方輿勝覽在州治唐李嘉祐為守竇常贊¶
　　之有雅登郎位靜鎮方州之句故名¶
　君子堂　赤城志在靜鎮堂之前太平興國三年畢¶
　　文簡士安來守真宗有君子之稱故名(尤袤題府/署君子堂)¶
<pb:KR2k0044_WYG_045-12b>¶
　　(詩堂堂文簡公一世䕫與臯君子哉若人此言聖/所褒遺愛在斯民誰能薦牲牢獨有坐嘯地清風)¶
　　(仰彌/髙)¶
　節愛堂　輿地紀勝在州治君子堂右赤城志舊名¶
　　燕豫淳熙四年守尤袤重建改今名(尤袤節愛堂/記過靜鎮堂)¶
　　(之左少南為方池並池而南牆壁障礙敗屋傾欹/問諸故老曰此昔之燕豫堂也池舊有橋横縱齊)¶
　　(度其東為草堂今皆毁撤後人因基築臺以望月/其下枕池為小閣名曰清平臺亦漸頽圯余既徙)¶
　　(臺於參雲亭之後榜曰匿峰以望北山更作堂曰/樂山以望西山之秀而池光山色且蔽於閣而不)¶
　　(得見也乃徙閣於池之南因燕豫堂之基别為堂/曰節愛取節用愛人之義旁為扶廊而上與樂山)¶
<pb:KR2k0044_WYG_045-13a>¶
　　(堂通池之北石崖盤踞土壤所壅疏剔理脈發露/呈顯如枕股膊如覆囷廩如黿鼉之背負土而出)¶
　　(西望連岡叠嶂如擁鬟髻如展旌斾如風檣陣馬/排闥而入其南則帢幘二峯角立明秀若偉丈夫)¶
　　(冠劍而坐雙塔亭亭影插半天於是仰山俯池逺/樹近石環列先後若相拱揖烟消日出層樓飛閣)¶
　　(浮虚跨空如展圖畫如望蓬萊之雲氣也夫昔人/經始莫不相山川之宜一定而不可易後人見其)¶
　　(蔽而不能復也始出已意變易之遂使昔之勝槩/日就湮沒今余非獨能有所璔創也大抵無改前)¶
　　(規無廢後觀覺天宇開明巖壑爭秀林木水鳥皆/有喜色而後知昔人之規模可因而不可變也尚)¶
　　(告來者嗣有葺焉始欲跨池為橋/池上有老梅惜不忍伐遂不復作)¶
　霞起堂　赤城志在靜鎮堂後淳熙三年守尤袤建¶
<pb:KR2k0044_WYG_045-13b>¶
　　取孫綽賦赤城霞起之句(台州府志明天啟/中改為霞起樓)¶
　凝思堂　輿地紀勝在霞起堂後淳熙中守尤袤建¶
　雙巖堂　赤城志在凝思堂後慶厯八年守元絳建¶
　　(謝伋雙巖堂詩霾没雙巖已百年班班勝事漫流/傳幸陪佳客揮犀塵還欠傾城舞繡筵故老風流)¶
　　(寒似鐵月卿英妙筆如椽拂衣/便欲故山去復恐眼中無此賢)¶
　樂山堂　輿地紀勝在清平閣下淳熙中守尤袤建¶
　和青堂　輿地紀勝在州治¶
　與清堂　陳塤與清堂記台州録事㕔舊有挹翠堂¶
<pb:KR2k0044_WYG_045-14a>¶
　　趙君汝回作郡葺而新之更曰與清¶
　青青堂　石公孺青青堂記㑹稽陳槖徳應司台之¶
　　工曹事㕔之西為小堂植竹數百竿命之曰青青¶
　　即録事㕔是也¶
　登瀛堂　輿地紀勝在倅㕔慶元三年通判趙彦衛¶
　　以欽廟所賜唐十八學士像刓於壁故名¶
　景沂堂　歳寒堂　赤城志並在通判㕔(李宗勉重/修台州通)¶
　　(判㕔記㕔事穹隆堂宇顯敞廊廡纚麗戸牖爣閬/總為楹三十有四舊有芝秀承其左登瀛景沂歳)¶
<pb:KR2k0044_WYG_045-14b>¶
　　(寒處其右堂後山巒鬱律林木青葱自蓮風閣登/萬壑風烟最為竒勝旁列雲水梅榭雲海嵐闗無)¶
　　(非嘯咏游息之所迎風納月恍若/蓬壺觀者愕眙屹為千里壯觀)¶
　清閟堂　赤城志在添差通判㕔通判洪适建於分¶
　　繡閣之下(洪邁寄題清閟堂詩昔聞王子猷借宅/亦種竹此君固可喜人亦清不俗伯氏)¶
　　(貧而癯一飯不飽肉堂前自經始護此無盡緑一/官嵗强半餘日如轉燭待其長稚子而已牽歸轂)¶
　　(何由享嘉䕃償我志願足/應煩彼邦人日報平安福)¶
　遺直堂　赤城志在推官㕔後熙寧中孔文仲為從¶
　　事手植檜於堂後越八十年其甥曾幾來為守因¶
<pb:KR2k0044_WYG_045-15a>¶
　　掲今名(曾幾題遺直堂詩三孔吾渭陽猶及見仲/叔堂堂舍人公再拜但喬木長身一庭中)¶
　　(勁氣九霄上思公立/朝時凜凜不可尚)¶
　虚照堂　平心堂　琴堂　嘉靖臨海縣志並在縣¶
　　治内宋淳熙中令彭仲剛新之並有詩¶
　孔先堂　赤城志在臨海縣簿㕔嘉定七年主簿趙¶
　　汝駉建(葉適孔先堂銘非籍不有惟籍乃守先聖/所止後學敢繆臨海之邑龠米寸帛必信)¶
　　(必實以/作民極)¶
　景樞堂　赤城志在臨海尉㕔内淳熙六年尉葉卨¶
<pb:KR2k0044_WYG_045-15b>¶
　　建以王淮先為尉後位丞相故名(赤城志論尉㕔/在州東四里地)¶
　　(據形勝其前秀巒環峙曠野平鋪後有峯屹/然龍囦水瀉出其右是以為吏者多通顯云)¶
　瞻節堂　赤城新志在郡城朝天門外元泰定間郡¶
　　守趙鳳儀建¶
　共樂堂　輿地紀勝在郡城外東湖台州府志宋慶¶
　　元三年郡守劉坦之改名知樂¶
　緑猗堂　赤城新志在臨海城門張哲齋建(文天祥/緑猗堂)¶
　　(詩并引予自海舟登台岸至城門張氏葢國初時/名将永徳之後主人號哲齋闢堂教子扁曰緑猗)¶
<pb:KR2k0044_WYG_045-16a>¶
　　(為賦八句義方堂上看窓戸翠玲瓏研裏雲壇月/席間淇水風清聲隨地到直節與天通庭玊森如)¶
　　(筍干霄/雨露功)¶
　清心堂　民和堂　赤城志在黄巖縣治紹興中令¶
　　楊煒建堂名曰清畏後令胡璉去畏字改名清軒¶
　　後令劉鼎孫又改曰清心并建民和堂於縣圃(鄭/伯)¶
　　(熊清軒詩樹蕙餘百畝蓻蘭當路岐清風一披拂/香氣無不知紉為楚纍佩辱我幽靚姿小草生澗)¶
　　(底雨露無恩私不入兒女玩嵗晚/得自持所以古君子清徳畏人知)¶
　歡顔堂　黄巖縣志在縣㕔後宋嘉定元年建¶
<pb:KR2k0044_WYG_045-16b>¶
　香逺堂　赤城志在黄巖縣丞㕔舊名紫翠軒嘉定¶
　　十五年丞趙彦珽更今名(左緯香逺堂詩試捲朱/簾看青山冇幾重崢嶸)¶
　　(秋色老蒼莽暮烟濃未辨清猿處遥/知白鳥蹤藍田無此景留盼只雙松)¶
　王公客堂　太平寰宇記臨海仙石山有館土人謂¶
　　之王公客堂兩邊有石歩廊王方平所游之地¶
　李商隱著書堂　輿地紀勝黄巖縣西崇報寺靈石¶
　　傍有唐李義山著書堂¶
　金山堂　輿地紀勝黄巖縣金山上鋭下闊宛若金¶
<pb:KR2k0044_WYG_045-17a>¶
　　字王侍郎居安築堂面之號金山堂¶
　秀野堂　王曕叔有題台人秀野堂詩見王梅溪集¶
　靜治堂　樓鑰靜治堂記丁君大榮宰天台闢縣治¶
　　之左為堂請書扁且求記焉¶
　平心堂　赤城志在天台縣治淳熙三年令薛洪建¶
　瑞萱堂　赤城志在天台縣治乾道二年令李異建¶
　　嘉泰二年令丁大榮得粟一莖六穂更名瑞粟堂¶
　髙察書堂　萬厯天台縣志縣北察嶺與金地嶺接¶
<pb:KR2k0044_WYG_045-17b>¶
　　漢髙察所隱之處舊有讀書堂故址¶
　顧歡書堂　天台勝蹟録天台顧儒嶺舊名東岇有¶
　　齊顧歡讀書堂(天台縣志今普/慶寺即其故址)¶
　太白堂　王士性遊天台山記度華頂有王右軍墨¶
　　池上為太白堂其堂前有三娑羅樹四月花開如¶
　　芍藥(賈詩太白書堂詩太白千載豪神遊渺湖海/漠漠此山中而有書堂在崖斷緑蘿深澗寂)¶
　　(寒泉灑撫景一懐/思彷彿瞻雲采)¶
　雙清堂　天台縣志在大隱峰宋錢厚之建王銍記¶
<pb:KR2k0044_WYG_045-18a>¶
　玊輝堂　王士性遊天台山記巾子山半為玊輝堂¶
　　登堂見靈江來自西北環抱於前¶
　雷峯堂　天台勝紀在興國寺上傍有智顗繙經臺¶
　巖老堂　名勝志在仙居縣治宋皇祐元年令陳襄¶
　　建(輿地紀勝按陳襄仙居詩自注云嘗鑿池引水/經竹林間以環流釣翁名臺習坎嘉魚名亭未)¶
　　(知在縣治何處今不可攷矣陳襄巖老堂詩手持/養性書此地學樵漁身𩔖龍蛇蟄情深木石居先)¶
　　(迷成逺復正靜得中虛何/必求深隱幽䝉是所廬)¶
　安樂堂　赤城志在仙居縣治紹興中令杜師旦建¶
<pb:KR2k0044_WYG_045-18b>¶
　秀岐堂　仙居縣志在縣治宋慶元中令尤棐建¶
　愛山堂　仙居縣志在縣治宋嘉定中令董履道建¶
　衆樂堂　仙居縣志在縣圃宋淳熙中令唐仲温建¶
　鼎山堂　赤城新志仙居縣西有桐江書院宋方斵¶
　　本唐方干之裔因朱熹因行部過此為書鼎山堂¶
　　扁王十朋為書東南道學世家¶
　鑑玊堂　台州府志在仙居南峯宋蔣應雷構理宗¶
　　賜榜(仙居縣志應雷祖覺軒與朱晦菴游鑿山南/桃花洞築書院於上王魯齋詩云藥鼎香浮)¶
<pb:KR2k0044_WYG_045-19a>¶
　　(栖鶴寺書堂影壓釣魚船郭磊卿詩云鳥飛/塔畔雲低樹忽聽清流棹客船皆紀實也)¶
　三瑞堂　方輿勝覽政和四年洪皓為寧海主簿建¶
　　時以荷花桃實竹幹並有連理之瑞已而生子适¶
　　故名(洪适以貳車行縣過三瑞堂詩久已馳魂夢/今登三瑞堂故山有喬木近事話甘棠展驥)¶
　　(慚充位占熊憶問祥白/雲留不住極目是吾鄉)¶
　寳勅堂　崇禎寧海縣志宋提刑羅適建¶
　赤城書堂　王應麟赤城書堂記寧海之先賢曰赤¶
　　城先生羅公徳業為元祐名臣踰二百年前進士¶
<pb:KR2k0044_WYG_045-19b>¶
　　胡君元叔倡率鄉人倣古閭塾之制即公游息之¶
　　地創為書堂令鄉之俊秀子弟淑艾之¶
　新田書堂　赤城新志在寧海宋石斗文建¶
　月桂齋　名勝志在台州郡署唐垂拱四年月中桂¶
　　子降台州司馬孟説冬官侍郎狄仁傑以聞(互見/公署)¶
　集寳齋　赤城志在州治清平閣右舊在雙巖堂左¶
　　治平四年守葛閎建集葛元司馬承禎柳公權及¶
　　近世名人翰墨刻其間嘉定元年守李兼徙今處¶
<pb:KR2k0044_WYG_045-20a>¶
　依正齋　趙師囘台州推官重建㕔事記舍人孔公¶
　　在官日庭植雙檜後曾文清命其堂曰遺直賦詩¶
　　十二章有百年依正直之句榜其齋曰依正(孔公/見前)¶
　　(遺直/堂)¶
　舫齋　黄巖縣志在縣治宋開禧中令趙汝伯建¶
　雪齋　寧海縣志在閬風里宋逸民劉次臯吟室¶
　雙瑞軒　赤城志在郡圃内赤城竒觀後嘉定四年¶
　　守黄㽦以粟九穂麥兩岐故名¶
<pb:KR2k0044_WYG_045-20b>¶
　持節軒　趙師囘台州推官重建㕔事記依正齋之¶
　　西闢小軒手種梧竹名以持節¶
　與清軒　趙汝囘重建録事㕔記寳慶二年余來為¶
　　録事植竹數十更挹翠軒曰與清¶
　　(謹按台州府志慶元四年趙師回為添差通判嘉/定初有趙思回為推官而無趙汝回疑舊志録此)¶
　　(記有/誤也)¶
　擁青軒　瘦軒　赤城志並在臨海縣治瘦軒嘉定¶
　　十六年令朱中直建¶
<pb:KR2k0044_WYG_045-21a>¶
　思隱軒　林仰臨海縣尉㕔思隱軒記金華王季海¶
　　作臨海尉葺舊屋用梅子真故事名曰思隱軒¶
　廣軒　方輿勝覽州東南巾子山北有廣軒下瞰闉¶
　　闍南眺郊藪市㕓山川之盛一目俱盡¶
　蹙雲軒　方輿勝覽在巾子山(台州府志/作礙雲軒)¶
　無倦軒　黄巖縣志在縣㕔東宋蔡範題¶
　雙檜軒　台州府志黄巖趙占龜家有軒面雙檜人¶
　　呼為雙檜隱士宣和中寇亂相戒無犯是軒¶
<pb:KR2k0044_WYG_045-21b>¶
　藍光軒　趨稼軒　輿地紀勝在仙居縣南峰有南¶
　　塔二軒下瞰大溪(葉翥藍光軒詩出郭纔咫尺便/覺山意幽招提立絶頂寳塔凌)¶
　　(空浮小軒足娯客下有清溪流翠岫供逺眺直欲上/明雙眸平蕪草肥軟飽飼眠呉牛沙頭水色靜飛)¶
　　(馴白鷗人稀日亭午野渡横孤舟坐久意逾爽吹/袂風颼颼想當三伏天凜然如素秋乗興偶登覽)¶
　　(不謂成勝游平生志所願一壑與一丘脚力到佳/處須作信宿留南峯只在眼不必勞㝠搜當時輞)¶
　　(川圖景物有此不學責守所見出處/各異謀淵明亦髙哉未肯屈督郵)¶
　至元軒　葉翥有至元軒詩見仙居縣志(翥宋紹興/中為縣尉)¶
　梅軒　萬厯寧海縣志在尉㕔嘉定十六年尉葉象¶
<pb:KR2k0044_WYG_045-22a>¶
　　翁建(徐允翀梅軒詩香老虬枝古花開/傍短扉昨宵微雪灑四檻玉鱗飛)¶
　不負軒　萬厯寧海縣志在治南塘頭宋趙孟禮建¶
　　存髙宗勅贊¶
　東嶼軒　嘉靖太平縣志在金山下宋王居安作¶
　松桂軒　嘉靖太平縣志在洞黄元黄谷春所居又¶
　　有集怡樓陳鏗有記¶
　參雲亭　赤城志在州治山上慶厯七年守元絳建¶
　　前有羅漢樹頗竒怪(元絳參雲亭記州治據大固/山介天台栝蒼之間北直大)¶
<pb:KR2k0044_WYG_045-22b>¶
　　(海潮汐遡江薄城而羣山阸束水不得肆慶厯五年/夏海溢漂室廬明年余來守兹土拊視凋瘵乃循)¶
　　(周官聚養萬民之法招徠安輯之因新城出帑金/以購材募工旬嵗而功既乃取賸材於二山之交)¶
　　(作雙巖堂縁山椒作參雲亭天空地逈萬象在下/射有長圃飲有曲水日為文酒之樂州人縱游鼔)¶
　　(舞於庭除之下春秋之法興/作始事必書予是以為之記)¶
　駐目亭　天台要覽慶厯七年元絳守台作駐目亭¶
　　於山上憑髙眺逺極為曠朗¶
　玉霄亭　赤城志在參雲亭左紹興十七年守曾惇¶
　　建取玊霄峰而名尤袤有記嘉定十六年守齊碩¶
<pb:KR2k0044_WYG_045-23a>¶
　　修後軒¶
　舒嘯亭　輿地紀勝在參雲亭後赤城志舊名匿峰¶
　　淳熙四年守尤袤建紹熙元年守江乙祖更今名¶
　澄碧亭　名勝志在靜鎮堂左舊名興移¶
　解纓亭　赤城志在參雲亭東嘉定四年守黄㽦建¶
　瑞蓮亭　赤城志在節愛堂前池心舊名玉虹嘉定¶
　　四年守黄㽦以平橋獲瑞蓮更今名¶
　雲海亭　台州府志宋時通判㕔上有雲海亭¶
<pb:KR2k0044_WYG_045-23b>¶
　萬壑風烟亭　方輿勝覽在倅㕔後赤城志在山上¶
　　萬山拱揖一江演迤井邑粲然在目最為竒勝慶¶
　　元三年通判趙彦衛建(陳觀重建萬壑風烟亭記/官舍負大固山余舊聞有)¶
　　(亭得登臨之勝暨來丞郡公退尋訪即斯/亭故基敞為一堂基闢於新名承其舊)¶
　舞漪亭　赤城志在添差通判㕔清閟堂後¶
　飛躍亭　呉子良飛躍亭記臨海縣治北里許小坡¶
　　蜿蜒號環翠山旁瀕驛河紹興二年令黄君凖始¶
　　面山鑿池又築亭負山而臨池名之曰飛躍¶
<pb:KR2k0044_WYG_045-24a>¶
　石橋亭　元豐九域志葢竹山有石橋天台記云橋¶
　　上有小亭橋龍形龜背駕在壑上有兩澗合流於¶
　　橋下洩為瀑布(輿地紀勝/在臨海縣)¶
　秀野亭　臨海記在縣東普濟院後其地多梅花(元/絳)¶
　　(秀野亭詩亭占青山口郊原四望平遥林連崦黒/白水隔田明翠麥波濤動飛泉劍佩輕長年便野)¶
　　(趣擬欲/解塵纓)¶
　樵夫亭　王士林樵夫亭詩注在東湖中¶
　東湖亭　赤城志在臨海縣東湖上乾道五年建¶
<pb:KR2k0044_WYG_045-24b>¶
　浣月亭　馮甦東湖書院記臨海東湖正中為湖山¶
　　寺寺南為浣月亭其北為樵雲閣¶
　流杯亭　輿地紀勝在東湖共樂堂之前(赤城志錢/守暄立址)¶
　　(於湖心水光山色為春夏行樂勝/境台州府志𢎞治中改名薰風)¶
　皇華亭　飛仙亭　赤城志郡城中津橋北即皇華¶
　　真人上昇處又有飛仙亭在其傍¶
　隔塵亭　輿地紀勝臨海縣東掖山上有隔塵亭(石/象)¶
　　(之隔塵亭詩山椒亭榭適徘徊一片煩襟覺/頓開若有塵埃何處隔此中自是少塵埃)¶
<pb:KR2k0044_WYG_045-25a>¶
　飛蓋亭　黄巖縣志在縣治宋嘉定中令陳夢建建¶
　淨凉亭　黄巖縣志飛蓋亭北宋嘉定中令趙湜建¶
　傳香亭　謝直黄巖縣尉㕔記宅之西翼以憇者曰¶
　　傳香之亭¶
　雲波亭　赤城新志在黄巖縣酒税務側宋紹興中¶
　　令楊煒建¶
　方山亭　台州府志黄巖縣永寧山俗號方山山下¶
　　有亭夾岸梅花綿亘十餘里不絶¶
<pb:KR2k0044_WYG_045-25b>¶
　擘翠亭　黄巖縣志黄巖縣靈巖有飛瀑垂崖而下¶
　　宋慶元四年令常濬孫亭其上曰擘翠(赤城新志/樊川書院)¶
　　(為晦菴先生與南湖方山二杜公講/學之地旁有擘翠亭亦先生所建)¶
　來鶴亭　赤城新志在黄巖縣委羽山元劉徳元建¶
　二公亭　黄巖縣志在靈巖黄綰建以待王陽明湛¶
　　甘泉者¶
　少谷亭　黄巖縣志在翠屏黄綰為鄭善夫來訪因¶
　　建此亭以待之¶
<pb:KR2k0044_WYG_045-26a>¶
　多錦亭　赤城志在天台縣圃嘉定中令邵繼元建¶
　墨池亭　列秀亭　天台縣志在華頂峰王羲之墨¶
　　池上¶
　浮盃亭　鄭至道天台劉阮洞記迎陽峰之下有石¶
　　偃於山腹寺僧因石址結亭於上¶
　阮郎亭　天台勝紀在天台羊愔嘗遊崖上舊有字¶
　　世傳劉阮所題愔醉亭畔七日方醒夢食青靈芝¶
　　嗣後日可行數百里¶
<pb:KR2k0044_WYG_045-26b>¶
　濺珠亭　赤城志天台桐柏山瀑布巖下有瀑布蔽¶
　　巖状若垂蜺數百丈宋時有濺珠亭(天台縣志又/名噴雪亭)¶
　曇華亭　王士性遊天台山記石梁山壁對峙一巨¶
　　石如長虹横架廣不盈咫前臨萬仞壑上游澗水¶
　　二並流墮石梁下上有曇華亭楹半外垂王龜齡¶
　　碑刻存焉¶
　先照亭　赤城志在天台縣石橋菴應真閣傍¶
　佇真亭　天台山方外志在石梁下恵濟潭側(天台/縣志)¶
<pb:KR2k0044_WYG_045-27a>¶
　　(禱雨祈龍舊於曇華亭後以其憑/髙視下乃建亭於潭側而禱焉)¶
　許來亭　響空亭　瞻風亭　方廣亭　盧濬遊石¶
　　橋諸山記石橋下有諸亭悉歸草萊矣¶
　雨華亭　天台山方外志在國清寺後巖¶
　棲鳳亭　輿地紀勝天台縣北紫籜山與天台接舊¶
　　名竹山唐天寳中明皇夢竹山神來翼日有鳳翔¶
　　之異因名瑞峰上有棲鳳亭¶
　流花亭　天台山方外志在桃源¶
<pb:KR2k0044_WYG_045-27b>¶
　金波亭　天台勝紀在墨湖上¶
　善利亭　天台縣志在桐柏嶺上有石臼泉注其中¶
　　清甘可愛舊柱上有題云建炎四年拱衛大夫博¶
　　州防禦使前充髙麗國信使韓衍記¶
　凝香亭　送紫亭　列逺亭　萬厯仙居縣志並在¶
　　縣後圃俱宋淳熙中令唐仲温建¶
　真趣亭　仙居縣志在縣治宋嘉定中令董履道建¶
　第一香亭　萬厯仙居縣志在丞㕔後¶
<pb:KR2k0044_WYG_045-28a>¶
　盡美亭　名勝志仙居縣福應山得邑地之勝陳述¶
　　古名曰福應朱晦菴更名盡美宋紹熙中建亭於¶
　　上(張景修/為記)¶
　斗起亭　赤城志仙居縣萬安院後有萬竹源左昇¶
　　崇岡重巒複嶺如屏列可眺可詠舊有斗起亭宋¶
　　建炎中左丞薛昻居之¶
　緑筠亭　台州府志在仙居縣韋羌山上¶
　涵青亭　萬厯仙居縣志南峯山桃花洞最擅山水¶
<pb:KR2k0044_WYG_045-28b>¶
　　之勝古有涵青亭¶
　翫景亭　明一統志仙居縣景星山萬仞壁立宋令¶
　　陳襄建亭¶
　東山亭　楊崈有題東山亭詩見仙居縣志(崈宋大/觀中令)¶
　　(仙/居)¶
　前山亭　楊筠有題前山亭詩見仙居縣志(筠宋紹/興中令)¶
　　(仙/居)¶
　鎮亭　赤城志在寧海縣西北八十里台明越三界¶
<pb:KR2k0044_WYG_045-29a>¶
　　間¶
　岸幘亭　赤城志在寧海縣圃宋建炎元年令魏賁¶
　　建¶
　雲錦亭　萬厯寧海縣志在治西圃蓮池中(徐允翀/雲錦亭)¶
　　(詩亭立波心小芙渠繡綺紋/似裁千片錦散作一池雲)¶
　交翠亭　輿地紀勝在寧海簿㕔宋政和五年主簿¶
　　洪皓建(洪适題交翠亭詩三十年中事鸞棲築小/亭寒聲長新籜清閟拂疎櫺水轉前時緑)¶
　　(山濃逺處青重來勤/問訊此别記秋螢)¶
<pb:KR2k0044_WYG_045-29b>¶
　瀛巖亭　輿地紀勝在寧海縣東崖㟧險絶下蘸海¶
　　中上有小亭石壁刻瀛巖二字(崇禎寧海縣志二/字為宋令髙逑襲)¶
　　(明書髙述登瀛巖詩懸崖塔影蘸寒川落木鐘/聲渡野船潮去潮來幾朝暮不移一片白鷗天)¶
　柘浦亭　赤城志在寧海縣傍紫溪鐵場¶
　適志亭　崇禎寧海縣志在治西宋慶元四年主簿¶
　　胡宗建¶
　蟠松亭　寧海縣志在梁王寺前宋令方懋烈建¶
　會緦亭　嘉靖太平縣志縣西北王城山北有緦山¶
<pb:KR2k0044_WYG_045-30a>¶
　　舊名杜山有會緦亭¶
　夀台樓　王象祖夀台樓賦序倉使寳謨葉公再造¶
　　台之明年作樓於舊栝蒼之上扁以夀台欲此城¶
　　與台星長久為民之意無窮也宋紹定己卯落成¶
　和豐樓　赤城志在天台館南宋慶元四年守葉籈¶
　　建¶
　多㫖樓　赤城志在三酒務北宋慶元四年守葉籈¶
　　建¶
<pb:KR2k0044_WYG_045-30b>¶
　神秀樓　陳耆卿神秀樓記台州九門各有樓神秀¶
　　獨南峙更雄麗焉丞相趙忠定自太史守台時建¶
　半江樓　台州府志在臨海縣城外舊名映江樓¶
　宴海樓　陳函煇跋傅郡公宴海樓記樓在郡南城¶
　　敵樓之上¶
　丹鳳樓　台州府志臨海縣葢竹山上有丹鳳樓為¶
　　游覽之勝¶
　八景樓　舊址無攷(髙似孫八景樓記山水之壮莫/如海風物之神亦莫如海六鼇)¶
<pb:KR2k0044_WYG_045-31a>¶
　　(出沒三山沐浴乾坤一碧萬頃天琛水怪鮫室珠/宫何有何無秘怪恍惚不可一景名也陳君堯章)¶
　　(甘棲其濵凡海情状以智受之為其游息之物髙/明之具雖未得拍斯闌固已翛然望蓬萊之雲氣)¶
　　(懐乗桴/之壮游)¶
　摘星樓　赤城志在黄巖縣治燕堂後宋嘉定四年¶
　　令楊圭重建¶
　黄山樓　黄巖縣志在縣治北利渉橋南宋宣和間¶
　　令王然建(名勝志宋參/政樓鑰書)¶
　　(謹按明一統志作令楊圭建考台州職官志王然/以宣和四年令黄巖而楊圭以開禧中為令則此)¶
<pb:KR2k0044_WYG_045-31b>¶
　　(樓或是圭重修圭與樓鑰同時故為書/榜而建樓之始當是王然一統志誤也)¶
　明徳樓　赤城新志在天台張可敬建(徐一夔明徳/樓記吾邑張)¶
　　(可敬氏一日手一卷見余於授經之堂發而視之/則前内翰鄱陽周伯温甫所篆明徳樓三字周公)¶
　　(以篆書名世而此三字端勁圓潤得斯氷之妙已/而問樓之面勢與名樓之義可敬進曰吾居在邑)¶
　　(中先大父為處州學官而歸爰作兹樓以務窮理/盡性之學適周内翰過天台嘗登吾樓為書此三)¶
　　(字掲之楣間以/示正學之有在)¶
　棲雲樓　張存遊國清寺記樓最為幽勝¶
　脊青樓　萬厯仙居縣志在縣署元至元中建¶
<pb:KR2k0044_WYG_045-32a>¶
　友菊樓　萬厯仙居縣志在縣南硃溪宋吕六松構¶
　齊清樓　曹質有齊清樓詩見仙居縣志(質宋皇慶/中令仙居)¶
　清風樓　萬厯寧海縣志在縣尉署舊名一覽宋紹¶
　　熙中尉馬逈建¶
　翠微閣　赤城新志在郡城巾山上宋寳祐中守趙¶
　　與諲建(戴復古巾子山翠微閣詩雙峯直上與天/參僧共白雲棲一菴今古詩人吟不盡好)¶
　　(山無數/在江南)¶
　清平閣　輿地紀勝在州治節愛堂右山下賀允中¶
<pb:KR2k0044_WYG_045-32b>¶
　　以守蕭洽清平而名(黄閣清平閣記客遊乎郡治/彷徉四顧有閣翬飛上冠新)¶
　　(亭下臨清池可以觀政可以燕賔可以賞心而娛/情郡侯黄公所築也既成而掲以清平取梁太守)¶
　　(蕭洽為政之㫖問其名則參政賀公之所命也其/書則戸侍錢公之筆挹清風之徐來瞰平波之不)¶
　　(興左顧右盼朋体儷美豈直登玊霄上參/雲為極目之榮觀而已哉公名章字仲微)¶
　凝香閣　赤城志在靜鎮堂左宋嘉定六年守俞建¶
　　建¶
　見山閣　輿地紀勝在州宅後¶
　東山閣　赤城新志在郡治東¶
<pb:KR2k0044_WYG_045-33a>¶
　蓮風閣　赤城志在通判㕔宅堂後側有流花渚漾¶
　　花池後有翠麓¶
　分繡閣　方輿勝覽在添倅㕔通判洪适建(洪适分/繡閣記)¶
　　(天台郡踐山作郛而餘麓及屹立之峯廢不可廬/者亦十一二故官寺民區鮮鉅麗之所十數年中)¶
　　(監州始有以員外置者僑於城之巽隅距黄堂七/百歩而贏其職業之商讞僚宷之謁請不足以為)¶
　　(便乃徙幕曹之舍為今所居與正員相東西焉然/規恢下窄榮奥埃墨無復明軒虚牖尚佯敞豁之)¶
　　(勝獨東偏有地斗大培基建閣以夏四月課材閲/月而斤斧論功其髙四尋衡袤二十有七尺南北)¶
　　(不及者九之一羣山縈環垂光獻狀可以分繡名/風籜雲梢映燭左右目其堂曰清閟閣之後舊有)¶
<pb:KR2k0044_WYG_045-33b>¶
　　(蔬畦更以嘉葩中穿小池可容蒲荷登臨亘望則/巖姿之四時烟霏雲采之隱見茂木敷隂幽禽喈)¶
　　(聲過耳娛目景與意㑹閒日觴朋命寀奕/棋援琴放歌灑然不自覺其在塵坌中也)¶
　髙閒閣　舊址無考(趙師回台州推官㕔事記宋嘉/定二年余為推官重建㕔事齋)¶
　　(閣思昔達尊嘗入此幕如正獻何公天性超融/其詩冇髙共白雲閒志尚可想乃扁閣曰髙閒)¶
　觀閣　赤城志在州東順感院後(趙企題觀閣詩一/上危梯一解顔重)¶
　　(岡複嶺四周環山川盡出登臨外天地都歸俯仰/間飛鳥直隨雙目斷游雲嘗與片心閒文書了却)¶
　　(無餘事日午/須來日落還)¶
　標霞閣　赤城志在天台縣治宋嘉泰初令丁大榮¶
<pb:KR2k0044_WYG_045-34a>¶
　　建¶
　玊霄閣　名勝志天台山玊霄峰下有小閣臨官道¶
　　傍陸游名之曰玉霄閣(陸游玉霄閣詩竹輿衝雨/到天台緑樹隂中小閣開)¶
　　(榜作玉霄君會否/要知小吏按行來)¶
　翠微閣　萬厯仙居縣志在南峰北麓宋張樸構¶
　梅臺　方輿勝覧在郡圃赤城竒觀前宋開禧元年¶
　　守錢文子建下臨巨壑有梅數十本¶
　觀蒼臺　赤城志在通判㕔後山上後改為雲水亭¶
<pb:KR2k0044_WYG_045-34b>¶
　月臺　赤城志在通判㕔宅堂右宋嘉定十四年通¶
　　判何洙築¶
　閬風臺　輿地紀勝臨海縣北天門山西麓拔起千¶
　　仞上有閬風臺(王士𢎞登閬風臺詩碧落簫音隔/彩霞閬風臺見地仙家手攜青杖)¶
　　(萬年竹髻插錦桃千嵗花月上髙松留白鶴雲封/古洞毓丹砂中天絶頂無人到流水華源莫放槎)¶
　容光臺　黄巖縣志在縣署宋嘉定中令蔡範建¶
　見山臺　謝直黄巖縣尉㕔記四明楊璘尉黄巖宅¶
　　西有地平曠累臺以望山¶
<pb:KR2k0044_WYG_045-35a>¶
　吹簫臺　臨海記黄巖聖巖山有子晉巖相傳王子¶
　　晉吹簫其上¶
　問松臺　赤城志在天台縣治宅堂後有大松如偃¶
　　葢舊為松風亭宋嘉泰三年令丁大榮築為臺¶
　瓊臺　王士性遊天台山記自桐柏行五里至瓊臺¶
　　臺在大壑之心石山空起状如削瓜下俯百丈潭¶
　丹丘臺　正徳天台縣志東横山方頂上¶
　竹溪釣臺　天台志要在縣東南六里溪南下黄有¶
<pb:KR2k0044_WYG_045-35b>¶
　　徐竹溪書院竹溪釣臺在其傍¶
　望月臺　摘星臺　慶雲臺　萬厯仙居縣志並在¶
　　景星巖葢邑之最勝處宋吳康肅嘗讀書其地¶
　偃松臺　台州府志在仙居縣東嶺臺下舊有大松¶
　　䕃數畝為人所伐旁發一枝不數年而成圍¶
　望海臺　嘉靖太平縣志在緦山會緦亭側¶
　鄭公臺　台州府志太平縣靈湫山傍¶
　許邁宅　台州府志臨海縣葢竹山有石室晉許邁¶
<pb:KR2k0044_WYG_045-36a>¶
　　嘗宅於此舊傳漢末有陳仲林等四人入此山得¶
　　道(余爽玉京洞許邁宅詩東臨滄海宴羣仙誤入/桃源小洞天一局殘碁消幾刻老龍鬚甲巳蒼)¶
　　(然/)¶
　陶𢎞景宅　赤城志在臨海縣燈壇觀舊經云陶𢎞¶
　　景結廬於此¶
　顧況宅　輿地紀勝在臨海況有臨海所居詩¶
　鄭䖍宅　輿地紀勝在州東戸曹巷以唐鄭䖍為戸¶
　　曹日居此¶
<pb:KR2k0044_WYG_045-36b>¶
　葉裕宅　台州府志唐殿中侍御史葉裕舊居台城¶
　　後棄官隱寧海縣之東倉¶
　閭邱氏宅　臨海記臨海閭邱山昔有逸民閭邱氏¶
　　居此故以名山¶
　綦宗禮宅　台州府志在臨海治東宋紹興中綦内¶
　　翰宗禮以忤秦檜謫台居此¶
　秦國長公主宅　台州府志在郡城東北隅宋仁宗¶
　　第十女南渡時尚存髙宗極尊禮之奉居台州子¶
<pb:KR2k0044_WYG_045-37a>¶
　　錢忱孫端禮曾孫象祖開禧三年守李兼為建美¶
　　徳坊今石柱尚存¶
　于履宅　台州府志後唐于履隱居不仕居黄巖葉¶
　　茶寮山自號藥林¶
　謝伋宅　台州府志伋上蔡人參政克家之子宋紹¶
　　興初侍父寓居黄巖靈石後居三童號藥寮居士¶
　徐中行宅　黄巖縣志在委羽山與其子庭筠皆宋¶
　　髙士今稱二徐宅¶
<pb:KR2k0044_WYG_045-37b>¶
　左㻫宅　黄巖縣志在邑東桂林橋㻫兄弟皆中第¶
　　故名叢桂坊¶
　林鼐宅　葉適二林墓誌二林黄巖之大儒鼐字伯¶
　　和鼒字叔和今表其所居曰景賢坊(黄巖縣志在/邑東景賢巷)¶
　池從周宅　黄巖縣志在縣治西街¶
　彭龜年椿年宅　黄巖縣志在邑東南¶
　王居安宅　黄巖縣志在縣東巖魁坊俗呼郟家巷¶
　　(嘉靖太平縣志居安字資道/宅在方巖鄉大溪金山之南)¶
<pb:KR2k0044_WYG_045-38a>¶
　車若水宅　黄巖縣志在謳韶¶
　趙師雍宅　黄巖縣志在西橋¶
　杜範宅　台州府志在靈巖(黄中徳重修杜清獻公/祠堂記丞相台之黄巖)¶
　　(人宋淳熙元年生於杜曲里後葬/於黄杜嶺即其山為造五鳳樓)¶
　褚伯玉宅　徐靈府山居記在天台桐柏觀之小嶺¶
　柳泌宅　晏公類要天台觀東有柳泌宅基(天台山/方外志)¶
　　(丹霞小洞在天台縣西北唐柳泌授州刺史不之/郡於此修藥今天台觀是其所居也赤城志天台)¶
　　(縣福聖觀前對靈溪其東有/柳泌使君宅號紫霄山居)¶
<pb:KR2k0044_WYG_045-38b>¶
　司馬承禎宅　晏公類要桐柏觀白雲先生之居唐¶
　　景雲中為司馬子微置¶
　徐靈府宅　天台山方外志縣西北方瀛山唐長慶¶
　　中徐靈府居此¶
　鄭至道宅　正徳天台縣志在闗嶺宋令鄭至道去¶
　　任邑人攀戀不忍舍遂留家焉今其裔猶有存者¶
　杜京産宅　正徳天台縣志在招隱嶺¶
　賀允中宅　天台志要在萬年寺西¶
<pb:KR2k0044_WYG_045-39a>¶
　潘子善宅　萬厯天台縣志縣西思賢橋因宋儒潘¶
　　子善故宅而名¶
　劉伭宅　正徳天台縣志晉黎護将軍劉伭宅在縣¶
　　西永坊後捨為闡法寺及寺徙伭廟食其地¶
　項斯宅　萬厯仙居縣志相傳在介山下三學寺¶
　張阜宅　赤城志仙居縣張阜山逸民張阜居此¶
　林達本宅　台州府志仙居縣東山宋林達本隱此¶
　吕逢時宅　台州府志仙居縣白巖宋吕逢時隱此¶
<pb:KR2k0044_WYG_045-39b>¶
　蒋晉宅　仙居縣志柘溪有宋蒋晉宅¶
　梅盛宅　台州府志晉梅盛令章安遂徙寧海縣之¶
　　寧和居焉有鳳集其庭今其宅為丹丘寺¶
　葛元宅　赤城志寧海桐柏山有桐柏里葛元居此¶
　友鹿翁宅　台州府志不傳姓名宋末隱居寧海縣¶
　　耆山下方遜志為傳¶
　舒岳祥宅　台州府志寧海雁蒼山宋舒岳祥隱此¶
　葉夢鼎宅　台州府志寧海縣状元峯宋葉夢鼎讀¶
<pb:KR2k0044_WYG_045-40a>¶
　　書於此¶
　方孝孺宅　台州府志寧海縣躍龍山方正學先生¶
　　世居山下後因建祠其家徙城内其故居義井尚¶
　　存(名勝志國初刑部尚書魏澤謫臨海典史時捕/正學家不許容留一人公為出其孤謝文肅詩)¶
　　(所謂孫枝一葉存澤有過孝孺故居詩筍/輿衝雨過侯城撫景令人感慨生之句)¶
　王喬宅　台州府志太平縣晉源山相傳晉王喬居¶
　　此下有晉湖(嘉靖太平縣志縣東屏山南有晉源/明覺寺有小碑其文曰晉王游適處)¶
　蔡鎬宅　林昉先賢祠堂記鎬世居太平方巖鄉之¶
<pb:KR2k0044_WYG_045-40b>¶
　　白山因建閘功後與朱子並祀(蔡鎬山居詩水從/白塔流玉環門對)¶
　　(葛洪丹井山老去腰鎌更/垂釣時與漁樵相往還)¶
　戴良齊宅　嘉靖太平縣志縣治南宅前街宋戴少¶
　　監良齊宅於此¶
　于恕宅　台州府志太平縣桃溪宋于恕遺址在焉¶
　虞似良宅　台州府志太平縣横溪宋虞司馬似良¶
　　寓居其上號横溪真逸¶
　戴復古宅　石屏詩集小傳復古字式之黄巖人所¶
<pb:KR2k0044_WYG_045-41a>¶
　　居在南塘石屏山其父敏字敏才號東臯有東臯¶
　　集石屏之從孫昺號東埜有東埜農歌戴氏之名¶
　　於詩者葢三世矣(太平縣志戴敏世居石屏山俗/名塘下子式之因以為號戴敏)¶
　　(小園詩小園無事日徘徊頻報家人送酒來惜樹/不磨修月斧愛花須築避風臺引些渠水添池滿)¶
　　(移箇柴門傍竹開多謝有情/雙白鷺暫時飛去又飛來)¶
　　(謹按戴敏有後浦園廬詩復古有姪孫子固東池/隱居詩昺有次韻屏翁會芳小集詩此皆戴氏宅)¶
　　(中之/名也)¶
　盛象翁宅　嘉靖太平縣志元判官盛象翁宅在三¶
<pb:KR2k0044_WYG_045-41b>¶
　　阬溪象翁生宋季從車玉峰游所居與聖水山近¶
　　遂尊之曰聖泉¶
　赤城竒觀　方輿勝覽在郡圃後山上赤城志舊名¶
　　覽輝宋慶元三年守劉坦之建開禧元年守葉箋¶
　　更今名¶
　桃源　名勝志在郡圃守黄㽦建循雙巖而上植桃¶
　　百餘倣劉阮故事也(黄㽦郡圃種桃詩本自深村/老圃來偶分符竹到天台漫)¶
　　(山幸可容桃李莫/待劉郎去後栽)¶
<pb:KR2k0044_WYG_045-42a>¶
　嵐闗　赤城志在通判㕔雲海亭之右¶
　梅榭　赤城志在通判㕔之右其側有梅峽銀谷石¶
　　於菟峩眉嶺¶
　彝洲　臨海記秦始皇遣徐福将童男女入海止於¶
　　彝洲(初學記臨海有彛洲/山頂有越王射的)¶
　鷺鷥林　赤城志在臨海縣開福院傍(陳白遊鷺鷥/林詩鷺行飛)¶
　　(起緑楊岸漁笛吹殘明月灘一片/畫圖收不得何人終日倚欄干)¶
　息菴　方輿勝覽州東南巾子山巔¶
<pb:KR2k0044_WYG_045-42b>¶
　赤山隱居　徐一夔赤山隱居記同郡胡宗衡讀書¶
　　赤山之下榜其所居曰赤山隱居¶
　仙源　雲笈七籖黄巖縣有東西二仙源東源在縣¶
　　東北五里地仙劉奉林主之西源在縣南嶠嶺九¶
　　十里地仙張兆期主之(台州府志按杜光庭福地/記東仙源在台州樂安縣)¶
　　(西仙源在台州嶠嶺樂安為今仙居縣而舊志/皆從七籖云在黄巖即黄巖志亦然未知孰是)¶
　壕頭　黄巖縣志在縣南五里世傳漢兵七十二陣¶
　　設於此劚地得箭簇之屬¶
<pb:KR2k0044_WYG_045-43a>¶
　小樊川　平遇黄巖山水記在縣北六潭山朱文公¶
　　嘗著書其麓名為小樊川題曰溪山第一¶
　逺菴　赤城新志在黄巖寧溪王氏建朱文公書扁¶
　思菴　赤城新志在黄巖方山施氏建杜清獻書扁¶
　松山林壑　陳耆卿松山林壑記丁君少雲幽栖之¶
　　所也東接海西接仙源¶
　雪巢　尤袤雪巢記呉興林君景思寓居天台城西¶
　　之蕭寺榜其燕坐之室曰雪巢¶
<pb:KR2k0044_WYG_045-43b>¶
　碧西山房　萬厯仙居縣志在南峰下之黄村宋陳¶
　　仁玉所構有松聲山隂濠上等名¶
　冲菴　萬厯仙居縣志在縣南七里之前山宋處士¶
　　郭磊卿别墅理宗御書冲菴二字賜之¶
　讀書徑　名勝志在寧海縣西圃面水唐令薛抗建¶
　　舊名風漪戎昱寄詩以出宰山水縣讀書松竹林¶
　　為韻遂更今名¶
　書林　崇禎寧海縣志在治㕔東宋隆興二年令薛¶
<pb:KR2k0044_WYG_045-44a>¶
　　抗建¶
　松竹林　崇禎寧海縣志在治圃東下瞰官河宋慶¶
　　元二年令李知微建¶
　丹丘　明一統志在寧海縣南晉孫綽天台賦仍羽¶
　　人於丹丘是也¶
　浮門　輿地紀勝在寧海縣南土多陳姓葢陳霸先¶
　　之後居於此¶
　家菴　赤城新志在寧海縣西宋隱士王度建于有¶
<pb:KR2k0044_WYG_045-44b>¶
　　成記¶
　寓菴　崇禎寧海縣志在閬風里宋葉子由所築¶
　梅花吟社　台州府志太平縣有梅花洞昔逸士林¶
　　原縉翁子實丘海何及邱鐔王禮何起直狄常程¶
　　完九人嘗為吟社號花山九老(陳彬題梅花吟社/詩梅花洞口夾深)¶
　　(溪九老當年任品題今日青山不容隱五橋車/馬聽驕嘶  按太平縣志林原縉作林元振)¶
　車路　台州府志太平縣南浦宋髙宗南渡時於此¶
　　上車因名車路¶
<pb:KR2k0044_WYG_045-45a>¶
　銅柱　初學記臨海南三十里有銅柱乃漢疆埸之¶
　　表¶
　銅塔　輿地紀勝臨海縣赤山絶頂有古塔塔之下¶
　　有石函盛小銅塔塔内有銀壺盛舍利相傳梁王¶
　　詧所施(台州府志塔髙六寸重三十五兩内有十/七字文曰呉越國王錢俶造八萬四千寳)¶
　　(塔乙卯嵗記錢氏子/孫與鐵劵俱世守之)¶
　錢王鐵劵　台州府志長一尺八寸三分濶一尺一¶
　　寸厚一分五釐重一百三十二兩其文嵌金共三¶
<pb:KR2k0044_WYG_045-45b>¶
　　百三十三字其畫皆内狹中寛(呉越備史劵文維/乾寧四年嵗次丁)¶
　　(巳八月甲辰朔四日丁未皇帝若曰咨爾鎮海鎮/東等軍節度浙江東西等道觀察處置營田招討)¶
　　(等使開府儀同三司檢校太尉兼中書令使持節/閩越等州諸軍事兼閩越等州刺史上柱國彭城)¶
　　(郡王食邑五千戸食實封一百戸錢鏐朕聞銘鄧/隲之勲言垂漢典載孔悝之徳事美魯經則知褒)¶
　　(徳䇿勲古今一致頃者董昌僭偽為昏鏡水狂謀/惡貫汚染齊人而爾披攘兇渠盪定江表忠以衛)¶
　　(社稷恵以福生靈其機也氛䘲清其化也疲羸泰/拯甌越於塗炭之上師無私焉保餘杭於金湯之)¶
　　(固政有經矣志奨王室績冠侯藩溢於旂常流在/丹素雖鍾繇刋五熟之釡竇憲勒燕然之山未足)¶
　　(顯功厥有異數是用錫其金板申以誓辭長河有/似帶之期泰華有如拳之目惟我念功之㫖永将)¶
<pb:KR2k0044_WYG_045-46a>¶
　　(延祚子孫使卿長襲寵榮克保富貴卿恕九死子/孫三死或犯常刑有司不得加責承我信誓往惟)¶
　　(欽哉宜付史館頒示天下輟耕録吾鄉錢叔琛氏/贇乃武肅王之諸孫也嘗出示所藏鐵券形宛如)¶
　　(瓦一角有斧痕葢至元丙子天兵南下時其家人/竊負以逃而死於難劵亦莫知所在越再丙子漁)¶
　　(者偶網得之乃在黄巖州南地名澤庫深水内漁/意寳物試斧擊之則鐵焉因棄諸幽一村學究與)¶
　　(漁鄰頗聞賜劵之説買以鐵價然二人皆不悟其/字乃金也有報於叔琛之兄者用十斛榖易得青)¶
　　(氊復還誠/為異事)¶
　錢王題梁　赤城續志在城兠率寺有廣順年間呉¶
　　越王題梁¶
<pb:KR2k0044_WYG_045-46b>¶
　宋髙宗御座　輿地紀勝臨海縣金鰲山善濟院髙¶
　　宗航海至此有御座尚存¶
　石碁盤　臨海記臨海縣王峴山本名黄石山相傳¶
　　黄石公居此有石碁盤尚存¶
　仙人牀　台州府志在巾子山有石牀并枕可卧¶
　桃都山桃木　輿地紀勝台州桃都山有大桃木上¶
　　有天雞日初出照桃木天雞即鳴天下之雞聞之¶
　　而鳴¶
<pb:KR2k0044_WYG_045-47a>¶
　天慶觀畫壁　赤城志州前天慶觀殿壁有范子珉¶
　　繪牛及來禽人傳其妙¶
　鐵盤　黄巖縣志明成化間居民於海濵獲一大鐵¶
　　盤形如車輪重數千觔腹中鑄二十八宿及十二¶
　　生肖或曰朱文公治水利時鑄此以鎮水怪¶
　天然石　台州府志在黄巖縣河埠朱文公大書天¶
　　然二字今徙置冠山¶
　石馬跡　赤城志仙居縣項羽山相傳項羽少時駐¶
<pb:KR2k0044_WYG_045-47b>¶
　　馬於此有石馬跡尚存¶
　梁王山古松　赤城志寧海縣梁王山梁王寺側有¶
　　主簿洪皓祠前有古松盤偃結曲若虬龍然相傳¶
　　厯數百年隂葢數畝雖畫工不能竟其状宋紹熙¶
　　四年令方懋列亭其側¶
　響石　崇禎寧海縣志在朱嶴五里許以石扣之清¶
　　亮作磬聲相傳自唐以來有此移之他處則無聲¶
　　仍還故處則復響¶
<pb:KR2k0044_WYG_045-48a>¶
　淵明繪像　名勝志寧海縣北五龍山宋陶昭建書¶
　　室於山趾繪淵明小像於壁¶
　朱文公遺墨　嘉靖太平縣志文公為常平使者經¶
　　營六閘夜宿洪亭長家有題壁二詩其一曰纔到重¶
　　陽氣便髙雁聲天地總寥寥客懐今夜不能寐風¶
　　細月明江自潮其一題洪氏菊曰解印歸來歎寂¶
　　寥黄花難覔舊根苖祗因三徑荒凉後移向洪家¶
　　不姓陶至明洪宣間遺墨尚在¶
<pb:KR2k0044_WYG_045-48b>¶
　¶
　¶
　¶
　¶
　¶
　¶
　¶
　浙江通志卷四十六¶
