# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.624012
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十
<pb:KR2k0044_WYG_179-1a>¶
欽定四庫全書¶
　浙江通志卷一百八十¶
　人物(六/)¶
　　文苑三¶
　　寧波府¶
　三國吳¶
　任奕(曾稽典録山陰朱育曰文章之士立言粲盛則/有御史中丞句章任奕各馳文檄曅若春榮)¶
　五代¶
<pb:KR2k0044_WYG_179-1b>¶
　林鼎(十國春秋字焕文本候官人父無隱有詩名寓/明州鼎生於明州之大隐村及長謁錢武肅王)¶
　　(王以為觀察押牙尋辟文穆王幕府文穆襲位署/鎮海軍掌書記節度判官鼎性讜正而强記能書)¶
　　(得歐虞筆法中年讀書必達曙所聚圖籍悉手鈔/即殘編㫁簡亦校讐補綴無所厭倦吳越國建命)¶
　　(掌教令尋拜丞相卒諡曰貞/獻有吳江應用集二十卷)¶
　宋¶
　周鍔(延祐四明志字廉彦鄞人元豐二年進士當官/桐城辭不赴曰學優則仕吾向所治科舉耳遂)¶
　　(益究治六籍諸子百氏之説悉著論其本㫖乃游/潁昌訪其舅范忠宣公純仁過洛見文潞公司馬)¶
　　(公咸見器重在京師上書言徐禧永樂之失後知/南雄以言邊事忤時相入黨籍即退休於家作四)¶
<pb:KR2k0044_WYG_179-2a>¶
　　(休堂於西湖十洲之西與弟銖偕隐所為文二十/卷又承宣集一卷明天集一卷六甲竒書一卷鍔)¶
　　(娶胡氏尚書右丞宗愈之女再娶王氏翰林學士/覿之女而妹適陳忠肅公瓘蔡京作黨籍碑婦翁)¶
　　(甥舅俱入籍/後以為盛事)¶
　王璧(嘉靖寧波府志字子潤鄞人宣和六年進士少/年氣鋭以逺大自期悉焚前所為舉子文披閲)¶
　　(羣書醖蓄日富舉筆為文波瀾&KR0837;湧朝廷方/復博學宏詞科首魁其選未幾卒士論惜之)¶
　高文虎(宋史本傳字炳如四明人紹興庚辰進士調/吳興簿曾幾守官在吳文虎從之遊故聞見)¶
　　(博洽多識典故遷太學博士孝宗幸兩學祭酒林/光朝訪文虎具儀注文虎輯國朝以來故事授之)¶
　　(兼國史院編修官與修四朝國史高宗實録神宗/玉牒自熙寧以來史事淆雜人無所取信文虎盡)¶
<pb:KR2k0044_WYG_179-2b>¶
　　(取朱墨本刋正謬妄一一研覈既奏御又修徽宗/玉牒考訂宣和崇觀以來尤為詳審厯遷中書舍)¶
　　(人兼直學士院西掖詞命舊率以數人共一詞文/虎乃人各為之遷兵部侍郎拜翰林學士兼華文)¶
　　(閣學士知建寜府丐/祠以臺臣言奪職卒)¶
　樓昉(延祐四明志字𤾉叔與弟昞俱以文名少從吕/成公於婺其文汪洋浩博宜於議論援引叙説)¶
　　(小能使之大而統宗據要風止水静泊然不能以/窺其涘故其從學者凡數百人最顯者鄭清之應)¶
　　(㒡鄭次申趙與懽輩尤善章表李璧黃裳為侍從/所為文俱出昉手嘗編厯代文章為一編業進士)¶
　　(者咸誦之守/興化軍卒)¶
　王宗道(嘉靖寧波府志字與文奉化人嗜古學窮渺/討幽時出竒見人多稱之登嘉定元年進士)¶
<pb:KR2k0044_WYG_179-3a>¶
　　(為江東提刑司幹官著有易説指圖二禮説書説/觀頤悟言讀詩臆說雜録聞見因筆淮鹽論並詩)¶
　　(文五/十卷)¶
　應㒡(宋史本傳字之道慶元府昌國人刻志於學嘉/定十六年試南省第一遂舉進士為教授遷太)¶
　　(學博士秘書郎請早建太子帝問蔵書㒡請訪先/儒解經注史因及程迥張根所著書皆有益世教)¶
　　(帝善之遷著作郎厯國史編修實録檢討知台州/召直學士院一夕召㒡草麻夜四鼓五制皆就帝)¶
　　(竒其才進翰林學士兼中書/舍人拜叅知政事乞歸田里)¶
　王應鳯(成化四明郡志字仲儀鄞人與兄應麟麗講/矻矻忘寝食劌心文囿根柢左氏班馬登文)¶
　　(天祥榜進士寳祐間廷對披腹盡言中甲科第九/賜第或謂曰此麗澤先生名第也盍以異科自見)¶
<pb:KR2k0044_WYG_179-3b>¶
　　(開慶元年中博學宏詞科厯淮西制置司叅議官/未幾文天祥薦其學宜在翰墨之選除太常博士)¶
　　(以終所著有黙齋稿及/訂正三輔黄圖諸書)¶
　薛寘(兩浙名賢録守持志昌國人少有文名及長以/聖人執權賦領鄉薦調衡陽簿時㓂起黒風洞)¶
　　(檄寘往撫諭将至有道其姓名者其酋曰非/四明作聖人執權賦之薛寘耶遂投戈而退)¶
　姚夢午(嘉靖寧波府志字正子慈溪人七嵗學小戴/禮輒能言其要領邑大夫葉汝明面試中庸)¶
　　(首章義及牧愛堂詩秋水出芙蓉賦皆援筆立就/葉大驚異乃大書神童家三字以旌之既而之中)¶
　　(都徧交當世之士讀所未見書筆力益肆年三十/六始發解未五十遽卒黃震誄之曰正子起自童)¶
　　(丱而長老先進折節相下起一介布衣而當/世知名士聞風願交乃不獲少見於世惜哉)¶
<pb:KR2k0044_WYG_179-4a>¶
　元¶
　姚登孫(嘉靖寧波府志字廷禮慈溪人與兄夢午皆/英鋭早發人稱二難景定間舉鄉貢會宋運)¶
　　(将訖遂退居雙峯别墅窮究經史百氏為文淵奥/宏博超絶蹊逕闖古作者之域元時起為國子助)¶
　　(教諸生辨疑質㣲立館下者日數百人發蔀擊/䝉無不意滿趙郡蘇天爵嘗取其文編入文類)¶
　戴表元(元史本傳字帥初慶元奉化州人七嵗能古/詩文多竒語稍長從里師習詞賦輒棄不肯)¶
　　(為咸淳中進士乙科大徳八年拜信州教授調婺/州以疾辭初表元憫宋季文章氣萎薾而詞骫骳)¶
　　(慨然以振起斯文為已任時王應麟舒岳祥並以/文學師表一代表元皆從受業焉故其學博而肆)¶
　　(其文清深雅潔化陳腐為神竒蓄而後發間事摹/畫而隅角不用至元大徳間東南以文章大家名)¶
<pb:KR2k0044_WYG_179-4b>¶
　　(重一時者惟表元而已其/門人最知名者曰袁桷)¶
　袁桷(元史本傳字伯長慶元鄞人舉茂才異等大徳/初為翰林國史院檢閲官時初建南郊桷進十)¶
　　(議禮官推其博多采用之陞應奉翰林文字同知/制誥兼國史編修官請購求宋遼金三史遺書累)¶
　　(官翰林直學士知制誥同修國史至治元年遷侍/講學士泰定初辭歸桷在詞林朝廷制䇿勲臣碑)¶
　　(銘多出其手所著有易/說春秋說清容居士集)¶
　董復禮(黃溍董復禮墓志字秉彞奉化州人少嗜書/不以貧輟其學故衣敗絮無以禦寒擁被挾)¶
　　(䇿坐竟日莫見有不堪之色嘗為舉子業試有司/不利遂不復踐場屋益取經史百氏之言鉤㣲擿)¶
　　(隐而求極其根柢間出為歌詩雜文皆清/麗古雅可喜侍講學士袁公桷甚器重之)¶
<pb:KR2k0044_WYG_179-5a>¶
　黃玠(𢎞治湖州府志字伯成慈溪人震曾孫清苦力/學無所不通周游西湖樂吳興山水因卜居弁)¶
　　(山與趙文敏遊文敏稱許之有卞山/集知非稿唐詩選纂韻録等書行世)¶
　鄭芳叔(嘉靖寧波府志字徳仲鄞人宋亡遍遊遺老/之門博學廣記家貧無書嘗假人書躬自繕)¶
　　(録積數十百卷為文一根於理不事浮靡從游嘗/數十人兩任郡學訓敦厚嚴重以道自尊而尤篤)¶
　　(於倫理晚署/學録未上卒)¶
　顧潤(嘉靖寧波府志字徳輝鄞人大父應春父叔川/皆以文名潤六嵗即善屬文郡博士俞希器欲)¶
　　(以神童舉不果既長肆力經傳卓然欲以事功自/見閉門卻掃黙索精思垂三十年著釋圖一說約)¶
　　(六十三圖徵二十一希言二十四事剡六十二治/要十八體卦八解八辨十二議二十四傳七記論)¶
<pb:KR2k0044_WYG_179-5b>¶
　　(序文銘各三雜著十八賦騷十/九雜詩三百二十合三十卷)¶
　王厚孫(嘉靖寜波府志字叔載尚書應麟孫十嵗能/詩賦操筆立就父昌世入元弗仕遊其門者)¶
　　(多老成博雅之士厚孫日侍左右面命心傳充積/淹博金華黃溍薦司郡訓尋為郡直學秩滿授象)¶
　　(山教諭調浦江解歸自號遂初老人性介潔為/文法三代兩漢不事雕飾有遂初集三十卷)¶
　姚應鳯(兩浙名賢録字時和慈溪人以才自雄為文/喜馳騁每屬筆於廣衆中詞鋒横逸一座皆)¶
　　(驚後持以謁袁桷桷告之曰子文不受束縛然法/度不可廢也頷之自是務為荘重簡嚴日益深&KR0201;)¶
　　(至元間就試省部以龍虎臺命題有司得應鳯賦/歎曰此楚漢故物也擢置髙第著有納軒稿若干)¶
　　(卷/)¶
<pb:KR2k0044_WYG_179-6a>¶
　陳子翬(成化四明郡志字象賢奉化人負氣幹精文/藝書法李邕為慶元路教諭後歸日與高橋)¶
　　(章壘甬東鄭奕夫剡源徐木原相問難經生學士/争受業焉每風晨月夕載酒溪山更唱迭和以發)¶
　　(抒懐抱著/有思剡集)¶
　袁上元(元詩選傳字彦章鄞人徳祐忠臣鏞之孫性/至孝父背患疽吮之立愈以茂才授縣學教)¶
　　(諭調鄮山書院山長尋為平江路學教授擢翰林/國史院檢閲官不赴築城西别墅種菊數百本自)¶
　　(號菊村學者所著林外集七卷危/太樸為之序稱其思致髙逺云)¶
　文質(元詩選傳字學古甬東人居吳之婁江學行卓/然詞章竒放好為長吉體酒酣長歌聲若金石)¶
　　(為楊鐵崖所稱/年九十六卒)¶
<pb:KR2k0044_WYG_179-6b>¶
　陳桱(嘉靖寧波府志字子經奉化人官至翰林學士/祖著宋時知台州嘗本綱目撰書以紀厯代之)¶
　　(統桱自束髪受書即思𢎞前業乃續成二百卷上/自盤古逑髙辛訖於有宋比事較義紀年師司馬)¶
　　(公補遺書法師朱文公綱/目名曰通鑑續編行於世)¶
　明¶
　烏斯道(静志居詩話字繼善慈谿人明初以薦起知/石龍縣調永新以疾去官與兄本良字性善)¶
　　(並著才名鄉人目性善為春風先生繼善為春草/先生宋濂稱其文云俊潔如明月珠&KR0837;湧如春江)¶
　　(濤楊子器稱其詩云竦秀若雨後春山/綺麗若雲中萃巘有秋吟稿春草齋集)¶
　崔植(成化四明郡志字斯立鄞人治春秋辨論三傳/得失厯厯如指掌究極羣史出入班馬范歐叩)¶
<pb:KR2k0044_WYG_179-7a>¶
　　(之淵乎無畔岸平居儀度整肅不假修飾而規範/自然洪武七年薦為郡學教授調處州教後進盡)¶
　　(出底藴隨其才而成就之/卒官有雜著文集若干卷)¶
　王賔(嘉靖寧波府志字用賔鄞人博學强記貫穿經/史百家避地村疃淡然自適號水村隐者洪武)¶
　　(中以文學薦授休寧教諭以身率諸生士不懲而/自勸秩滿考績廷試鍾山雨霽賦及豢鶴賦上竒)¶
　　(之命供奉翰林以老辭教授潯州卒門人私/諡曰清節先生所著有書隐西上南游等集)¶
　余伯熊(天啟慈谿縣志名夢祥以字行性落落不與/流俗伍家貧好學寒暑不懈以詞翰聞於時)¶
　　(洪武十六年舉明經授宜都知/縣調饒州之安仁所至有聲)¶
　胡廣(成化四明郡志字文剛鄞人從鄉先生胡世佐/授毛詩討論校讐問學淵博敦行誼遣紛華為)¶
<pb:KR2k0044_WYG_179-7b>¶
　　(文沖淡純雅工律詩文士過從無虗日洪武中司/訓邑庠後調四川之安岳縣歸里優游山水寓物)¶
　　(寫意自謂乾坤腐/儒所著有雲屋集)¶
　時銘(嘉靖寧波府志字季照以字行慈谿人好學能/詩漁獵經史為文竒正間出變化不窮洪武二)¶
　　(十九年為鄞學訓導已而赴京和御製思得人詩/上奨諭召對特授監察御史未幾為崇仁令有政)¶
　　(績厯陞四川按察僉事嘗夢蒼顔縞衣人授以/墨文思益進因號所著詩文為夢墨稿行於世)¶
　王毓(嘉靖寧波府志字用賢鄞人貌清癯讀書以古/人自淑嘗植梅庭下雖凝陰沍寒黙坐對之不)¶
　　(去因寄之模寫標格勁瘦天機呈露賦詩/尤工於長歌隸書亦有新意時稱三絶)¶
　周陞(天啟慈谿縣志字孟褒居市㕓一室如舟所儲/書史之外無他物因號書舫齊為詩歌音調髙)¶
<pb:KR2k0044_WYG_179-8a>¶
　　(古不類今人每遇酉酣擊節歌/陶淵明詩四顧慷慨旁若無人)¶
　錢珏(嘉靖寧波府志慈谿人不慕榮利雖獨處晏室/不廢冠履容止瞻望未嘗傾側遇天日清美輒)¶
　　(游里閈間歩履有循儀觀整肅不問皆知為溪雲/先生也性好吟咏口吃若不能言為詩清麗雄渾)¶
　　(得少陵家法有和唐/音并溪雲稿行世)¶
　鄭復言　鄭雍言(嘉靖寧波府志復言鄞人永樂丙/戌進士選庶吉士讀中秘書鉤纂)¶
　　(精㣲預修永樂大典應制賦白鹿稱㫖改禮部主/事厯陞太僕少卿引年歸弟雍言舉進士改庶吉)¶
　　(士授中書舍人仁宗監國屢命賦詩頃刻立就尋/命署禮部尚寳司及六科事上嘉曰不獨文詞典)¶
　　(雅作字亦端楷嚴宻甚類其為人陞河南按察僉/事宣宗御極留直文華殿日備顧問終太常少卿)¶
<pb:KR2k0044_WYG_179-8b>¶
　桂宗儒(天啟慈谿縣志字文藪以貢與修永樂大典/授蘄州同知有善政不能迎合監司遂注下)¶
　　(考吏部侍郎師逵以善詩工書薦召見拜/修撰居職七年每應制有作為時所稱)¶
　桂&KR1671;(嘉靖寧波府志字懐英慈谿人倜儻不羣至老/不釋卷詩文充牣士大夫及門請益者無虗日)¶
　　(相語不以名氏尊之曰古/香先生所著有桑榆稿)¶
　劉本(天啟慈谿縣志字維源永樂丙戌進士先是成/祖選曾棨諸人肄業文淵閣上時至閣中或召)¶
　　(至便殿搜竒書僻事以騐所學於時榜選十一人/本與焉同修永樂大典校讐文淵閣一日忤㫖發)¶
　　(口外為民尋召還/為編修以疾卒)¶
　馮厚(嘉靖寧波府志字艮載慈谿人生三月而孤比/長事母至孝舉明經授學官厯遷淮王府長史)¶
<pb:KR2k0044_WYG_179-9a>¶
　　(嘗集文翰類選大成凡一百六十三卷以資啟沃/善詩文多著述有洪菴稿中都稿南陽稿測蠡管)¶
　　(見春秋卑/論等書)¶
　周翰(嘉靖寧波府志字維翰鄞人永樂三年舉人車/駕臨太學翰獻賦稱㫖詔禮部覆試擢第一命)¶
　　(進學翰林預修永樂大典七年除翰林典籍先是/文淵閣所儲古今書籍嵗乆卷帙淆亂翰為理葺)¶
　　(餘二載秩然完整各書要㫖略能記憶陞檢討修/兩朝實録書垂成而卒翰為文根柢班揚出入韓)¶
　　(桞下筆頃刻千/言有集蔵於家)¶
　葉銘臻(兩浙名賢録字維新慈谿人永樂甲申進士/以文名詩有盛唐風格每為舉主解縉所稱)¶
　　(韓王請為伴讀王改國於凉遂歸鄭珞來守郡造/廬求見堅謝不出珞曰來求作府堂記耳何拒之)¶
<pb:KR2k0044_WYG_179-9b>¶
　　(深也乃出見懽如平生延至郡齋援筆為記珞歎/服居家動遵禮法不威而肅士大夫語家法之善)¶
　　(者以銘/臻稱首)¶
　顧慤(嘉靖寧波府志字存誠司諫道之子少聰警於/書無所不讀仁宗念司諫舊徳詔起之挾装上)¶
　　(京師進謁藩臣不與均禮意其中未必有也指所/坐聽事曰堂名紫&KR0340;請記之趣具楮墨慤展紙濡)¶
　　(亳頃刻立就文不更草書體數家倛偹乃歎曰竒/才也以上客禮之陛見擢司經正字性亢直不能)¶
　　(隨時俯仰忌者幼之謫戍南丹在戍發為詩歌沱/欎頓挫得柳栁州風致卒年二十九有𠑽然子集)¶
　魏偁(嘉靖寜波府志字達卿慈谿人由貢上春官廷/試第一授石城訓導為詩希唐風恒以立言自)¶
　　(許時與學士楊守阯相唱和守阯甚器重之平生/不見疾言遽色至利誘勢怵則屹然山立不可動)¶
<pb:KR2k0044_WYG_179-10a>¶
　　(所著有經書僅悟覈充子茶餘詩話/聞見類纂小史雲松詩略讀史編)¶
　洪常(甬丄耆舊傳字子經鄞人博學强記家貧嘗從/人借書一覧便盡中進士授兵部主事會土木)¶
　　(之變于謙進尚書一時軍事棼錯盡以相屬謙每/入朝常輒具筆札以從事至且語且疏即不具草)¶
　　(立上稍遷至郎中英宗復辟吏指常為謙黨上特/原之後馬昻為尚書值西陲多事昻常面陳部曺)¶
　　(乏人上顧問洪常安在以憂去對即令起復至部/乆之疏薦常為本部侍郎忌者劾昻私所屬常遂)¶
　　(請疾歸里蕭然一室以文章自命晚年得所未見/書必手鈔之所著有勉學録石田稿隨筆考文業)¶
　　(考及𨕖定/六家文集)¶
　張𤦺(嘉靖寧波府志字廷珍慈谿人讀書一過不忘/作文有俊才正統辛酉中鄉試時猶未冠也試)¶
<pb:KR2k0044_WYG_179-10b>¶
　　(禮部不利益自奮於學文氣浩瀚如峽江春流不/可抵禦時海鹽張寧餘姚魏瀚嘉興姚綬俱有名)¶
　　(於時人稱浙江四子/天順登第未幾卒)¶
　王淮(列朝詩集傳字柏原慈谿人景泰十子之一長/身美髯博極羣書嘗與湯公讓遇於吳興之慈)¶
　　(感寺以辨博相夸對語移日不相下及□青陵臺/事各得其二淮問公讓曰止於此乎復舉其一厯)¶
　　(厯口誦無所遺公讓歎服語太守岳璿曰柏原真/行秘書也好作長歌下筆輒數十韻造語竒麗擅)¶
　　(名江湖間卒年八/十著有大媿藁)¶
　羅信佳(兩浙名賢録字邦彦慈谿人嘗與同邑桂琛/鄭岑馮璋時中讀書永明僧舍四人讀窮晝)¶
　　(夜一燈聚首每至夜分信佳獨鼾睡達旦及舉所/讀背誦如流水至講解經傳四人紛拏未定信佳)¶
<pb:KR2k0044_WYG_179-11a>¶
　　(卧其旁徐以一言决之景泰庚午與四人同領鄉/薦大理丞夏時正題其讀書處曰聚奎堂為文記)¶
　　(之成化丙戌登進士除南兵部主事未/幾卒信佳文字簡嚴人謂似李泰伯)¶
　王暘(天啟慈谿縣志字時暉風韻凝逺讀書不務章/句搜剔幽㣲至闗&KR0156;倫世故必反覆詳至務趨)¶
　　(深厚為文於聞肆中出竒怪恥作軟媚語正統丁/卯舉鄉試五上春官不利乃作五葵賦以見志時)¶
　　(宰以其工楷法薦/授中書命下而卒)¶
　張琦(列朝詩集傳字君玉鄞人弱冠游學呉楚間每/讀書至夜分與其徒吸水噀面醒則又讀𢎞治)¶
　　(戊午舉於郷明年第進士年已及艾授南大理評/事厯寺正陞興化知府監司累上治狀以疾請歸)¶
　　(陞左叅政致仕二十年而卒自少至老刻意/攻詩嘔心琢賢力去陳言有白齋集十卷)¶
<pb:KR2k0044_WYG_179-11b>¶
　陳沂(列朝詩集傳字魯南鄞人以醫籍居南京八嵗/能摹古人畵十嵗能詩十二嵗作赤寳山賦傳)¶
　　(誦人口中正徳丁丑進士改庶吉士授編修進侍/講忤張孚敬出為江西叅議山東叅政轉行太僕)¶
　　(卿致仕杜門著書絶意世務書學大蘇旁及篆隸/繪事皆稱能品所至好遊名山水皆有詩紀晚與)¶
　　(顧華玉遊厯長千諸寺賦詠尤多文采/照映一時有拘虗詩集及詩話若干卷)¶
　章珍(甬上耆舊傳字文重鄞人自天順成化以來與/張景心宋𢎞之李櫟軒俱以布衣宿望為里中)¶
　　(五經師書法仿宋克詩溯漢魏能造其妙生平喜/讀易有易注若干卷又孤舟夜讀一卷他所著句)¶
　　(章小家言/二十卷)¶
　洪貫(嘉靖寧波府志字維卿鄞人舉成化丁酉鄉試/除鄧州教諭肆力為古文詞詩逼盛唐賦有楚)¶
<pb:KR2k0044_WYG_179-12a>¶
　　(漢風格陞知崇化縣改政和邑有紫陽西山遺跡/貫因表章發揮以經學風厲多士士彬彬起然竟)¶
　　(得下考以歸因擬杜秋興詩見志傳至京師李東/陽大加賞異别為春興八首以遥和之晚結廬東)¶
　　(野更號稼翁日哦其間取唐人詩和之殆徧或丐/銘誌譜牒以為時重海寧新城江陰靖江四邑志)¶
　　(皆其論撰也年九十卒有周易解疑/卧遊清嘯録太白山人藁五十餘卷)¶
　金湜(甬上耆舊傳字本清鄞人童時輒能詩長益漁/獵載籍舉於鄉以善書授中書舍人遷太僕寺)¶
　　(丞督山東河南馬政宣詔朝鮮其國尚文學聞湜/有詩名請留詞翰為即席草答數十首文義溢發)¶
　　(自王以下盡驚曰前此所未有也因請其使節所/厯詩文鐫諸國中名曰皇華集使還致仕家居與)¶
　　(里中耆舊觴詠為樂詩多逸韻篆隸行草俱有漢/晉人風骨善寫竹每命筆姿態横生率題小詩於)¶
<pb:KR2k0044_WYG_179-12b>¶
　　(上/)¶
　吳惠(嘉靖寧波府志字仁甫鄞人少孤習記誦為詞/章即越流輩正徳辛未成進士改庶吉士授檢)¶
　　(討陞國子司業日會六館生講經書奥義人喜得/師嘉靖初侍經筵日講厯太常寺卿卒恵自少熟)¶
　　(蘇長公文濡亳染翰每相肖李東陽楊一清常以/東坡稱之恵亦以此自許或譏其不能進於古惠)¶
　　(曰經生學士如好古者且就左氏司馬讀之何暇/及我乎其文自成一家言在太學有經筵講義别)¶
　　(有北川/文集)¶
　華愛(嘉靖寧波府志字仁卿鄞人甫成童博聞强識/正徳甲戌成進士厯南兵部職方郎出守桂林)¶
　　(有勲績以直道忤人被劾落職性温雅洞見肺腑/家居日以詩書自娯興至輒擕其所知夷猶於迴)¶
<pb:KR2k0044_WYG_179-13a>¶
　　(溪叠嶂間見雲蒸霧變木秀卉榮則欣然忘返工/行草為詩希盛唐風格每以王維杜甫為至所著)¶
　　(有石/牕集)¶
　陸釴(兩浙名賢録字舉之鄞人正徳庚辰進士廷試/第二官編修讀書中秘益鋭志問學盡覽經史)¶
　　(百家言尤砥名節以古人自期預修武皇實録成/進修&KR0103;以議禮忤時相遂出為湖廣僉事轉山東)¶
　　(副使督學政敦本抑末士風為之一變山東舊無/通志歎曰海岱山川之宗聖賢人物之望六經文)¶
　　(章之祖惟兹一方之志而天下古今之事偹焉吾/當任兹役遂考古諏今補遺正譌窮日夕不懈踰)¶
　　(年志成而病卒釴為文奥衍宏暢詩則温而典/婉而諷有晉唐之風著有少石子集十三卷)¶
　李端(嘉靖寧波府志字文正鄞人與二弟同㸑至老/諸子十人各課耕讀郡太守禮為鄉校師規誨)¶
<pb:KR2k0044_WYG_179-13b>¶
　　(整肅為詩逼唐人時與金太僕湜倪處士光魏學/博偁締為詩社日本貢使還求端詩為贈有肩挑)¶
　　(雲影江頭别衣帶天香/海上還之句人傳誦之)¶
　張鈇(天啟慈谿縣志字子威博綜百家再試塲屋不/第遂棄去攻詩古文哆口論天下事亹亹竟日)¶
　　(聞人之善雖逺必赴亦有接里閈而不通往來者/燕居獨處必正襟危坐高風逸韻傲睨物表所著)¶
　　(有碧溪詩集南臯詩話郭/外農談詠史百絶等稿)¶
　方詔(天啟慈谿縣志邑諸生綜博古今嘗著明四都/賦贍而核秀而葩走獻闕下相國袁煒其故交)¶
　　(也投謁自居揖客名稱不改其舊袁目為/狂客賦不果上東還絶意世事著述益富)¶
　應雲鷟(嘉靖寧波府志字瑞伯象山人少詣父讀書/處見墳典浩博輒曰會須讀盡此書父竒之)¶
<pb:KR2k0044_WYG_179-14a>¶
　　(長遂刻意淬厲六經子史無不淹貫嘉靖辛丑成/進士出令臨川設三條法以清虗課上之巡撫為)¶
　　(時成式築文昌堰疏千金陂議設巡司政績炳著/厯陞武庫司郎中時有邊警數議征討防禦之計)¶
　　(方欲柄用而卒雲鷟好古文詞凡所&KR0103;著悉本六/經而歩武遷固唐宋以下弗屑也所著有臨川集)¶
　　(東塘鷇音/象川雜藁)¶
　張時徹(甬上耆舊傳字維静鄞人二十舉於鄉成進/士厯官南曺郎以副使督學江西備兵臨清)¶
　　(厯官至南兵部尚書遂歸時年齒尚茂既不為世/用乃精思撰著為詩古文詞及他説林家言凡數)¶
　　(十卷輯洪建以來名文為文範撰郡志續四明風/雅既以標格自持益好士家有别墅在東臯曰茂)¶
　　(嶼草堂在西臯曰武林/荘時引客觴詠其間)¶
<pb:KR2k0044_WYG_179-14b>¶
　陳束(列朝詩集傳字約之鄞人嘉靖己丑進士選庶/吉士授編修出為湖廣僉事分司辰沅遷福建)¶
　　(提學副使改河南卒於官年三十三初會稽董侍/郎玘有愛女不欲與凡兒婚甬東張尚書時徹為)¶
　　(言曰陳生雖起寒㣲其人才足壻也侍郎召見之/垂髫敝衣膚神玉映叩之無不響應試之詩文揮)¶
　　(筆如雲烟侍郎大喜尅日為婚既入中秘與唐順/之王慎中諸人刻厲為古學張桂受上殊寵奔走)¶
　　(朝士束獨不往恨之出之外藩稍遷視學洊更繁/劇再疏求去不得而死唐順之為刻其遺文皇甫)¶
　　(汸為序謂為早鑄四傑晚鎔/二張遒軫平原晞駕康樂云)¶
　呂時臣(列朝詩集傳字中父鄞人稱詩先於沈明臣/避仇逺游厯齊梁燕趙間旅寓章邱與李伯)¶
　　(莗論詩遂大進至青州客衡藩衡荘王愛其詩為/刻甬東野人稿晚客潘藩禮之亞於謝榛卒於河)¶
<pb:KR2k0044_WYG_179-15a>¶
　　(南渉縣魯王孫中立序其詩曰山人鶴骨清癯若/出衣表貞介廉潔不妄交不茍取特為諸侯所重)¶
　戴鯨(甬上耆舊傳字時鳴鄞人以進士知番禺縣厯/南工刑二曺出為江西按察僉事謫判鄧州厯)¶
　　(官福建左叅議歸老於家持操亷白以孝友名垂/老猶好學日坐東白樓手一編不置成化以後郡)¶
　　(志闕然因續為蒐補考諸先輩所言述而不㫁名/曰四明志徴又見髙士宋𢎞之所輯四明雅集因)¶
　　(増所未備序而傳之又合為四明文/獻録别著閩廣集東白樓稿蔵於家)¶
　沈明臣(列朝詩集傳字嘉則鄞人為博士弟子數竒/不偶胡宗憲督師平倭辟置幕府宗憲豁逹)¶
　　(好士㣲有酒失善嫚罵明臣嶽嶽不少阿宗憲遥/望見為起立嘗燕将士於爛柯山酒酣樂作請為)¶
　　(鐃歌十章明臣援筆立就釃酒高吟至狹巷短兵/相接處殺人如草不聞聲宗憲起捋其須曰沈生)¶
<pb:KR2k0044_WYG_179-15b>¶
　　(何雄快乃爾命刻石置山下宗憲死明臣走哭墓/下持所為誄徧告士大夫訟其寃已而挾筴走湖)¶
　　(海往來呉楚閩粤間年七十餘卒先後歌/詩行於世者為豐對樓詩𨕖凡四千餘首)¶
　葉太叔(鄞縣志字鄭朗工詩沈明臣見而竒之曰此/今日李王孫也遂與定交以其詩呈張時徹)¶
　　(深為賞異有故人令吳中邀修邑志太叔既為輯/定獨署已名令以百金置酒為夀欲得附名纂撰)¶
　　(太叔咈然曰著書千載事豈容貨取遂束藁而行/其詩草偶有不愜悉付諸火既悔而追録所記憶)¶
　　(名思/烟集)¶
　汪禮約(甬上耆舊傳字長文中丞玉之孫石盂山人/坦之子從學沈明臣得其指授由是名益重)¶
　　(所居曰大雷山房人望之若三壺仙宅坐卧一樓/樓左偏開一穴下置容五石缸使人鍵其外每一)¶
<pb:KR2k0044_WYG_179-16a>¶
　　(詩成輒手取挼之投穴中積嵗缸滿家人發户出/紙好事者争取之稍傳布人間其著作甚多沒後)¶
　　(散失僅存遺詩一/卷四明游籍一卷)¶
　屠隆(列朝詩集傳字緯真一字長卿鄞人萬厯丁丑/進士除潁上知縣調青浦陞禮部郎中隆令青)¶
　　(浦延接吳越間名士青帘白舫縱浪栁浦間以仙/令自許在郎署益放情詩酒罷歸縱覽闗塞遨遊)¶
　　(吳越七閩間嘯傲賦詩長篇短什信心矢口嘗戯/命兩人對案分拈二題各賦百韻咄嗟之間二章)¶
　　(並就又與人對奕口誦詩文此誦彼書書不逮誦/所傳由拳白榆采真南游諸集皆未曾起草之筆)¶
　楊承鯤(甬上耆舊傳字伯翼鄞人少喜讀班馬二史/工詩年十五為諸生沈明臣見而竒之曰猘)¶
　　(兒難與争鋒因呼為徳祖以是有重名為人守古/獨行於當世少所許可嘗與人言王弇州論厯下)¶
<pb:KR2k0044_WYG_179-16b>¶
　　(朗鍳不足厯下持詭道所得者古人匡郭耳既以/太學生北上作薊門行名滿京師乆之歸里於城)¶
　　(南築小園歗詠其中文章髙妙詩於五/律為長城善法書遺集二種傳於世)¶
　余寅(甬上耆舊傳字君房改字僧杲鄞人兒時里師/授句讀每為所屈及壯益喜讀秦漢以前書舉)¶
　　(進士官水曺郎上正風俗十事以按察副使視學/陜西請謁一無得入遷左叅政改山東以忤時乞)¶
　　(歸起福建再乞休加太常少卿致仕寅性伉厲狷/然獨行既里居擅文章之事然恥以筆札自見交)¶
　　(㳺甚寡年七十五卒有農文人集其詩癯而堅質/而陗絶似其人顧欿然自謂於詩渉其藩未能窺)¶
　　(其奥意専以古文/辭上追古人也)¶
　董大晟(鄞縣志字揚明博學工文著海&KR0892;樓賦淵泓/得體不滯不詭又有雪月風花賦並為世所)¶
<pb:KR2k0044_WYG_179-17a>¶
　　(稱/)¶
　李瑋(甬上耆舊傳字偉卿鄞人盡讀五經三史作有/韻之文輒得竒語及北遊薊門逾年歸杜門著)¶
　　(書務期盡洗俗學歸於大雅前後撰著積數十萬/言獨留心土風利病嘗著國課論東錢湖賦臚列)¶
　　(郡國農田水利事甚詳年踰九十作七適一篇/手定詩文十餘卷曰桑麻集謝三賔刻以行世)¶
　王荁(天啟慈谿縣志字季儒父交為給事中嘗折權/相翟鑾著直聲荁其李子也髫丱時即以詞賦)¶
　　(傾諸作者萬厯癸未舉南宫改庶吉士授編修一/時儕偶皆折節下之為文意氣矯厲如驚飈蓬勃)¶
　　(洞駴耳目詩如髙山大壑峯嶻曠遠與屠隆相伯/仲丙戌持節册封晉藩報命至潞河卒所著有雲)¶
　　(山日記采真編季儒詩選/矞雲館全集並行於世)¶
<pb:KR2k0044_WYG_179-17b>¶
　應臬(鄞縣志字仲鵠為諸生後棄去汎舟江漢間發/為楚聲已而上薊門厯長安落落無所合歸而)¶
　　(卜築於東皋之竹蒼畈與二三隐人往來酬倡信/安方應祥徐日乆延至爛柯山以詩文師事留都)¶
　　(各部寺誌皆臬手裁嘗與閩中曺學佺/論文意甚合故石倉詩選臬詩獨多)¶
　李埈(甬上耆舊傳字公起鄞人生而聾父尚黙卒於/官埈甫十餘嵗聞訃號痛凡五日夜咽枯而嘶)¶
　　(乃更啞及長盡發先世遺書縱觀之上自國家典/故邊場戶口名臣言行無不得其始末以至一器)¶
　　(一物靡不考据精覈作為史譜輯甬東逸事幽竒/畢顯行世有盟鷗集其未刻者十餘種曺學佺嘗)¶
　　(合華亭唐仲言為二異人傳仲言瞽而工詩/埈以目誦仲言以耳讀兩君誠千載異人也)¶
　王嗣奭(舊浙江通志號于越鄞人領萬厯庚子鄉薦/授涪州知州少有文名及長博覽經史尤嗜)¶
<pb:KR2k0044_WYG_179-18a>¶
　　(少陵詩嘗夢與把臂共吟後之官入蜀過草堂謁/少陵遺像怳然夢中遂詮注其詩曰杜臆著有左)¶
　　(右鏡山中天/管天諸筆記)¶
　薛岡(甬上耆舊傳字千仭鄞人少辟地客長安為新/進士代作考館文字每得與選因有盛名所著)¶
　　(天爵堂集身為太平詞/客六十年名重天下)¶
　汪樞(静志居詩話字伯機鄞人生世禄之家不樂仕/進治别業曰泡園賦園居詩六十首閩人徐興)¶
　　(公亟稱之/有存俟篇)¶
　董守諭(舊浙江通志字次公鄞人負性耿介不俯同/流俗為文章恥循常襲故登天啟甲子賢書)¶
　　(七上公車不第杜門讀易有得即抄之積以成帙/性不善治生家本素封用以待賔客賑親故遂致)¶
<pb:KR2k0044_WYG_179-18b>¶
　　(日落當事欲一面不可得士論以此重之所/著有監蘭集及讀易一抄二抄卦變考略)¶
　馮元仲(慈谿縣志字次牧幼即肆力於詩古文鈎深/探微試吏部授縣丞歸隐湯山更名天益取)¶
　　(前人未刻書及米趙諸家墨蹟雕鏤精好又按古/名墨法更製之一時天益山書墨遂名天下其後)¶
　　(家日落敝衣箬笠行道中與人評論詩文及談黃/道周倪元璐諸遺事往往移晷始别去詩法杜而)¶
　　(體兼北宋然未嘗留稿僧寮邨店頽/垣敗壁間存者十一毎為人所膾炙)¶
　陸符(黄宗羲陸符墓誌字文虎寧波人貌甚偉胸貯/千卷謦欬如洪鐘一時士大夫聽其談論皆以)¶
　　(為陳同甫辛幼安復出也崇禎辛巳以薦至京入/國學生壬午順天鄉試丙戌卒年五十符古文詞)¶
　　(鵬鶱海怒意之所極每穿天心月脇而出詩皆志/意所寄市交游而作聲色者未嘗以片語汙其筆)¶
<pb:KR2k0044_WYG_179-19a>¶
　　(端雖才堪經世而翛/然獨有世外之致)¶
　劉應期(慈谿縣志字瑞當為諸生有盛名初與姜思/睿稱姜劉已思睿登第復與馮文偉稱馮劉)¶
　　(一時名士無不願與之交發/為詩文僻拙類圭峯家數)¶
國朝¶
　李鄴嗣(舊浙江通志號杲堂鄞人自髙祖循義至父/掆四世貴顯嘗侍父病嘔血數斗自此絶意)¶
　　(人世自竄草石日著書撰漢語南朝語續世説新/語為三語而漢語不列曺氏一門其詩古文詞凡)¶
　　(一百餘卷類漢/語鄞人宗師之)¶
　陳錫嘏(鄉賢留祀冊字介眉號怡庭鄞人康熙乙卯/領浙解明年成進士改庻吉士授編修與纂)¶
<pb:KR2k0044_WYG_179-19b>¶
(皇輿表鑑古輯覽二書充己未會試同考官尋予告歸/    寧波府志錫嘏處身若氷雪而與之處輒平易近)¶
　　(人為諸生窮日講授矻矻不休官詞臣公堂館課/私室横經率至雞鳴而寝里居膺末疾猶隐囊危)¶
　　(坐不釋丹鉛士人将卷帙來請必銖/兩其得失終卷而後已有集若干卷)¶
　鄭梁(寧波府志字禹梅又字寒邨慈谿人康熙戊辰/進士授庶吉士改户部主事厯陞郎中甲戌會)¶
　　(試同考出知髙州府時議開䃃川梁謂此為鯨鯢/出没導之路也持不可有孔道士者欲嘯聚為亂)¶
　　(遍掲城中言某日賊且至梁識其手書一訊而伏/嘗學於黃宗羲聞蕺山劉先生緒論寓意於藝文)¶
　　(詩類江門定山文近震川宗羲亟稱之復善齒既/歸里旋得末疾右體不隨遂以左筆驅染如平時)¶
　　(跌宕文史人/目為仙吏云)¶
<pb:KR2k0044_WYG_179-20a>¶
　姜宸英(慈谿縣志字西溟太常卿應麟曾孫工制藝/兼善詩古文康熙戊午有修明史之)¶
(命相國徐元文以宸英有史才薦入館遂奉即家纂修/特恩授文林郎食七品俸己巳徐司冦乾學)¶
　　(一統志設局於洞庭東山疏請宸英與黃虞稷偕/行尋中順天郷試丁丑廷試一甲第三授編修時)¶
　　(年已七十矣宸英讀書以經為根本於注疏窮其/精藴自二十一史及百家諸子之説俱經批閲為)¶
　　(文必先立意而後下筆畧無凝滯書法鍾王於唐/宋諸家亦靡不臨寫晚尤加意章草及篆𨽻人得)¶
　　(片紙蔵弆以為寳著明史刑法志三卷列傳四卷/土司傳二卷一統志總論江防海防共六卷留館)¶
　　(中别有湛園未定稿十/卷葦間詩集八卷行世)¶
　周容(寧波府志字鄮山鄞人性跅弛不覊御史徐殿/臣一見賞契由是著名後殿臣避跡天童海㓂)¶
<pb:KR2k0044_WYG_179-20b>¶
　　(掠之而去容即倉皇奔赴以身質之殿臣得返而/容代受刑梏足為之跛乗間竊歸乃縱橫於詩古)¶
　　(文詞尤工書法歛鋒鋩於渾樸中/時謂容之詩勝於文書勝於詩云)¶
　陳赤衷(黃宗羲陳赤衷傳字夔獻以學問非場屋所/竟乃入天井山與苦行僧為侶屢淹嵗月砉)¶
　　(然氷解歸而返求之六經創為講經會搜故家經/學之書討論得失往往為先儒所未到康熙庚申)¶
　　(以貢入都玉峯徐氏令其/子弟禀學焉後卒於京邸)¶
　萬斯同(寧波府志字季野鄞人泰第八子生有異質/書過目不忘八齡在客座中背誦揚子法言)¶
　　(如倒峽十四五徧讀父所蔵書尤精經史從學於/黄宗羲大司㓂徐乾學延請編纂禮書太學士徐)¶
　　(元文聘修明史或詢以史事則曰在某卷幾葉幾/行如其言閲之無一爽者性不樂榮利見人惟以)¶
<pb:KR2k0044_WYG_179-21a>¶
　　(讀書勵名節相切劘著/經史學書合三十種)¶
　萬言(寧波府志字貞一鄞人少與諸父斯大斯同學/於黃宗羲善古文康熙乙夘副浙榜貢入京師)¶
　　(以教習需次知縣會修明史總裁徐元文特薦七/人言與焉)¶
(特授文林郎食七品俸兼修一統志在館/    五年多所撰著授江南五河知縣)¶
　　紹興府¶
　漢¶
　盛憲(嘉泰會稽志字孝章會稽人舉孝廉累遷吳郡/太守以疾去官憲㝡有名孫䇿平定呉會深忌)¶
　　(之少府孔融與曺公書曰海内知識零落殆盡惟/會稽盛孝章尚存困於孫氏單孑獨立孤危愁苦)¶
<pb:KR2k0044_WYG_179-21b>¶
　　(孝章實丈夫之雄天下談士依以揚聲公誠能馳/一介之使加咫尺之書則孝章可致矣燕君市駿)¶
　　(骨以招絶足欲公崇篤斯義由是/徴為騎都尉制命未至為䇿所害)¶
　三國吳¶
　謝承(三國志注字偉平博學洽聞嘗所知見終身不/忘拜五官郎中武陵太守撰後漢書百有餘卷)¶
　朱育(嘉泰會稽志山陰人少好竒字凡所特逹依體/象類造作異字千名以上仕郡門下書佐與太)¶
　　(守濮陽興問對行於世育後仕朝嘗在臺閣/為東觀令加位侍中推刺占射文藝多通)¶
　晉¶
　虞預(晉書本傳字叔寧本名茂十二而孤少好學有/文章召為丞相行叅軍除著作郎遷㪚騎侍郎)¶
<pb:KR2k0044_WYG_179-22a>¶
　　(以年老歸預好經史憎疾元虗著晉書四十餘卷/㑹稽典録二十篇諸虞傳十二篇皆行於世詩賦)¶
　　(碑誄論難/數十篇)¶
　王獻之(晉書本傳羲之子字子敬工草隸善丹青七/八嵗時學書羲之宻從後掣其筆不得曰此)¶
　　(兒當復有大名嘗書壁為方丈字羲之甚以為能/觀者數百人桓温使書扇筆悮落因更寫作烏牸)¶
　　(牛甚妙謝安請為長史太元中新建太極殿安欲/使獻之題榜而難言之乃謂曰魏時凌雲殿榜韋)¶
　　(仲将懸橙書之獻之揣知其意正色曰有以知/魏徳之不長安遂不之偪徴拜中書令卒於官)¶
　南北朝¶
　謝靈運(宋書本傳少好學博覽羣書文章之美江左/莫逮襲封康樂郡公世稱謝康樂宋少帝時)¶
<pb:KR2k0044_WYG_179-22b>¶
　　(出為永嘉太守郡有名山水靈運肆意遊遨所至/輒為詩詠以致其意焉父祖𦵏始寜縣并有故宅)¶
　　(及墅遂移籍會稽修營别業傍山帶江盡幽居之/美每一詩至都邑貴賤莫不競寫宿昔之間士庶)¶
　　(皆徧太祖徵為秘書監尋遷侍中賞遇甚厚靈運/詩書皆兼獨絶每文竟手自寫之文帝稱為二寳)¶
　　(賜假東歸因父祖之資鑿山浚湖工役無已尋山/陟嶺必造幽峻巖嶂千重莫不備盡登躡徙臨川)¶
　　(内史在郡遊放為有/司所糾徙付廣州)¶
　謝惠連(南史本傳年十嵗能屬文靈運嘉賞之云每/有篇章對惠連輒得佳句嘗於永嘉西堂思)¶
　　(詩竟日不就忽夢惠連即得池塘生春草大以為/工嘗云此語有神助非吾語也元嘉七年為彭城)¶
　　(王義康叅軍義康修城城塹中得古塜為之改𦵏/使恵連為祭文留信待成其文甚美又為雪賦以)¶
<pb:KR2k0044_WYG_179-23a>¶
　　(髙麗見竒靈運見其新文每曰張華重生不能易/也文章並行於世嘉泰㑹稽志祖沖父方明三世)¶
　　(皆居/㑹稽)¶
　孔稚珪(兩浙名賢録字徳璋山陰人少多學渉工文/詞時周顒隐鍾山已而復仕稚珪作北山移)¶
　　(文譏之齊髙帝召為記室與江淹對掌詞翰厯御/史中丞建武初為南郡太守稚珪風韻清疎好文)¶
　　(詠飲酒七八斗不樂世務居室盛營山水憑几獨/酌旁無雜事門庭之内草萊不翦中有蛙鳴曰我)¶
　　(以此當兩部鼔吹遷太/子&KR0607;事加㪚騎常侍卒)¶
　孔廣　孔逭(南史邱巨源傳㑹稽孔廣孔逭皆才學/知名廣字淹源美容止善吐論王儉嘗)¶
　　(云廣來使人廢簿領匠不須來來則莫聽去張緒/數巾車詣之歎云孔廣使吾成輕薄祭酒仕至揚)¶
<pb:KR2k0044_WYG_179-23b>¶
　　(州中從事逭有才藻製東都賦於時才士稱之陳/郡謝瀹年少時遊㑹稽還父荘問入東何見見孔)¶
　　(逭否見重如此著三呉/決録卒於衛軍東曺掾)¶
　虞通之　虞龢(南史邱巨源傳通之龢皆㑹稽餘姚/人通之善言易至歩兵校尉龢位中)¶
　　(書郎廷尉少好學居貧屋漏恐濕墳典乃舒/被覆書書獲全而被大濕時人比之高鳯)¶
　虞騫(梁書吳均傳騫㑹稽人工屬/文官至王國侍郎有文集)¶
　虞羲(南史王僧孺傳竟陵王子良開西邸招文學僧/孺與太學生虞羲並以善詞藻游焉羲字士光)¶
　　(餘姚人盛有才藻/卒於晉安王侍郎)¶
　賀文發(南史顧越傳會稽賀文發學兼經/史與越名相埒故都下謂之發越)¶
<pb:KR2k0044_WYG_179-24a>¶
　虞綽(隋書本傳字士裕餘姚人博學俊才尤工草隸/陳左衞将軍傅縡有盛名見綽詞賦歎曰虞郎)¶
　　(之文無以尚也隋大業初為秘書學士與虞世南/庾自直等撰長洲王鏡等書十餘部綽所筆削帝)¶
　　(未嘗不稱善嘗居禁中以文翰待詔從征遼東帝/舍臨海頓見大鳥異之詔綽為銘命有司勒於海)¶
　　(上楊元感虗&KR0109;禮之綽從之遊元/感敗徙綽且末所有詞賦行於世)¶
　唐¶
　賀徳仁(嘉泰會稽志山陰人與從兄徳基皆以文詞/稱時人為之語曰徳行可師賀徳基文質彬)¶
　　(彬賀徳仁兄弟八人時比漢之荀氏髙祖起兵為/隱太子友厯官東宫學士貞觀中卒有集二十卷)¶
　　(蔵於/四庫)¶
<pb:KR2k0044_WYG_179-24b>¶
　孔紹安(舊唐書本傳越州山陰人少與兄紹新俱以/文詞知名年十三陳亡入隋徙居京兆鄠縣)¶
　　(閉門讀書誦古文集數千百言外兄虞世南歎異/之高祖受禪紹安閒行來奔時夏侯端先紹安歸)¶
　　(朝授秘書監紹安因侍宴應詔咏石榴詩曰只為/時來晚開花不及春時人稱之詔撰梁史未成卒)¶
　　(有文集/五卷)¶
　賀知章(舊唐書本傳㑹稽永興人徳仁之族孫少以/文詞知名舉進士累遷太常博士開元十年)¶
　　(張説為麗正殿修書使奏請知章同撰六典及文/纂等十三年遷集賢院學士充太子侍讀知章性)¶
　　(放曠喜談笑當時賢逹皆傾慕之工部尚書陸象/先知章之族姑子也謂人曰吾與子弟離濶都不)¶
　　(思之一日不見賀兄則鄙吝生矣晚自號四明狂/客又稱秘書外監遨遊里巷屬詞動成卷軸文不)¶
<pb:KR2k0044_WYG_179-25a>¶
　　(加㸃咸有可觀又善草𨽻書好事者供其牋翰每/紙不過數十字共傳寳之天寳三載請度為道士)¶
　　(求還里又求周宫湖數頃為放生池有詔賜鏡湖/剡川一曲御製詩贈行太子以下咸就執别終年)¶
　　(八十/八)¶
　賀朝萬　齊融(舊唐書賀知章傳神龍中賀朝萬齊/融俱以越士文詞俊秀名揚於上京)¶
　　(朝萬山陰尉齊融崑山/令人間往往傳其文)¶
　徐浩(唐書本傳字季海越州山陰人擢明經有文詞/張説稱其才薦為集賢校理見喜雨五色鴿&KR1117;)¶
　　(咨嗟曰後來之英也肅宗立詔授中書舍人四方/詔令多出浩手遣詞瞻速而書法至精帝喜之又)¶
　　(參太上皇誥冊寵絶一時授兼尚書右丞代宗立/封會稽縣公出為嶺南節度使召拜吏部侍郎卒)¶
<pb:KR2k0044_WYG_179-25b>¶
　　(諡曰定始浩父嶠善書以法授浩浩益工嘗書二/十四幅屏八體皆備草𨽻尤工世状其法曰怒狖)¶
　　(抉石渇/驥奔泉)¶
　嚴維(嘉泰㑹稽志字正文越州人為秘書郎大厯中/與鄭槩裴冕徐嶷王綱等宴其園宅聨句賦詩)¶
　　(世傳浙東唱和維詩一卷及剡隐/居朱放越僧靈澈詩集皆蔵祕府)¶
　吳融(唐書本傳字子華越州山陰人祖翥賜號文簡/元生融學自力富詞調龍紀初及進士第韋昭)¶
　　(度討蜀表掌書記厯翰林學士拜中書舍人昭宗/反正羣臣稱賀融最先至時左右歡駭帝有指授)¶
　　(叠十許稿融跪作詔少選而成語當意詳帝咨/賞良厚進户部侍郎俄還翰林遷承㫖卒於官)¶
　五代¶
<pb:KR2k0044_WYG_179-26a>¶
　鍾謨(馬令南唐書字仲益㑹稽人僑建康博學屬文/穎脱時輩元宗寵用之累遷吏部郎中顯徳中)¶
　　(遣謨與李徳明奉表於周世宗願盡獻淮甸之地/既而拒命世宗大怒案誅館中二百人獨赦謨以)¶
　　(為耀州司馬暨周平江南放還國世宗賜黃金五/百兩意以間其君臣也元宗果銜之貶謨饒州安)¶
　　(置謨作絶句十餘章其詞皆悽愴謨尤好古碑奉/使中原每道旁碑碣必駐馬厯覽嘗見碑趺大碣)¶
　　(半没水中謨解衣以手捫揣黙記其文他日/水涸以所録本就正之無差其爽邁如此)¶
　宋¶
　錢易(東都事畧字希白年十七舉進士御試三題日/中而就言者以其輕俊而黜之太宗語蘇易簡)¶
　　(曰朕恨不與李白同時易簡曰有錢易者李白才/也太宗曰若然當用唐故事召至禁林㑹盗起劍)¶
<pb:KR2k0044_WYG_179-26b>¶
　　(南不果復舉進士甲科又應賢良方正科䇿入第/四等除秘書丞真宗封泰山獻殊祥録祀汾陰幸)¶
　　(亳州易修所過圖經遂擢知制誥遷翰林學士卒/易俊逸過人為文數千百言頃刻而就善行草書)¶
　　(有集一百六十巻夀雲總録一百卷洞㣲志十卷/子彦逺明逸皆中甲科寳慶㑹稽續志吳越王之)¶
　　(後父倧死𦵏於㑹/稽子孫從而家焉)¶
　齊唐(寳&KR0159;㑹稽續志字祖之山陰人少貧苦學得書/皆自寫誦過一二則不忘郡從事魏庭堅以几)¶
　　(上書令唐誦之開示乃文選頭陀寺記而唐誦不/遺一字庭堅驚服登天聖八年進士第嘗進龍韜)¶
　　(勝畧賊覽者皆震讋兩應制科秘閣皆首選兩對/䇿皆在第一當道忌其切直復排去遷著作佐郎)¶
　　(出為南雄州僉判㑹交趾進麒麟唐據史傳非之/斥蠻人紿中國衆服其博物以職方員外郎致仕)¶
<pb:KR2k0044_WYG_179-27a>¶
　　(鑑湖東北有山最竒偉唐命之曰少/㣲而卜築焉有學苑精英少㣲集)¶
　華鎮(寳慶㑹稽續志字安仁㑹稽人元豐二年進士/官至朝奉大夫好學博古工詩文嘗為㑹稽覧)¶
　　(古詩百餘篇厯按史䇿旁考傳記以及稗官瑣語/所載記咸見採摭傅崧卿稱其詞格清麗興寄深)¶
　　(婉足以垂觀來者子初平登大觀三年第為太常/博士討論典故据今考古無所阿附靖康初卒)¶
　李孟傳(寳慶㑹稽續志上虞人光幼子也字文授天/資爽邁曾幾汪應辰皆器遇之宰象山遷太)¶
　　(府寺丞出知江州處州提舉福建常平提㸃浙西/刑獄乆之除直寳謨閣致仕蔵書萬卷悉置左右)¶
　　(繙閲紬繹周而復始每得異書手自校勘多識典/故及前輩出處中朝舊事厯厯能道本末有盤溪)¶
　　(詩文稿宏詞類藁讀/史雜志記異記善録)¶
<pb:KR2k0044_WYG_179-27b>¶
　姚寛(寶慶㑹稽續志字令威&KR0792;縣人以父舜明任補/官至樞宻院編修博學强記於天文推算尤精)¶
　　(完顔亮入㓂中外以為憂寛獨推太乙熒惑所次/為賊必滅之兆亮果自斃上以其言騐召對移晷)¶
　　(疾作仆於榻前寛詞章之外頗工篆隸及工技之/事著有西溪集史記補注戰國䇿五行秘記西溪)¶
　　(叢語玊/璽書)¶
　陸游(宋史本傳字務觀越州山陰人年十二能詩文/蔭補登仕郎孝宗即位史浩黃祖舜薦游善詞)¶
　　(章諳典故召見遂賜進士出身以書白二府言建/康當以暇時建都立國又為樞宻張燾言曾覿龍)¶
　　(大淵招權植黨熒惑聖聴燾遽以聞上詰語所自/來燾以㳺對上怒出通判隆興府尋免歸乆之通)¶
　　(判夔州王炎宣撫川陜辟幹辦公事游為陳進取/之䇿又請以呉玠子拱代呉挺及挺子曦僭叛游)¶
<pb:KR2k0044_WYG_179-28a>¶
　　(言始騐復起知嚴州過闕陛辭上諭曰嚴陵山水/勝處職事之暇可以賦詠自適再召入見上曰卿)¶
　　(筆力回斡甚善非他人可及嘉泰二年以孝宗光/宗兩朝實録及三朝史未就詔游權同修撰三年)¶
　　(書成升寳章閣待制致仕游才/氣超逸尤長於詩嘉定二年卒)¶
　王厚之(兩浙名賢録字順伯諸暨人乾道二年進士/厯淮西運判改江東提刑進寳謨閣致仕平)¶
　　(生好古博物尤注意金石刻文所著有金石録三/十卷考異四卷考古印章四卷題䟦周宣王石鼓)¶
　　(文後考訂秦惠王詛楚文精鑒絶識/刻畫深淺牋辨無遺識者賞其博雅)¶
　髙翥(姚江逸詩傳字九萬號菊磵工詩畵/與劉後邨唱和有菊磵集十二卷)¶
　孫嚞(姚江逸詩傳嘉熙戊戌進士累官常州守晚歸/四明山中築耕寛堂名談勢語終夕不及好哦)¶
<pb:KR2k0044_WYG_179-28b>¶
　　(白香山詩意至輒效其體為/之有孫常州摘藁行於世)¶
　呂沖之(萬厯紹興府志新昌人研究經史工詩文陳/傅良深器之舉進士厯南康軍僉判與諸生)¶
　　(講道於白鹿洞未幾以疾引退所/著壁經宗㫖及詩文墨妙世傳之)¶
　岑全(嘉靖餘姚志字全之敏茂精明上刺六經之文/旁披百氏之㫖下通當世之務端平嘉祐間試)¶
　　(詞學擢第厯秘書省校書郎嘗輪對乞黜政府言/甚剴切天子為罷右丞相一人乞外補尋引疾歸)¶
　　(所著秘録集十二卷經/傳考疑八卷行於世)¶
　孫因(兩浙名賢録晉餘姚令統之後隐居四明山博/綜古今工文筆嘗採㑹稽遺事作越問以補王)¶
　　(十朋風俗/賦之缺)¶
<pb:KR2k0044_WYG_179-29a>¶
　俞浙(舊浙江通志字季淵新昌人登進士第厯監察/御史閉門著述有六經審問離騷審問及韓文)¶
　　(舉隅/諸集)¶
　元¶
　徐昭文(萬厯上虞縣志字季章從韓荘節讀尚書試/藝不售杜門修業後應辟為吳淞教官著通)¶
　　(鑑綱目考/証行於世)¶
　施鈞(𢎞治紹興府志字則夫㑹稽人博學/能文作詩得唐人體有飲氷餘味集)¶
　夏泰亨(萬厯紹興府志字叔通㑹稽人九嵗能屬文/厯官翰林編修以文雄東南著有詩經音考)¶
　　(矩軒/文集)¶
<pb:KR2k0044_WYG_179-29b>¶
　俞漢(萬厯紹興府志字仲雲諸暨人精史學著史評/八十卷春秋傳三十卷象川集十卷進呈書付)¶
　　(禮部刋行辟/為儒學教授)¶
　楊維楨(兩浙名賢録字廉夫諸暨人泰定丁卯進士/授天台尹罷去張士誠據浙西累使求致不)¶
　　(能屈明太祖登位敦迫至京作老客婦謡以見意/笑而遣之還淞江卒維楨初逰甬東得黃氏日抄)¶
　　(歸學業日進居鐵崖山下自號鐵崖先生好吹鐵/笛亦號鐵笛子與人交無疑貳尤喜接引後生識)¶
　　(不識稱為長者惜不得大用然亦以是得肆力於/文章崖鐫野刻布列東南宋濂有言曰元之中世)¶
　　(有文章鉅公起於淛河之間曰鐵崖先生聲光殷/殷摩戞霄漢撫其論&KR0103;如覩商敦周彞雲雷成文)¶
　　(而寒芒橫逸奪人目睛於詩尤號名家震蕩凌厲/神施鬼設其文中之雄乎所著諸集通數百卷)¶
<pb:KR2k0044_WYG_179-30a>¶
　胡一中(萬厯紹興府志字允文諸暨人進士補紹興/路録事著有童子問序四書集箋定正洪範)¶
　　(三益稿等集弟一貞亦善詩文有雪林小稿壎箎/小稿子澄及從孫學俱彬彬有文名澄著鶻突稿)¶
　　(學有八詠見/山水諸記)¶
　楊璲(萬厯餘姚縣志字元度號西園喜學問師事栁/待制貫與海内博洽者辨數困之注詩傳名物)¶
　　(類考御史姚黻削文上之乞降與一官忌者寝/其事後以鄉貢補學官值盗起辟地以著述終)¶
　陳大倫(宋濂陳大倫墓碣字彦理諸暨人初學易既/而更春秋敷繹義例揮毫輒雲烟滿紙屢試)¶
　　(場屋不能中繩尺於是棄絶益攻古文詞浦陽呉/萊以奥學雄文名當代大倫從之講學下及秦漢)¶
　　(以來諸文章大家章有法句有㫖青燈夜懸逹旦/不寐學大進遠近交聘為家塾師元季兵亂避入)¶
<pb:KR2k0044_WYG_179-30b>¶
　　(流子里當兩山夾澗作晚香亭三楹間與賔客暢/飲為樂酒酣捉筆咏詩脱帽髙歌擊几案為節或)¶
　　(支笻行古石細路間游目思視意若與之相忘髪/已斑白手不釋卷天文地理老釋之書莫不攬其)¶
　　(英華尤善寫竹樹蕭蕭有蒼勁意/著有春秋手鏡尚雅集若干卷)¶
　林居(宋濂林居墓誌字温如新昌人聞天台於子惠/傳伊洛之學執經而受其説又以為言之不文)¶
　　(不能行逺復從韓性遊取文章大家日研摹之其/於分章遣辭之法辨其類不𩔖尤嚴其界域時黃)¶
　　(文獻溍以文名當代居&KR0103;長書為贄溍讀已掲諸/座右賔至則指以示之曰是豈非文耶其器重之)¶
　　(若此嘗以春秋舉應鄉闈不利遂掩闗下帷學子/趨之者如雲性介而通荘而能温一動一静皆可)¶
　　(為程式善古文詞尤長於/詩騷有亦愛齋稿若干卷)¶
<pb:KR2k0044_WYG_179-31a>¶
　張憲(元詩𨕖傳字思廉山陰人負才自放走京師創/言天下事衆駭其狂還富春山中一日升高望)¶
　　(逺呼所親曰亟去三日逃寇猝至死者五百餘家/始悔不用憲言師事楊廉夫廉夫曰吾用三體咏)¶
　　(史古樂府不易到惟吾門張憲能之又曰吾門/稱能詩者南北凡百餘人求似憲者不能十人)¶
　明¶
　趙俶(兩浙名賢録字本初山陰人八嵗能詩文指物/輒賦稍長博渉經史為文逼秦漢賦尤擅美部)¶
　　(使何約至越聞俶名延見之從容問諸史俶談上/下三千年事及形勢如身所履者約歎曰窮年讀)¶
　　(史不如與趙生半日語尋登/進士明興徴拜國子助教)¶
　郭傳(名山藏字文逺㑹稽人洪武七年太祖御元武/樓問學士宋濂天下宿學濓對曰㑹稽有郭傳)¶
<pb:KR2k0044_WYG_179-31b>¶
　　(者學有淵源其文雄贍新麗而論議根據六經波/瀾相推若不知其所窮一代竒才也因持其文以)¶
　　(進帝召見謹身殿奏對稱㫖授應奉翰林文字日/侍左右備顧問每命題撰著輒加賞賚陞起居注)¶
　　(考功/丞)¶
　呂不用(毛竒齡吕不用傳初名必用字則行新昌人/年十三應元至正鄉舉未午而出院主文者)¶
　　(竒之索其次場不得知其不終試深惜之不用傳/孔孟之學而故以文豪與天台陳東之㑹稽王宗)¶
　　(成廬陵曾伯曼金華宋濂青田劉基為友洪武初/以經明行修辟授本縣訓導時兵革初靖士不識)¶
　　(文藝不用疏六緯四籍諸史之學授生徒且身為/率先一時蒸然向化後引疾解官累辟不起著有)¶
　　(牧坡稿得月稿/力田集行於世)¶
<pb:KR2k0044_WYG_179-32a>¶
　唐肅(朱彞尊唐肅傳字處敬先世家杭州新城遷於/山陰肅博通經史旁究陰陽醫卜書數之學兼)¶
　　(工篆楷書元至正十九年中浙江鄉試厯嘉興路/儒學正洪武三年召修禮樂書擢應奉翰林文字)¶
　　(兼國史院編修旋以疾失朝免/官謫佃濠之瞿相山嵗餘卒)¶
　謝肅(萬厯上虞縣志字原功洪武間舉明經厯福建/僉事克持風紀所著宻菴稿侍郎劉鵬稱其詩)¶
　　(文補志闕証史謬動關世教與/㑹稽唐肅齊名時人謂之二肅)¶
　錢宰(朱彞尊錢宰傳字子予又字伯均㑹稽人呉越/王鏐十四世孫元至正間中甲科教授鄉里洪)¶
　　(武初徵修禮樂書授國子監助教十年以年老告/歸二十三年召為㑹試考官二十七年詔徵儒臣)¶
　　(定正尚書蔡氏傳宰暨張美和掲軌等二十六人/皆被召命聞局翰林院賜宰等綺繪衣被入朝班)¶
<pb:KR2k0044_WYG_179-32b>¶
　　(侍衛之首讌坐殿中時帝建酒樓於城門外其一/曰醉仙命宰等飲其上并給以鈔宰等各獻詩稱)¶
　　(謝書成宰尋告/歸卒年九十六)¶
　蔡庸(列朝詩集傳字唯中越人家貧教授與唐/之淳鎦績毛鋐並以詩名時稱唐鎦毛蔡)¶
　王至(萬厯餘姚縣志字孟陽明春秋三禮之學為文/章比物連類下筆沛然經其指授多為名儒平)¶
　　(居恭慎遇事援經質史英氣絶識/凛如也明初為於潛教諭以終)¶
　錢遜(列朝詩集傳字謙伯山陰人洪武中任孟津知/縣改弋陽坐累謫戌交趾復以薦對䇿稱㫖授)¶
　　(文昌主簿所至有聲跡中更顛躓/卒能保全夀考有謙齋集二十卷)¶
　李朂(列朝詩集傳字文勉山陰人自少好與文士游/鄉先生鎦績王誼鄭嘉謂曰爾欲與我輩遊須)¶
<pb:KR2k0044_WYG_179-33a>¶
　　(讀書乃可感悟力學遂成名儒時人/稱鎦王鄭李詩宗晚唐好學李義山)¶
　宋元僖(姚江逸詩傳字無逸少穎悟力學父欲奪之/於市估胥吏元僖泣而辭受學於楊鐵崖盡)¶
　　(得其詩文法中江浙副榜補繁昌教諭尋棄歸洪/武初召修元史分撰外國傳事畢還山復與桂彦)¶
　　(良同徵主考福建元僖詩質而不枯熟/而不腐入香山之室有庸菴集十卷)¶
　王受益(成化紹興府志字子謙山陰人初受書於錢/宰又受春秋於楊澄源嘗取汪氏纂疏李氏)¶
　　(㑹通程氏本義三書折中之名曰春秋集説洪武/初詔與張美和劉三吾校書經書成賜名曰尚書)¶
　　(㑹通除陜西學正五典名藩鄉試及/㑹試文衡得人甚盛陞國子助教)¶
　唐之淳(朱彞尊唐肅傳肅子字愚士以字行嘗為李/善長草露布太祖異之問起草者誰也善長)¶
<pb:KR2k0044_WYG_179-33b>¶
　　(以實對帝令飛騎召之至東華門已曛黒入見帝/明燈坐便殿問曰汝曾草露布耶對曰然俄而中)¶
　　(官以短几置前帝令坐授以封諸王冊曰汝其潤/色之對曰臣萬死不敢帝曰姑旁注之乃奉命注)¶
　　(畢仰視燭影中帝色喜良乆乃出性孝友父死函/骨歸𦵏於赤土山求父遺文雖荒郵敗壁髙崖斷)¶
　　(石靡不蒐訪纂録時時伏讀聲淚悽咽聞者為之/掩涕方孝孺薦於朝建文二年授翰林院侍讀)¶
　夏時(兩浙名賢録字中甫上虞人博學善屬文已而/失明自號守黒子與二弟中孚中曅唱和為文)¶
　　(一篇成輒命筆之次/而成帙曰守黒稿)¶
　毛肇宗(萬厯紹興府志字克敬山陰人幼孤篤學居/僧舍三年不出户永樂中登進士時方重藩)¶
　　(選授周府教授肇宗喜吟咏/興寄高逺有耶溪集二十卷)¶
<pb:KR2k0044_WYG_179-34a>¶
　胡粹中(列朝詩集傳名由以字行山陰人治毛詩春/秋三傳永樂初為楚府右長史著讀史筆紀)¶
　　(元史續編/行於世)¶
　朱純(列朝詩集傳字克粹山陰人淳雅有儒行與羅/頎張暠輩結鑑湖詩社好遊佳山水所至多題)¶
　　(詠有陶鈆驢/背自怡等稿)¶
　髙廩(萬厯山陰縣志字居豐號畏巖山陰人兄閏弟/臺皆登甲科廩獨絶意仕進常從朱純學唐律)¶
　　(釐為三十卷雒陽劉半齋名為探驪者也著/有㑹稽懐古集詩衡史學稗雅㨗徑諸書)¶
　陳䞇(姚江逸詩傳字唯成以薦為儒學訓導纂修宣/廟實録贄採兩浙事蹟上之稱有史才任翰林)¶
　　(待詔陞廣東叅議遷太常少卿致仕投老西湖與/騷人墨士為詩酒之㑹評者謂其古選逼陶栁近)¶
<pb:KR2k0044_WYG_179-34b>¶
　　(體駸駸/盛唐云)¶
　胡楨(舊浙江通志字用良新昌人結草亭於宅外聚/古今圖籍終日吟誦其中不慕仕進所著有草)¶
　　(亭愚辨諸書與江浦荘㫤/嘉未呂原以詩文相友善)¶
　薛綱(萬厯山陰縣志字之綱天順八年進士拜御史/巡按陜西督南畿湖廣學政厯廣東按察使雲)¶
　　(南布政使皆善其職尋謝事歸綱不矯激而能/持正為文淳雅所著有三湘集松陰蛙吹等篇)¶
　吳騵(兩浙名賢録字文英山陰人博學洽聞嘗作東/山賦或以為不下孫興公李東陽見騵所撰駱)¶
　　(賔王廟碑歎為文章宗匠其志乗傳記率/有體裁所著述頗富而紹興先逹傳最傳)¶
　黃海(舊浙江通志字伯用以字行餘姚人天順六年/舉人為建寧教諭工詩倪宗正稱其農談戚語)¶
<pb:KR2k0044_WYG_179-35a>¶
　　(皆有詩情有竹/橋十詠行世)¶
　駱象賢(於越新編諸暨人為文直述事情不求華緻/嘗斟酌六禮之要表帥鄉俗為園於楓溪之)¶
　　(上圖書滿屋玩讀不輟所著有羊棗/集篤終易覽溪園遺稿歸全等書)¶
　黃韶(舊浙江通志字九成餘姚人成化己丑進士官/至江西提學僉事有道南十景詩與張弼桑悦)¶
　　(唱和從子嘉仁字半山於何李/時不染習氣詩情嫣然秀出)¶
　馮蘭(姚江逸詩傳字佩之成化己丑進士選庶吉士/仕至江西提學副使其在京師與李東陽謝遷)¶
　　(雅相好遷既歸田與蘭唱和無虗日間書之以寄/東陽東陽亦一一和之是時東陽為一世宗工而)¶
　　(於蘭則敬為老友各有/樂府咏史詩號為新體)¶
<pb:KR2k0044_WYG_179-35b>¶
　楊榮(姚江逸詩傳字時秀成化壬辰進士以工部都/水主事視河夀寧坐事下獄釋歸尋卒榮工詩)¶
　　(會試舟中取唐音和之月餘成帙一時/風尚和唐音者累累而榮能得其風致)¶
　司馬垔(萬厯山陰縣志字通伯博極墳典成化辛卯/冠省試明年成進士以御史視學南畿考文)¶
　　(序士無錙銖失平擢福建副使致政歸縱情邱壑/嘗榜其門曰獨呼明月常陪醉不負青天早放閒)¶
　　(所著有蘭/亭諸集)¶
　張文淵(萬厯上虞縣志𢎞治己未進士仕至南禮部/郎談經授徒所著有衛道録諸圖便覽八音)¶
　　(東泉百詠奏聞世廟内衛道一編與傳習録叅駮/而主於翼朱又善真草筆力遒勁得朱文公書法)¶
　周禎(獻徵録字天兆山陰人𢎞治壬戌進士選庶吉/士授檢討尋與纂修孝宗實録執事經筵正徳)¶
<pb:KR2k0044_WYG_179-36a>¶
　　(中以疾乞歸禎長於古文詞醇厚典雅有西京遺/響詩宗陶謝清㣲淡遠於性理之學沿流泝源兼)¶
　　(綜條貫一以朱子為歸/所著有梅川集十二卷)¶
　姚翔鳯(萬厯上虞縣志字夢禎嘉靖壬辰進士任兵/部主事暇輒讀書躭躭如儒生厯官至行太)¶
　　(僕卿免歸益肆力於著作傾貲購竒書兀首窮年/以自娛乞言者隨至輒應所著有疏註庭傳餘生)¶
　　(近記羅/東拙稿)¶
　諸燮(兩浙名賢録字子相餘姚人嘉靖乙未進士授/兵部主事守山海以簡亢忤巡邊大僚謫茶陵)¶
　　(同知未赴南歸居錢塘逺近士慕燮經學執贄受/業者百餘人因不復有仕進意踰年量移潮州通)¶
　　(判所知皆致書勸駕始隨牒往遷邵武同知兩佐/郡皆寛簡御下勤於勸學士民胥懐之以艱歸有)¶
<pb:KR2k0044_WYG_179-36b>¶
　　(自閩粤負笈來學者輒館榖之不靳也開化諸生/走請傳經於其邑六月返櫂過嚴陵濯足灘上溺)¶
　　(死/)¶
　黃尚質(姚江逸詩傳號醒泉嘉靖己酉舉人厯官息/縣令景州牧是時越中詩人山陰有陳鶴徐)¶
　　(渭姚江則尚質與楊珂詩筒往來風華掩映/而尚質與珂渭兼精繪事尤為時所貴重)¶
　陳鶴(兩浙名賢録㑹稽人博綜墳典窮日夜不休年/十七襲蔭百户非其好也棄官著山人服人遂)¶
　　(稱為陳山人詩文高古若騷賦詞章草書圖畫能/盡法諸名家於是軒蓋駢集無不心折願交而去)¶
　　(既卒同邑徐/渭表其墓)¶
　徐渭(陶望齡徐渭傳字文長山陰人九嵗能屬文年/十餘倣揚雄解嘲作釋毁為諸生胡宗憲督浙)¶
<pb:KR2k0044_WYG_179-37a>¶
　　(江招管書記時方獲白鹿海上用渭表以獻上大/嘉悦其文宗憲以是益重之時督府勢嚴重文武)¶
　　(将吏庭見無敢仰者而渭敝巾澣衣直入無忌宗/憲常優容之渭亦矯節自好無所顧請及宗憲速)¶
　　(渭慮禍及遂發狂疾坐繫獄中以言者力獲免及/老貧甚鬻文自給人操金請詩文書繪者值其稍)¶
　　(裕即百方不得遇窘時乃肯為之渭嘗言吾書第/一詩二文三畫四識者許之所著文長集闕篇櫻)¶
　　(桃館集各若干卷注荘子内篇叅同契黄帝/素問郭璞𦵏書四書解首楞嚴經解各數篇)¶
　楊珂(姚江逸詩傳字汝鳴號秘圖從王文成講學不/以科舉為事自放山水間天台四明題咏殆徧)¶
　　(有一觀側石橋時為暴漲所壊珂書醉卧石三/字於上水亦迂道避之其書法與徐渭齊名)¶
　孫鑛(紹興府志字文融餘姚人文恪陞之子萬厯甲/戌㑹試第一嘗欲輯五車一笈謂易詩書可云)¶
<pb:KR2k0044_WYG_179-37b>¶
　　(三墳周禮禮記春秋三傳可云五典儀禮管老列/荘國語國䇿楚騷可云八索荀韓吕淮南太元史)¶
　　(漢文選可云九邱厯官自主事迄南大司馬爛然/有聲而虗懐自下以孟秋雷士貞為直友唐鶴徴)¶
　　(趙南星為諒友余寅周𢎞禴為多聞/友接引後學無町畦人稱月峯先生)¶
　王思任(紹興府志字季重山陰人幼穎絶黄洪憲得/其文謂異日必名世萬厯乙未成進士三為)¶
　　(邑令遷袁州府推官有能聲厯刑工二部主事僉/事江西能料寇出沒作防禦計已聞燕京䧟輒放)¶
　　(浪山水間詩歌書法與董其昌陳繼儒相頡頏年/七十二棄家入秦望山卒有清暉閣謔菴文飯等)¶
　　(集/)¶
　葉憲祖(姚江逸詩傳字美度萬厯己未進士知新㑹/縣遷工部主事逆璫建祠不為監工因削籍)¶
<pb:KR2k0044_WYG_179-38a>¶
　　(崇禎間累官湖廣副使陞廣西按察使與孫鑛以/古文詞相期許鑛刻畫字句之法憲祖縱筆匠心)¶
　　(不沾沾於離合所長尤在/填詞直追元人與之上下)¶
　丁進(上虞縣志字印趨博學强記於性理之學尤邃/萬厯己未成進士選庻吉士授檢討魏璫假子)¶
　　(撫民僭衣命服入朝進斥之璫怒與同官六人陳/子壯林釬等俱削籍璫敗六詞臣同日召還戊辰)¶
　　(分考禮闈晉左春坊經筵日講官/癸酉主試江南卒以忤權要歸里)¶
　陸曾曅(會稽縣志字章之喜讀書肘著案案為之穿/背誦史記自首卷至終篇不失一字嘗示門)¶
　　(人曰對人始檢身必不能檢身開卷始讀書必不/能讀書握管始作文必不能作文其為文句字皆)¶
　　(鑪冶而出少不當意輒毁去所存者有詩學内傳/外傳春秋所見所聞所傳聞三卷集史曰簡要録)¶
<pb:KR2k0044_WYG_179-38b>¶
　　(綱目叅同又作字原闚天録所手鈔/計丈有五尺古文詩賦别編成十卷)¶
　馬權竒(㑹稽縣志字㢲倩崇禎辛未進士授工部主/事司琉璃厰與閹忤為所中事白歸不事家)¶
　　(人生産飲酒讀書手丹鉛不輟避兵死於田間著/有易經解詩經誌麟經誌老子解名臣言行録諸)¶
　　(書/)¶
國朝¶
　來集之(紹興府志字元成蕭山人崇禎庚辰進士司/李皖城皖受張獻忠蹂&KR1011;集之苦心調劑會)¶
　　(左良玉兵東下逺近震驚皖賴集之得無恐尋家/居三十年手不釋卷著有易圖親見讀易偶通卦)¶
　　(義一得春秋志在四傳權衡/樵書南山載筆倘湖近刻)¶
<pb:KR2k0044_WYG_179-39a>¶
　祁豸佳(紹興府志字止祥山陰人彪佳弟天啟丁卯/舉人以教諭遷吏部司務尋以疾歸工詩文)¶
　　(善書畫四方來索者輒呵凍流/汗以應家居數十年以夀終)¶
　黃宗㑹(舊浙江通志字澤望餘姚人尊素第三子崇/禎中㧞貢讀書一再過不忘一日所讀必盡)¶
　　(百頁以為程有事則次日倍其常課自經史四部/而外釋道二蔵未嘗不一周也詩文古澹而字有)¶
　　(根據不見用事之跡著有縮齊文集十卷其注釋/教書如牛毛繭絲為其教者亦歎以為不及後人)¶
　　(注楞嚴多/採用其説)¶
　徐咸清(紹興府志字仲山上虞人居㑹稽之嵇山生/而慧一嵗識字五嵗通一經甫蓄髪以官監)¶
　　(生應鄉舉有文名長娶冡宰商周祚女女亦能詩/乃就嵇山闢廣庭構藥欄設長筵發所蔵書㪚垜)¶
<pb:KR2k0044_WYG_179-39b>¶
　　(之對坐縱觀暇則抽牘各為詩如是有年著小學/一書博取訓纂説文玉篇篇海諸書以正字形取)¶
　　(切韻唐韻廣韻集韻諸書以正字聲而縱考經史/子集暨唐宋元諸大小篇帖凡有繫於釋文者悉)¶
　　(搜採以正字義合若干卷名之曰資治/文字康熙十七年以宏博薦歸里卒)¶
　王雨謙(紹興府志字白嶽山陰人幼精敏肆力古文/漁獵甚富崇禎癸酉舉於鄉明亡鍵户著述)¶
　　(與女夫俞公榖共輯廉書若干卷/曰後世必有知我者年九十卒)¶
　張杉(舊浙江通志字南士山陰人為詩宗開元大厯/有麐寳山房集行世紹興府志杉少負才名與)¶
　　(其兄梯弟楞號三張子楞死梯劇飲成疾杉不脱/衣履晝夜坐梯所梯死杉日與蕭山毛竒齡相倡)¶
　　(和竒齡有作必呈杉杉以為可乃収之初崇禎己/卯杉寓蕭山邑宰羅明祖集文士於河陽館課文)¶
<pb:KR2k0044_WYG_179-40a>¶
　　(其題為徳行顔淵三十字課畢復掲一籖於卷末/曰漢人有名曰顔子曰曾子曰仲弓曰子路子游)¶
　　(子夏者何人也座中無有能應者杉從容書其下/曰顔子黃憲也仲弓陳寔也張曽子張伯饒也城)¶
　　(頭子路者東平㬊曽也子游張蹇之孫猛也漢同/時有兩子夏一杜欽一杜鄴也明祖辟席揖之問)¶
　　(其年才十九云子燧康熙/庚辰進士官吏部主事)¶
　包秉徳(舊浙江通志字飲和蕭山人為諸生所著詩/賦雜文蟲弋編合五十卷與來驤陳清蔡立)¶
　　(國沈禹錫蔡仲光争尚著/作同時齊名稱固陵六子)¶
　徐緘(毛竒齡二友銘字伯調家山陰之木汀又家梅/市初擅舉子文為雲門五子之一既以詩古文)¶
　　(争長海内而未能委曲隨世低昻故人多媢之好/錬沖舉餐氣啜液嘗作遊仙詩以自喻其著讀書)¶
<pb:KR2k0044_WYG_179-40b>¶
　　(説每日以半治經限三葉半治史限二十葉閲三/年訖工其勤如此尤富聞見口吃不善辨而旁通)¶
　　(曲引厯厯穿貫叩之無不鳴有詩/十卷文六卷已刻者名嵗星堂集)¶
　來蕃(毛竒齡二友銘字成夫蕭山人居貧所儲圖史/外唯瓶盎十餘實米鹽紵絮於其中每出行書)¶
　　(衣筆袠手自持抱遇故人當意者拱揖避道左不/當意輒去十嵗出試即冠軍尋棄舉業為詩古文)¶
　　(詞始以博大自喜好為瑰竒倜儻之語已又力追/先秦崇尚奥衍有北沙集蔵於家嘗作故明二畿)¶
　　(賦雄博桀驁抵轢前古初不示人及示人人以口/跲厭讀之惟太倉吳偉業見之曰此馬季長之賦)¶
　　(也少嘗遊於劉蕺山之門蕺山/曰子狷者也蓋有所不為云)¶
　徐廷珨(舊浙江通志字蜃度上虞人博學篤行/教讀自怡所著有鹿溪集宗集溪西集)¶
<pb:KR2k0044_WYG_179-41a>¶
　董瑒(紹興府志字叔迪號無休會稽人年七嵗畢讀/五經十嵗能綴文陳子龍為推官見而竒之少)¶
　　(時從學劉宗周預證人會後乃較録其遺集晚為/浮屠而不讀佛書亦不居禪室以蔬食終其身)¶
　姜廷梧(舊浙江通志字桐音餘姚人長於/詞賦聲噪江淮間有文集行世)¶
　邵廷采(紹興府志字九思餘姚人諸生少從韓孔當/講學於姚江書院交蕺山弟子聞誠意慎獨)¶
　　(之學欣然有得數困舉場好求經世大畧每談忠/孝節烈事奮䄂激昻神氣勃發於明末諸臣尤能)¶
　　(該其夲末搜討掇拾欲成一書稿初/就未竟而卒有思復堂集行於世)¶
　趙廣生(舊浙江通志字公簡山陰人從學蕺/山為文髙古曲折有集六卷行世)¶
　張岱(紹興府志字宗子山陰人年六嵗雲間陳繼儒/命屬對竒之及長文思坌涌好結納海内勝流)¶
<pb:KR2k0044_WYG_179-41b>¶
　　(家世通顯服食豪侈日聚諸名士度曲徵歌諧謔/雜進及間以古事挑之則自四部七畧以至唐宋)¶
　　(説家叢殘瑣屑之書靡不該悉明末避亂剡溪山/家益落意緒蒼凉語及少壮穠華自謂夢境著書)¶
　　(十餘種率以夢名而石匱書紀前代事尤備/年六十九營生壙於項王里又十餘年卒)¶
　錢霍(紹興府志字去病㑹稽人上虞籍為諸生貢太/學精舉子業然不好獨好為詩其詩自闢阡陌)¶
　　(勁出横貫不假雕飾而姿態橫生性豪喜談酒酣/興至音吐如洪鐘目閃閃有光驚起坐客性狷介)¶
　　(耻以詩文干士大夫嘗游京師故人居華要者不/投一刺&KR0607;事沈荃獨嚴重之曰今之謫仙也鄉人)¶
　　(姚儀好霍詩/為梓其集)¶
　傅性喆(鄉賢留祀册字敏水號熟園㑹稽人甫成童/即淹貫百氏制舉業外尤工騷賦格律詩補)¶
<pb:KR2k0044_WYG_179-42a>¶
　　(博士弟子試輒冠其曺性至孝父揆重舉明經老/而篤學性喆惟日以讀書&KR0688;藝為色養承歡之具)¶
　　(嘗曰事親期於養志吾寧屑屑求利禄以供甘旨/耶奉母尤謹扶持抑搔未嘗假手於人親殁讀書)¶
　　(嵇山菴二十年講求性理之學著四書周易正䝉/辨疑若干卷每語人曰讀書期於明理不疑何由)¶
　　(得信不辨何由得明昔人作存疑不敢自居於無/疑也吾作辨疑不敢自安於無疑也所選古今文)¶
　　(才調集凖唐賢韋縠論詩之義以論文大抵歛才/於法而不欲以一往馳騁為才其持論甚竣學者)¶
　　(皆受範焉為人中介而外和於取與一無所茍而/見義必為生平於讀書外無他嗜好易簀之日猶)¶
　　(口授或問第四章復舉南宫适闕語類中一段為/朱子未定之論當以集注為正臨革呼其子曰思)¶
　　(報國恩惟有文章餘無所及所著有熟園闕存稿/甲乙丙三集嵇山學古録驛寓小草若千卷蔵於)¶
<pb:KR2k0044_WYG_179-42b>¶
　　(家/)¶
　蔡宣之(鄉賢留祀册蕭山人潛心理學羽翼經傳學/者奉為宗匠名其門曰匠門世業尚書嘗採)¶
　　(厯代史傳録其可證經㫖者纂輯成書發明奥義/子孫守其遺稿以經義成名者皆其一家言也)¶
　陳至言(鄉賢留祀册字山堂蕭山人康熙丁丑進士/選庻吉士授編修與纂四朝詩選癸未丙戌)¶
　　(兩為㑹試同考官稱得人己丑督學河南前任學/政湯右曾擅公明之譽至言繼之後先頡頏焉性)¶
　　(孝事母曲意敬謹鄉黨無間言幼工詩古文與同/郡張邇可齊名毛竒齡數稱之謂能守古人三義)¶
　　(八法之意而不變所謂工生於才/達生於明者著有菀青集行世)¶
　張鉞(公舉事實字鼎仲㑹稽人元忭曾孫守家學讀/書過目不遺比長博極羣籍殫思研究期於必)¶
<pb:KR2k0044_WYG_179-43a>¶
　　(得每曰書以傳信豈可蓄疑以自誤轉以誤人與/同郡金赤蓮燭史華青許宋長白俊為文字之友)¶
　　(號越中四子成康熙丙戌進士授商水令革浮税/減耗羡著為額有疑獄經十餘年不决立白之俗)¶
　　(駕命案誣累嚴為之禁令商三年隣邑捕蝗無虗/日獨不入其境分校棘闈所抜皆中州名雋去之)¶
　　(日民攀送不絶於途歸即杜門却軌凡同年之仕/浙者終嵗不一識其面以問字至者則終日孜孜)¶
　　(延納無倦色督學守令延主嵇山書院固辭不獲/乃出其先世南軒陽和論學之藴以示人多所造)¶
　　(就焉家極貧然遇宗黨中有不給者輒周之雖盛/暑必肅衣冠即燕居未嘗跛倚著有春秋訂傳藝)¶
　　(苑筌蹄及會心/樓文集行世)¶
　¶
<pb:KR2k0044_WYG_179-43b>¶
　¶
　¶
　¶
　¶
　¶
　¶
　¶
　浙江通志卷一百八十¶
