# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.681101
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷首三
<pb:KR2k0044_WYG_000-135a>¶
　欽定四庫全書¶
　　浙江通志卷首三¶
　聖製¶
　　文¶
聖祖仁皇帝¶
　　南巡詩序¶
　朕念切民依咨詢幽隠於二十八年春再舉南巡爰自¶
　畿甸東臨齊魯沿泝江淮達於吳越曩者甲子之歲輿¶
<pb:KR2k0044_WYG_000-135b>¶
　衛所經瞻顧閭閻觀省謠俗憫懐澤國軫恤羣黎未嘗¶
　一日忘於朕心已嘗形諸篇詠載前集中今兹重歴郡¶
　邑見民物漸殷生業就理逺勝曩時中心慰悦又不禁¶
　吟詠及之途中停警撤蹕欲以洞悉輿情數千里間百¶
　姓懽躍載路星攢雲集瞻依愛戴發於至誠朕自惟化¶
　理何以克洽民情益用是欿然也迺於巡歴所至沛膏¶
　澤飭官方戒民俗修典禮經武備覽河防施諸事矣又¶
　發諸言或御帳殿或撫船牕吟詠所及性情在焉古人¶
<pb:KR2k0044_WYG_000-136a>¶
云詩言志凡朕篇章所寓時以民生風化惓惓為念即¶
間於眺覽之餘抒寫景物指顧河山要其寄託則自有¶
在也因裒而集之為南巡詩一卷云¶
　禹陵頌(有序/)¶
朕閲視河淮省方浙地㑹稽在望爰渡錢塘展拜大禹¶
廟瞻眺乆之勅有司歲加修葺春秋涖祼粢盛牲醴必¶
豐必䖍以志崇報之意時康熈二十八年二月十五日¶
也緬維大禹接二帝之心傳開三代之治運昏墊既平¶
<pb:KR2k0044_WYG_000-136b>¶
教稼明倫由是而起其有功於後世不淺豈特當時利¶
賴哉朕自御宇以來軫懐饑渴留意河防講求疏濬漸¶
見底績周行山澤益仰前徽爰作頌曰¶
下民其咨聖人乃生危㣲精一允執相承克勤克儉不¶
伐不矜隨山刊木地平天成九州始辨萬世永寧六府¶
三事政教修明㑹稽鉅鎮五嶽嫓靈兹惟其藏陵谷式¶
經百神守䕶松柏鬱貞仰止髙山時切景行¶
　南巡詩序¶
<pb:KR2k0044_WYG_000-137a>¶
　朕三度南巡咸因視河親為籌畫遂至江浙察吏安民¶
　所厯之地隨其時宜廣沛膏澤極疾苦焉兹行兼奉¶
皇太后鑾輿而南既可無闕定省之儀且欲見¶
先帝開基富有四海而朕守成教育率土清寧無慚付託¶
　以博¶
慈顔之懌悦然往返遄迅絶無滯留百司章奏三日一送¶
　行在即與剖决舟行多暇仍覽書史日撡觚翰偶寄吟¶
　篇莫非記採風俗時存懐保兢業之意後之人讀朕前¶
<pb:KR2k0044_WYG_000-137b>¶
　後南巡諸詩知朕心之有在云爾¶
　　補陀邏迦山普濟寺碑記¶
　稽考梵書補陀邏迦山有三一居厄納忒里一居忒白¶
　忒一居南海即是山也本山志書未得其詳當年海寇¶
　猖狂凡禁海之外寺宇梵刹皆為灰燼自康熈二十二¶
　年蕩平臺灣海波永息故遊方衲子因舊基址斬蓬蒿¶
　刈黎藿而更新焉朕時巡浙西特遣專官䖍修淨供敬¶
　書題額永鎮山門復發帑金重修寺宇務俾殿堂廡牖¶
<pb:KR2k0044_WYG_000-138a>¶
　丹碧華曅棼橑煥美而一木一石悉出公家一夫一役¶
　不煩民力上為¶
慈闈延禧下為蒼生錫祉也朕自幼齡誦經讀史以修齊¶
　治平為本未暇覽金經貝葉空寂泡影之文所以不能¶
　窺其堂奥而言之元者善之長也佛者以善為本推而¶
　擴之大約無二上天好生化育萬彚大士慈悲度盡衆¶
　生亦無二也朕求治勤民四十餘載矣今者兵革已銷¶
　而民生未臻康阜梗頑雖化而民情未盡淳良皆由水¶
<pb:KR2k0044_WYG_000-138b>¶
　旱靡常豐歉各異此朕寤寐孳孳不能釋也以大士之¶
　力庶幾慈雲法雨甘露祥風使歲稔人安萬姓仁夀則¶
　普濟之𢎞功即時雍之上理是朕之心也夫爰書翰簡¶
　勒諸穹碑垂示無盡云康熈四十三年歲次甲申嘉平¶
　上旬¶
　　南海補陀法雨寺碑文¶
　蓋聞圓通妙象般若真源開覺路於金繩大地證菩提¶
　之慧聞潮音於碧海恒沙誦普度之聲紺殿維新滄波¶
<pb:KR2k0044_WYG_000-139a>¶
　永静惟兹法雨寺者南海補陀山大士之别院也名山¶
　佛國大海慈航青嶂干霄高逼梵天之上洪濤浴日祥¶
　開淨土之場一柱如擎震旦指為名勝三山可接方輿¶
　記其神竒值氛祲之震驚致山川之閴寂僧徒雲散佛¶
　宇灰飛比者運值清寧慶海波之不作地連溟渤望法¶
　界而知歸特頒内府之金重建空王之宅鳩工揆日蔀¶
　屋不勞庀材築基鼛鼓弗作珠宫貝闕涵聖水以無邊¶
　鼇柱鼉梁覺迷津之可渡坐青蓮之寳像圓滿輪輝藝¶
<pb:KR2k0044_WYG_000-139b>¶
　紫竹於祇林莊嚴毫相瞻慈雲之普照錫法雨之嘉名¶
　海若効靈天吳䕶法標霞髙建來萬國之梯航彼岸可¶
　登作十方之津筏藉其廣大上以祝¶
聖母之遐齡假此慈悲下以錫羣黎之多福則旃檀香外¶
　盡成仁夀之區水月光中悉是涵濡之澤勒諸琬琰昭¶
　示來兹康熈四十三年十二月¶
　　重修天竺寺碑文¶
　朕御厯凝庥心周區域省方設教駐蹕湖山眷兹民力¶
<pb:KR2k0044_WYG_000-140a>¶
　於東南詎止皇輿之名勝若乃因其舊蹟無侈前觀則¶
　天竺寺之所由以重修也粤惟鷲嶺著於西方法輪則¶
　一竺峰麗於南國名刹維三固緇梵所薰修亦仙靈之¶
　窟宅潮音送響遙接普陀塔影横空長留舍利瑞光發¶
　於澗上竒木像大士之容白衣感夫夢中淨域建看經¶
　之院或旱乾間作禾黍告枯而幡蓋來迎霔雨濡足有¶
　禱輒應無福不臻斯固歴晉宋以迄今實亦載簡編而¶
　可信意者能仁之量等於好生佛道之成闗乎民隱推¶
<pb:KR2k0044_WYG_000-140b>¶
　斯指也不其偉歟將使般若之門隨方而啓仁夀之域¶
　舉世咸登有其興矣曷可廢哉朕曩者親奉¶
慈闈式臨兹宇自芳湖而西顧望初地以南循輦過花迎¶
　旌迴雲捲巖深乳竇含真珠之寶光峰轉飛來帶琉璃¶
　之紺色百靈斯䕶七聖不迷既祝我¶
皇太后夀履康寧復冀凡兹庶民室家盈慶然則迦釋之¶
　𢎞慈與國家之布徳豈有殊也顧山靈如昔寺貌未新¶
皇太后為國發心為民祈福時申¶
<pb:KR2k0044_WYG_000-141a>¶
慈命重葺香林兹役之興不妨民事凌雲再煥將無乾竺¶
　之靈匪日成功實篤坤元之慶恒沙國土偕常樂以同¶
　升億萬蒼生享太平而無極是則我¶
皇太后之聖心依然迦釋之心而於朕經營天下利濟生¶
　民之心亦適有愜也夫¶
　　重修淨慈寺碑文¶
　蓋聞寳界三千咸歸淨業珍臺八萬同證慈航施布地¶
　之銀衣國名舍衛供彌天之珠樹園號祇洹自靈鷲西¶
<pb:KR2k0044_WYG_000-141b>¶
　來至玉函南渡層軒飛閣起鹿苑於湖山芝蓋花幡記¶
　伽藍於崖谷皆為選佛之場實是棲真之室杭州淨慈¶
　寺者周顯徳中締構也宿尊入夢殿闢永明白足藏書¶
　堂開宗鏡擔經錫杖卓石上之奔泉皈法金魚伏亭前¶
　之寒井南屏山色螺翠千盤北岸波光琉璃百頃高柯¶
　映户時來獻果之猿修竹叅霄常見銜花之鳥數經營¶
　於越角已厯多年論景致於浙江信稱勝地乃者僧人¶
　不戒難返風輪遂爾象教延災適遭火劫禪基未續道¶
<pb:KR2k0044_WYG_000-142a>¶
　跡將湮朕周覽餘杭巡行南國惜兹善果結此福因命¶
　集工徒重葺院宇蘭楣桂棟出炎網而煥金繩藻棁雕¶
　題化崑岡而為玉闕巍峩琳殿偕蓮座以俱新璀璨瑤¶
　幢對雷峰而並立飄孤山之香雪居然花散維摩舞方¶
　丈之長松依舊風清羅漢龍天䕶法鬱東嶺之烟霞獅¶
　象宣音應西興之鐘鼓蛟藏江浦再聽梵音鴿下晴空¶
　還看瓶刹智燈回照顯色相於已傾慧日高懸鎮檀林¶
　而永固俾下域顧瞻淨土時懐常淨之心願羣生感化¶
<pb:KR2k0044_WYG_000-142b>¶
　慈緣悉發大慈之隱用摛紫翰述壯麗之規模爰勒青¶
　珉標建修之歲月康熈四十九年十一月穀旦¶
　　詩¶
聖祖仁皇帝¶
　　巡幸杭州¶
　東南上郡古臨安親採風謠一省觀翠岫巃嵸猶舞鳯¶
　羽旗簡約不鳴鑾春暉草木江山麗户滿絃歌雨露寛¶
　徳化逺敷吾未信如何夾路萬聲懽¶
<pb:KR2k0044_WYG_000-143a>¶
　吳山¶
左控長江右控湖萬家煙火滿康衢偶來絶頂憑虚望¶
似向雲霄展畫圖¶
　泛舟西湖¶
一片湖光瀲灧開峰巒三面送青來輕舟掉去波添影¶
曲岸移時路却回春色初搖隄上栁惠風正發寺邊梅¶
此行不是探名勝欲使陽和徧九垓¶
　西溪¶
<pb:KR2k0044_WYG_000-143b>¶
十里清溪曲修篁入望森暖催梅信早水落草痕深俗¶
藉漁為業園饒筍作林民風愛淳樸不厭一登臨¶
　題西溪山莊以竹牕二字書賜髙士竒¶
花源路幾重柴桑皆沃土烟翠竹牕幽雪香梅苔古¶
　過桃花嶺至玉泉寺¶
度嶺穿雲路始平停鑣聊憩小池清遊魚自有悠然意¶
豈識乾坤造化宏¶
　湖心亭¶
<pb:KR2k0044_WYG_000-144a>¶
水上起樓臺湖面平如鏡春風吹栁條逺與山光映¶
　渡錢塘江¶
雪後春烟漠漠浮揚舲擊楫向中流江通潮汐分吳地¶
路入溪山隱越州振武戈矛皆駐馬(憶用武時大/兵屯駐江干)省方¶
斿葆此乗舟風帆沙鳥看何限逺地雲霞望裏收¶
　山隂¶
灌木叢篁傍水幽淡烟晴日漾芳洲蘭橈搖過山隂道¶
在昔人傳鏡裏遊¶
<pb:KR2k0044_WYG_000-144b>¶
　登卧龍山越望亭¶
周覽山川歴井疆越峰突兀見青蒼爭流萬壑通城郭¶
一一看來在下方¶
　雲棲竹樹甚茂幽蘭滿山¶
山徑紆徐合溪聲到處聞竹深雲戛日木古勢干雲倚¶
檻聽啼鳥攀崖採異芬韶華春已半萬物各欣欣¶
　虎跑泉(并序/)¶
西湖自昔畫舫笙歌之地朕兹行志本省方止一覽其¶
<pb:KR2k0044_WYG_000-145a>¶
山川風土未曾片刻停驂尚食但飲虎跑泉水一勺耳¶
松林帶餘雪空山啼百舌石溜響涓涓寒泉自清潔¶
　靈隱寺¶
靈山結幽秀鷲嶺起嵯峩梵宇盤空出香雲繞地多開¶
襟對層碧下馬撫烟蘿羽衛閒來往非同問法過¶
　飛來峰¶
巖岫崚嶒洞壑竒懸藤古木半迷離冷泉亭子清溪上¶
誰識源頭混混時¶
<pb:KR2k0044_WYG_000-145b>¶
　諭浙省將吏軍民(并序/)¶
朕自武林回鑾百姓擁道固請暫留慰諭遣之因詔諸¶
將吏務在調劑兵民共相輯睦息訟弭爭務本崇儉毋¶
失末業以滋游惰并賦斯篇¶
省方浙西東山川極遐矚兹晨當回鑾諄諄一相勗軍¶
民貴安和文武須聨屬息忿可無爭守分在忍辱日使¶
訟庭閒愚民免械梏奢侈尤當懲繁華莫恣欲儉乃保¶
其富素履各敦篤惟令教化興益見閭閻足諸吏宜勉¶
<pb:KR2k0044_WYG_000-146a>¶
　之期歸淳樸俗¶
　　閲河之便奉¶
皇太后臨幸武林是日喜晴¶
　雄城千雉帶江湖羽衛重臨氣象殊九有承歡逢勝日¶
　萬民擁戴滿亨衢時當豐歲人咸樂海不揚波澤逺濡¶
　况是春陽布暄暖無邊韶景溢輿區¶
　　雲栖寺¶
　江路轉隈隩山行愜心賞古樹與茂竹翳蔽極深廣潺¶
<pb:KR2k0044_WYG_000-146b>¶
　潺細泉流萋萋芳草長其際春之暮天氣堪俯仰鳥性¶
　鳴晴曦蜂蝶爭下上巡省歴窮谷所至察萬象小憩澗¶
　壑幽澤貴被草莽¶
　　西湖¶
　湖光開瀲灧臨幸及芳時淺翠堆山色輕香拂水湄彩¶
　斿看自動畫鷁覺平移靜坐觀羣類資生得所宜¶
　　湖心亭閒覽¶
　虚牖層闌挹翠微春容澹沲送晴暉澄波如鏡涵天影¶
<pb:KR2k0044_WYG_000-147a>¶
魚鳥欣欣自息機¶
　宋臣蘇軾開湖溉田築隄瀦水杭民利之為政者不¶
　當如是乎¶
長隄十里跨湖波官柳青青覆軟莎漫道只為游賞地¶
懸知布政在民和¶
　鷲峰¶
何處飛來一塊石嵌空巖竇作玲瓏下臨巨澗淙淙冷¶
上䕃長松謖謖風¶
<pb:KR2k0044_WYG_000-147b>¶
　雲林寺¶
無為幾事少問俗駐林邱衛騎森嚴減爐烟靉靆浮鳥¶
啼香界古花綴梵筵幽野徑春風引輕鋪細草柔¶
　菜畦¶
東南農事已春深菜隴花開滿地金獨愛小民勤力作¶
馬頭堪慰省方心¶
　行宫雨中望吳山¶
檻外青山縱目收繁花初落葉新稠更教㸃染烟雲色¶
<pb:KR2k0044_WYG_000-148a>¶
添得牕前翠欲流¶
　閲浙江駐防將士射¶
羽林舊將分防重吳越名區古要疆講武正宜清晏日¶
人人自擅技穿楊¶
　示江南浙江守土諸臣¶
宇宙方清寧吏治尚端廉農使樂耕鑿民使適閭閻大¶
寮總其要小吏毋苛纎紀綱不可弛隨時酌寛嚴為上¶
能自愛羣屬必畏鉗訟惟善得情操守時警砭勿恃才¶
<pb:KR2k0044_WYG_000-148b>¶
妄作勿以媚自忺務令比户豐膏澤逺近霑朱轓與彤¶
騶萬姓所具瞻臧否道有碑防口難可箝不見廣厦材¶
聳榦從幽潛不見沖霄鶴飲啄本静恬告誡示勉勗保¶
䕶兹庶黔¶
　再過鷲峰¶
愛此清幽一徑深馬隨泉響入雲林蒼苔古洞何年鑿¶
脈脈韶光自賞心¶
　登吳山¶
<pb:KR2k0044_WYG_000-149a>¶
　重經層巘暫停鑾天日晴和覽眺寛城市萬家烟火近¶
　念兹莫遣有饑寒¶
　　望錢塘江¶
　江流幾折勢灣環指㸃遙岑是越山南朔東西無一事¶
　春風浩蕩奉¶
慈顔¶
　　虎跑泉¶
　靈泉湧地寒侵骨勝跡名髙著虎跑似恐被人頻汲取¶
<pb:KR2k0044_WYG_000-149b>¶
　一泓清迥出山坳¶
　　由淨慈寺經南屏諸山¶
　紆曲南屏路欣隨步輦來(皇時奉觀覽/  太后)鳥飛驚玉仗花¶
　落㸃經臺䆳閣聞松籟疎籬迸竹胎雙峰髙不極更在¶
　白雲隈¶
　　孤山放鶴亭¶
　處士人何在山前夕照來亭空不見鶴磴石尚留梅楊¶
　栁縈烟嫩棠梨過雨開今朝閒繫艇還自愛賢才¶
<pb:KR2k0044_WYG_000-150a>¶
　玉泉有五色魚賜名清漣寺¶
錦鱗游泳漾池紋隱藻穿蘋暗作羣濠濮㑹心原不逺¶
清漣題額與傳聞¶
　西湖再作¶
面面山容澹盈盈水態清流文瀠傑閣波影蕩髙城燕¶
舞知迎櫂花低解避旌乗春𢎞沛澤隨地稔民情¶
　浙省道上書懐¶
徧野農桑繞翠旌畦邊童叟帶雲耕江山盡是昇平日¶
<pb:KR2k0044_WYG_000-150b>¶
寸晷難忘終始情¶
　桑林乍綠蠶事方興詩以嘉之¶
彌望桑林吐葉垂枝嫩碧初匀竹舍正殷蠶務天工雨¶
露維均¶
　曉發嘉興¶
數里城依水千門路向田菜塍無近逺桑岸互緜連土¶
沃勤為最年豐儉欲先雲開林野秀初日上行旃¶
　過雲栖憩竹林下令人劚筍劚蘭¶
<pb:KR2k0044_WYG_000-151a>¶
尋春二月幸雲栖滿目天光入品題密林布䕃樵漁樂¶
幽栢成行蕙芷齊浴手臨泉開籜筍傍巖倚石選蓬藜¶
餘杭風景西湖勝未若山中待竹迷¶
　雲栖歸途遇雨¶
錢江風雨促前旌竹樹繽紛細草明夾岸黎元瞻拜切¶
頻施膏澤愜民情¶
　錢塘江潮¶
相傳氷岸雪崖勢滚滚掀翻擁怒濤風靜不聞千里浪¶
<pb:KR2k0044_WYG_000-151b>¶
三臨越地識江臯¶
　西湖夜月¶
月照清漣静不波鸞簫象管夜來多輕舟豈羨江湖勝¶
欲寫無私屬棹歌¶
　岸側桑葉初碧¶
夾岸青青繞御舟濃桑初茁滿村謳省方徧問蠶家苦¶
春雨連綿盡日憂¶
　癸未春二月二十日自杭回至蘇州是夜雨二十一¶
<pb:KR2k0044_WYG_000-152a>¶
　日朕欲北行地方大小官員百姓留住二十二日雨¶
　甚再留不能起行二十三日雨晴又欲留書懐以示¶
躊躇星夜兩河工又至吳鄉泊趠風春雨姑蘇留豹尾¶
黎情江浙戀青驄翠華景從無停蓋徧覆時巡有折衷¶
不意龍蟠虎踞勝豈因景物雜謙沖¶
　巡省江浙見閭閻有起色示諸臣省刑愛民¶
巡方不用駕樓船白舫蘭橈問市廛和氣成春知歲稔¶
清風布物愛時妍齊民但示蒲鞭辱報國應同竹節堅¶
<pb:KR2k0044_WYG_000-152b>¶
莫恃才名輕庶政㝠㝠中自有青天¶
　駐蹕杭州府¶
越境湖山秀文風天地成南臨控禹穴西枕俯蓬瀛容¶
與雙峰近徘徊數句盈民心多愛戴少慰始終情¶
　西湖遇雨¶
雨洗催花葉滿林柴門曉色静沈沈㣲飄栁絮春光晚¶
輕縠徐紋見水心¶
　西湖戲作¶
<pb:KR2k0044_WYG_000-153a>¶
晴雨分山色臨流啟壯觀樓臺横水面梵塔插雲端忽¶
訝松間竹當誇巖下蘭風光被草木無處不成歡¶
　幸雲栖二首¶
鳥道沿江問信潮石頭恬靜有歸橈轉移至險看洄洑¶
盡得人防莫失調¶
　其二¶
竹徑因依長綠苔桑田菜麥碧巖隈此來也為佳山水¶
又恐遲行畏景催¶
<pb:KR2k0044_WYG_000-153b>¶
　蠲江浙積欠(賜撫臣張鵬翮/)¶
國家財賦東南重已責蠲租志念殷雨澤何妨頻見渥¶
普天願與樂耕耘¶
　初八日行宫題(康熈四十四年四月/)¶
歲月流光五十春兩江風景一時新蟠桃果熟春光好¶
海屋添籌麗日明幸有百寮分節治噓嗟凉徳際昇平¶
年豐物阜民安樂何必燕京是帝京¶
　文¶
<pb:KR2k0044_WYG_000-154a>¶
世宗憲皇帝¶
　　浙江海神廟碑文¶
　國家䖍修祀典以承上下神祗嶽瀆海鎮之神秩祀惟¶
　謹視前代為加隆朕臨御以來夙夜以敬¶
天勤民為念明神之受職於¶
天而功徳被於生民者昭格薦歆敬禮尤至其為民禦大¶
　災捍大患合於祭法所載則尊崇廟貌以昭徳報功蓋¶
　所以遂斯民瞻仰之願而動其敬畏祗肅之心使無敢¶
<pb:KR2k0044_WYG_000-154b>¶
　慢易為非以得永荷明神之嘉貺意至逺也皇輿東南¶
　際大海而浙江海寧居瀕海之衝龕山赭山列峙其南¶
　颶風怒濤潮汐震蕩縣治去海不數百步資石塘以為¶
　捍蔽雍正二年潮湧隄潰有司以聞朕立遣大臣察視¶
　修築且念小民居恒罔知敬畏慢神褻天召災有自爰¶
　切諭以修省感應之道命所司家喻户曉警覺衆庶比¶
　年以來徼¶
　明神庥佑塘工完固長瀾不驚民樂其生閭井蕃息越¶
<pb:KR2k0044_WYG_000-155a>¶
　七年秋汛盛長幾至泛溢吏民震恐已而風息波恬隄¶
　防無恙逺近歡呼相慶謂惟¶
　大海之神昭靈默佑惠我烝黎以克濟此朕惟滄海含¶
　納百川際天無極功用盛大¶
　神實司之海寧為海壖劇邑障衛吳越諸大郡海潮内¶
　溢則昏墊斥鹵咸有可虞¶
　神之禦患捍災莫此為大特發内帑金十萬兩勅督臣¶
　李衛度地鳩工建立¶
<pb:KR2k0044_WYG_000-155b>¶
　海神之廟以崇報享經始於雍正八年春三月洎雍正¶
　九年冬十有一月告成門廡整秩殿宇深嚴丹艧輝煌¶
　宏壯鉅麗時展明禋典禮斯稱爰允督臣之請勒文穹¶
　碑垂示久逺俾斯民忻悚瞻誦共喻朕欽崇¶
天道祇迓¶
　神庥懐保兆民之至意相與嚮道遷善服教畏神則¶
　神明之日監在兹顧荅歆饗其炳靈協順保䕶羣生奠¶
　安疆宇與造物相為終始有永勿替朕實嘉賴焉雍正¶
<pb:KR2k0044_WYG_000-156a>¶
　十年六月初一日¶
　　普陀普濟寺碑文¶
　普陀洛伽山為觀音大士示現之地歴徵靈應自梁貞¶
　明中始立佛宇宋元以來代有修葺我¶
皇考聖祖仁皇帝巡幸浙西遣官興建殿宇上為¶
皇太后祝禧¶
御題賜額勒文豐碑以紀其事山靈擁䕶¶
聖蹟丕昭朕纘紹鴻基於兹十載念兹山為古聖道場瑞¶
<pb:KR2k0044_WYG_000-156b>¶
　像神光靈異顯著重以¶
聖祖皇帝宸翰留貽尤宜敬謹崇奉爰特發帑金重加修¶
　飾着官往董其役經始於雍正九年九月越雍正十一¶
　年六月工成朕惟天下名山大川皆扶輿積厚之氣磅¶
　礴而融結普陀秀峙海壖迥立於天風紫濤浩涆無際¶
　之中尤靈秀所萃聚宜其為仙真之所栖息況大士以¶
　慈悲濟物為心隨聲赴感無所往而不在其示現在一¶
　時實無時而不示現神通感應不可思議即示現與不¶
<pb:KR2k0044_WYG_000-157a>¶
　示現舉可不論也今夫佛法廣大無邊大海包含無際¶
　億萬百千里不足以測海之廣而一勺未嘗非海也億¶
　萬百千法不足以盡佛之相而一法無往非佛也今以¶
　大海視普陀一拳石耳而菩薩現相之場善衆皈依之¶
　地泛慈航於彼岸結寳筏於迷津證普陀之慈緣顯𢎞¶
　深之願力珠宫在望香界重新寧不與鷲峰鹿苑均為¶
　淨域之名區也歟用為斯記鐫諸翠珉以志靈山之勝¶
　概雍正十二年正月十五日¶
<pb:KR2k0044_WYG_000-157b>¶
　　普陀法雨寺碑文¶
　法雨寺者普陀山大士之别院也¶
皇考聖祖仁皇帝既修建普濟寺上為¶
慈聖祝禧復念兹寺為海氛所震蕩發帑重新俾僧徒得¶
　所栖止¶
賜額立碑增輝瀛嶠厯今已數十載宜加崇飾朕特遣專¶
　官賫内帑庀材鳩工不勞民力香林梵宇丹艧煥然與¶
　普濟寺大工同時告竣督臣請摛文勒石以紀夫大士¶
<pb:KR2k0044_WYG_000-158a>¶
以慈緣普濟度盡衆生為願朕嘗繹法雨之義為濟物¶
之普徧者莫如雨當夫慈雲布濩甘&KR1204;滂沱髙下逺近¶
一時霑足凌霄聳壑之喬柯勾萌甲坼之㣲卉華葩果¶
蓏無不濡被潤澤發榮滋長暢茂條達各遂其性而不¶
自知假使物物而雨之朝朝而溉之將不勝其勤而終¶
不足以徧給惟本大慈悲現大神力周徧一切在在具¶
足所謂天降時雨山川出雲膚寸而合不崇朝而徧乎¶
天下者濟物之功莫大於是神仙寳刹緇侣雲集自當¶
<pb:KR2k0044_WYG_000-158b>¶
有被時雨之化證心印而傳法乳普利生之實用以不¶
負大士隨緣接引之慈恩而副朕𢎞振宗風䕶持正覺¶
之至意者朕深有望焉雍正十二年正月十五日¶
　崇道觀碑文¶
性命無二途仙佛無二道求長生而不知無生執有身¶
而不知無相法身如以箭射空力盡還墮非無上至真¶
之妙道也道祖云外其身而身存豈非世尊無我而有¶
我之㫖乎又云觀空亦空空無所空所空既無無無亦¶
<pb:KR2k0044_WYG_000-159a>¶
無無無既無湛然常寂夫此湛然常寂豈非常樂我淨¶
之妙諦乎彼夫滯殻迷封癡狂外走者烏能測知萬一¶
哉大慈圓通禪仙紫陽真人張平叔著悟真篇發明金¶
丹之要自序以為是乃修生之術黄老順其所欲漸次¶
導之至於無為妙覺達磨六祖最上一乗之㫖則至妙¶
至㣲率難了徹故編為外集形諸歌頌俟根性猛利之¶
士因言自悟於戲若真人者可謂佛仙一貫者矣紫陽¶
生於台州城中有紫陽樓乃其故居去郡城六十里有¶
<pb:KR2k0044_WYG_000-159b>¶
百步溪傳為紫陽化處又嘗焚修於桐栢崇道觀歲久¶
香火岑寂特命發帑遣官載加整葺夫以真人靈源朗¶
澈决定無生三界十方隨心轉用何有於蟬蜕之鄉更¶
何有於塵棲之迹特以朕景仰髙蹤表其宅里俾學道¶
之士人人知此向上一路千涂同軌非可强分區别自¶
生障礙庶幾真人捄迷覺世之薪傳不泯於後也自紫¶
陽樓迄百步溪崇道觀三處各為殿堂門廡若干楹併¶
置田若干畝以資香火有餘則以贍其後裔雍正十二¶
<pb:KR2k0044_WYG_000-160a>¶
　年二月經理告竣爰誌其緣起而刻諸石雍正十二年¶
　三月十八日¶
　　報恩寺碑文¶
　古徳有云行解相應謂之為祖又云明道者多行道者¶
　少可知心性邊事固貴眼明必須踐履行不應解定非¶
　真解明而不行豈是真明昔人十二時中並無雜用心¶
　處又謂數十年始得打成一片皆謂此也朕於玉琳琇¶
　國師蓋不勝仰止之歎焉國師紹法磬山年始二十有¶
<pb:KR2k0044_WYG_000-160b>¶
　四即開堂於吳興之報恩寺提唱宗乗惟以本分事激¶
　發學者其自勵四誓與荅客問七諦當因課誦示衆語¶
　自為為人悉皆如實具足無一虚字舞弄狂機疑悞後¶
　學實叅實悟真修真行我¶
世祖章皇帝慕其名德延入内廷對¶
御敷陳無非道要朕常擬於黄帝之訪崆峒成湯之問隨¶
　光惟¶
皇祖究竟真宗故能得此大士而國師實能無沗¶
<pb:KR2k0044_WYG_000-161a>¶
恩遇始終無一言一行世諦流布與本分間隔洵不謬為¶
　佛祖兒孫人天眼目者矣朕既選其語錄刊布叢林復¶
　念報恩法席宜加修整爰命有司庀材增葺以昭我¶
皇祖尊崇有道相得益彰之盛軌抑兹寺也磬山修先嘗¶
　演法而玉琳琇繼之所謂白雲千頃老屋數間一榻髙¶
　眠令土木瓦石為大衆轉大法輪者磬山之家風也合¶
　諸檀越建大禪堂十方聚㑹應時及節為大衆説法者¶
　玉琳之行履也今磬山玉琳皆已入大般湼槃而白雲¶
<pb:KR2k0044_WYG_000-161b>¶
　如故木石依然法堂之鐘鼓重開十方之善信不少大¶
　衆入此門來還見種種轉大法輪相否還聞時節説法¶
　無量音聲否如果親見親聞則報恩法㑹儼然未散只¶
　在本人當下領取以毋負國師常住切實為人處是所¶
　望於努力修持者雍正十三年四月初八日¶
　　重建天竺寺碑文¶
　浙中多名山古寺天竺乃昭著之大刹也湖山明秀勝¶
　地鍾靈觀音大士歴徵顯應竒木妙相舍利瑞光普現¶
<pb:KR2k0044_WYG_000-162a>¶
　𢎞慈久而彌彰有感必通如響斯捷¶
皇考聖祖仁皇帝巡幸浙西重新香界¶
御製碑文照耀穹宇為¶
慈聖祝釐為蒼生祈福意至厚也祝融不戒宜事鼎新爰¶
　因總督李衛之請命發帑金載加修葺雍正十二年十¶
　一月工竣璇題朱網丹艧煥如逺近人民瞻仰歡悦用¶
　勒文翠珉以紀其事夫佛法廣大無邊不可思議而大¶
　士慈悲為念隨聲赴感普濟羣生是以善信皈依有求¶
<pb:KR2k0044_WYG_000-162b>¶
　輒應然天人感召之理無他曰誠敬而已矣當其誠心¶
　懇至雖以愚夫愚婦之㣲賤而㝠漠之際呼吸相通如¶
　其不然即有靈明響應悲憫救䕶之聖心亦不能强迷¶
　頑者而施之惠澤故曰神無常享享於克誠又曰至誠¶
　而不動者未之有也不誠未有能動者也夫斯人生享¶
　太平之福日用飲食一絲一粟在在皆天地覆載之恩¶
　即在在皆明神庇祐之力使非時存敬信之心好善逺¶
　罪以迓福祥而獨於祈禱迫切之時奔走膜拜冀邀鑑¶
<pb:KR2k0044_WYG_000-163a>¶
格則誠意㣲薄豈能感應尚安望休祥之敷錫乎是以¶
大士之慈悲靈聖振古如兹而斯人之昭受神庥必由¶
自致誠能䖍敬居心實力嚮善湔除惡念廣種福緣則¶
善氣和㑹感致繁禧大士慈恩降祥錫祉年豐物阜風¶
雨以時衍蕃昌而躋仁夀朕愛養黎元之至意其深慰¶
矣夫雍正十三年八月初一日¶
　¶
　¶
<pb:KR2k0044_WYG_000-163b>¶
　¶
　¶
　¶
　¶
　¶
　¶
　¶
　浙江通志卷首三¶
