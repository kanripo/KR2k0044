# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:24.882390
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷八十七
<pb:KR2k0044_WYG_089-1a>¶
欽定四庫全書¶
　浙江通志卷八十七¶
　錢法¶
　　自句踐冶銅於越浙省鑄錢於是乎始唐宋以來¶
　　臨安湖睦諸州置監設官具有條制厥後錢鈔竝¶
　　行而厯久滋弊¶
國朝因時制宜設局鼓鑄採前人不惜銅不愛工之說¶
　　模笵既精而又申嚴私鑄銷毁之禁利民足用可¶
<pb:KR2k0044_WYG_089-1b>¶
　　爲萬世法矣志錢法¶
　尚書禹貢揚州厥貢惟金三品(孔安國傳/金銀銅也)¶
　漢書食貨志太公爲周立九府圜法黄金方寸而重¶
　　一斤錢圜函方(注外圜而/内孔方)輕重以銖(注金以斤爲/名錢以銖爲)¶
　　(重/也)故貨寶於金利於刀流於泉(大學衍義補謂之/泉者言其形如泉)¶
　　(文古錢其形即篆泉文也後人代以錢字古者寶/龜而貨貝至太公立九府圜法始用錢代貝或曰)¶
　　(泉或曰布布取宣布之意泉取流行之意其實/則一而已後世之錢其形質外圓内方始此)¶
　　(謹按貨幣之設有三珠玉爲上幣黄金爲中幣刀/布爲下幣刀布古錢之别名也通鑑綱目云黄帝)¶
<pb:KR2k0044_WYG_089-2a>¶
　　(作貨幣路史云軒轅氏伐山取銅以爲刀貨是黄/帝時業己鑄銅爲幣而世遠難稽班固漢志云凡)¶
　　(貨金錢布帛爲用夏殷以來其詳靡記然則夏殷/不過鑄金爲幣而鑄錢之始當自太公爲周立九)¶
　　(府圜/法也)¶
　越絶書姑中山者越銅官之山也越人謂之銅姑瀆¶
　　六山者句踐鑄銅鑄銅不爍埋之東坂¶
　水經注楊亭東有銅牛山山有銅穴三十許丈穴中¶
　　有大樹神廟山上有冶官山北湖下有練塘里呉¶
　　越春秋云句踐冶銅錫之處采炭於南山故其間¶
<pb:KR2k0044_WYG_089-2b>¶
　　有炭瀆句踐臣呉王封句踐於越百里之地東至¶
　　炭瀆是也¶
　史記平凖書漢興爲秦錢重難用更令民鑄錢(漢書/食貨)¶
　　(志鑄榆莢錢注莢錢重三銖文爲漢興通典高后/二年行八銖六年行五分錢注徑五分所謂莢錢)¶
　　至孝文時莢錢益多輕乃更鑄四銖錢其文爲半¶
　　兩令民縱得自鑄錢故呉諸侯也以即山鑄錢富¶
　　埒天子錢布天下而鑄錢之禁生焉(鹽鐡論文帝/時縱民得鑄)¶
　　(錢呉王擅鄣海澤錢布/天下故有鑄錢之禁)¶
<pb:KR2k0044_WYG_089-3a>¶
　西京雜記文帝時呉王亦有銅山鑄錢故有呉錢微¶
　　重文字肉好與漢錢不異¶
　呉興掌故銅官山下有兩坎名銅井深數丈方圓百¶
　　丈即呉王採銅之所白楊山上有兩穴爲採銅處¶
　太平寰宇記銅山高一千三百尺在安吉縣東三十¶
　　里括地志云呉採鄣山之銅即此石郭山在鄣南¶
　　五里輿地志云昔呉採郭山銅以鑄錢即此山¶
　三國呉志嘉禾五年鑄大錢一當五百(通典文曰大/泉五百徑一)¶
<pb:KR2k0044_WYG_089-3b>¶
　　(寸三分重/十二銖)詔使吏民輸銅計銅卑直設盜鑄之科¶
　　赤烏元年春鑄當千大錢(通典徑一寸四分重十/六銖故呂蒙定荆州孫)¶
　　(權賜錢一億錢既太貴但有空名人間/患之大學衍義補後世鑄大錢始此)¶
　資治通鑑呉赤烏九年呉人不便大錢乃罷之(冊府/元龜)¶
　　(詔曰謝宏徃日陳鑄大錢云以廣貨故聽之今聞/民意不以爲便其省息之鑄爲器物官勿復出也)¶
　　(私家有者勅以輸藏/計畀其直勿有所枉)¶
　晉書食貨志元帝過江用孫氏舊錢輕重雜行大者¶
　　謂之比輪中者謂之四文呉興沈充又鑄小錢謂¶
<pb:KR2k0044_WYG_089-4a>¶
　　之沈郎錢錢既不多由是稍貴孝武太元三年詔¶
　　曰錢國之重寶小人貪利銷壊無已監司當以爲¶
　　意¶
　南齊書劉悛傳建元四年奉朝請孔顗上鑄錢均貨¶
　　議其畧以爲三呉國之關閫比歳被水潦而糴不¶
　　貴是天下錢少非穀穰賤此不可不察也鑄錢之¶
　　弊在輕重屢變重錢患難用而難用爲累輕輕錢¶
　　弊盜鑄而盜鑄爲禍深民所盜鑄嚴法不禁者由¶
<pb:KR2k0044_WYG_089-4b>¶
　　上鑄錢惜銅愛工也惜銅愛工謂鑄無用之器以¶
　　通交易務欲令輕而數多使省工而易成不詳慮¶
　　其爲患也自漢鑄五銖歴五百餘年而不變者明¶
　　其輕重可法得貨之宜若官鑄已布於人使嚴斷¶
　　翦鑿小輕破缺無周郭者悉不得行官錢細小者¶
　　稱合銖兩銷以爲大錢貨既均遠近若一百姓樂¶
　　業市道無爭衣食滋殖矣¶
　隋書食貨志梁初唯京師及三呉荆郢江湘梁益用¶
<pb:KR2k0044_WYG_089-5a>¶
　　錢其餘州郡則雜以穀帛交易交廣之域全以金¶
　　銀爲貨武帝乃鑄錢肉好周郭文曰五銖重如其¶
　　文¶
　　(謹按五銖錢得輕重之中故通鑑綱目云用五銖/無改者二西漢元狩五年後及東漢與隋皆終其)¶
　　(世無改東萊呂氏亦云自漢至隋惟五銖之錢最/爲得中故終不能易自唐至五代惟武徳時初鑄)¶
　　(開元錢最得其平/故亦終不能易)¶
　唐書食貨志武徳四年鑄開元通寶徑八分重二銖¶
　　四參得輕重大小之中其文以八分篆隸三體乾¶
<pb:KR2k0044_WYG_089-5b>¶
　　封元年改鑄乾封泉寶錢徑寸重二銖六分以一¶
　　當舊錢之十踰年而舊錢多廢明年以商賈不通¶
　　米帛涌貴復行開元通寶錢天下皆鑄之開元十¶
　　一年詔所在加鑄禁賣銅錫及造銅器者貞元十¶
　　年州縣禁錢不出境商賈皆絶浙西觀察使李若¶
　　初請通錢徃來而京師商賈齎錢四方貿易者不¶
　　可勝紀詔復禁之¶
　洪遵泉志會昌年揚州節度使李紳於新錢背加昌¶
<pb:KR2k0044_WYG_089-6a>¶
　　字以表年號而進之有勅鑄錢之所各以本州郡¶
　　名爲背文越州以越字在穿下浙西以潤字在穿¶
　　上¶
　晏殊𩔖要睦州銅官山唐時於此置官採銅¶
　　(謹按浙江鑄錢之官始於唐永泰元年劉晏充東/都淮南浙江諸道鑄錢使宋自開寶平江南之後)¶
　　(江浙尋復置監係發運使兼提㸃景祐二年始置/江浙諸路都大提㸃坑冶鑄錢官一員以魏兼爲)¶
　　(之元豐二年三司言江浙等路提㸃坑冶鑄錢官/通領九路水陸巡按不周欲增一員分路提㸃從)¶
　　(之遂定爲兩司至元祐元年從淮南提㸃李深之/請以坑冶鑄錢通爲一司紹興二十七年置提領)¶
<pb:KR2k0044_WYG_089-6b>¶
　　(諸路鑄錢官於行在以户部侍郎榮嶷爲之元代/錢鈔竝行順帝至元十一年浙省置寶泉提舉司)¶
　　(所轄有銅冶塲凡三各置提領大使副使一/人明設布政使寶泉局大使一員後遂革除)¶
　文獻通考五代相承用唐錢兩浙自鑄銅錢亦如唐¶
　　制¶
　呉越備史晉開運三年錢忠獻王召左右議鑄鐵錢¶
　　以益將士祿賜王弟𢎞億諫曰鑄鐵錢有八害新¶
　　錢既行舊錢皆流入鄰國一也可用於吾國不可¶
　　用於他國則商賈不行百貨不通二也銅禁至嚴¶
<pb:KR2k0044_WYG_089-7a>¶
　　民猶盜鑄況家有鐺釡野有&KR3249;犂犯法必多三也¶
　　閩人創鑄鐵錢不足爲法四也國用幸豐而自示¶
　　空乏五也祿賜有常而無故益之以啟無厭之心¶
　　六也法變而弊不可遽復七也錢者國姓易之不¶
　　宜八也王深嘉之乃止¶
　十國紀年周顯徳四年正月忠懿王俶始議鑄錢(玉/海)¶
　　(太祖平呉因舊制開監於鄱陽/錢俶入朝又得杭州錢監尋廢)¶
　宋史食貨志太祖初鑄錢文曰宋通元寶凡諸州輕¶
<pb:KR2k0044_WYG_089-7b>¶
　　小惡錢及鐵鑞錢悉禁之太平興國間詔所在用¶
　　錢七十七錢爲百以福建銅錢數少令建州鑄大¶
　　鐵錢竝行尋罷鑄而官私所有鐵錢十萬貫不出¶
　　州境每千錢與銅錢七百七十等外邑隣兩浙者¶
　　亦不用(大學衍義補太平興國後鑄太平通/寶自後改元必更鑄以年號爲文)¶
　宋史神宗紀熙寧六年七月詔京西淮南兩浙江西¶
　　荆湖等六路各置鑄錢監¶
　宋史地理志建徳府本嚴州新定郡監一神泉(元豐/九域)¶
<pb:KR2k0044_WYG_089-8a>¶
　　(志煕寜七年置神泉監新定續志/神泉鑄錢監在朝京門外今廢)¶
　玉海崇寧三年九月詔東南十監舒衡睦鄂韶梧六¶
　　監鑄小錢餘監鑄當十錢¶
　宋史食貨志崇寧四年命荆湖南北江南東西兩浙¶
　　竝以折十錢爲折五舊折二錢仍舊五年兩浙盜¶
　　鑄尤甚小平錢益少市易濡滯遂命以折五折十¶
　　上供小平錢留本路俄詔廣南江南福建兩浙荆¶
　　湖淮南用折二錢改鑄折十錢皆罷其剏置鑄錢¶
<pb:KR2k0044_WYG_089-8b>¶
　　院及招置錢户竝停繼復罷鑄當十二分之令盡¶
　　鑄小平錢荆湖江南兩浙淮南重寶錢作當三大¶
　　觀二年江南東西福建兩浙許鑄使鐵錢三年詔¶
　　以兩浙鑄夾錫錢擾民凡東南所鑄皆罷¶
　宋史高宗紀紹興二十七年八月復置提領諸路鑄¶
　　錢司於行在二十九年六月復置江淮荆浙福建¶
　　廣南路提㸃坑冶鑄錢官¶
　建炎以來朝野雜記慶元三年湖州舊鬻監行於天¶
<pb:KR2k0044_WYG_089-9a>¶
　　下至是官自鑄之因復置神泉監以所括民間銅¶
　　器鑄當三大錢仍權隸工部惟嚴錢直輸行在而¶
　　建韶饒贛州皆自提㸃所泛湖由江入漕渠輸之¶
　　京帑焉(宋史食貨志慶元三年復神泉監又置市/舶於浙於閩於廣舶商徃來錢寶所由泄)¶
　　(是以自臨安出門/下江海皆有禁)¶
　續文獻通考淳煕九年九月詔令臨安府諸路提刑¶
　　司嚴奸民銷鑿見錢私鑄銅器之禁仍下殿歩司¶
　　一體施行¶
<pb:KR2k0044_WYG_089-9b>¶
　嘉靖仁和縣志縣之平安橋宋時有金錫庫即銅錢¶
　　局也¶
　大學衍義補至正十年詔鑄至正通寶錢與歴代銅¶
　　錢竝用(王褘泉貨議銅錢之制自五帝三王下更/歴代莫之有改其爲法最古善爲天下者)¶
　　(因民之所利而利之民以爲利上之人何故而不/爲今外宰相得承制行事亦既審察民情即江浙)¶
　　(省府治鼓鑄累月之間國用頗頼以資給則其爲/效固有不可誣者然其所鑄乃當十大錢止用於)¶
　　(杭城而不足以行逺愚竊以爲錢法之議有二一/曰廣開鼓鑄二曰罷鑄大錢攷之史傳漢郡國皆)¶
　　(得鼓鑄而縣官徃徃多即銅山所在而鑄錢唐亦/即出銅所在置監天下鑪九十有九宋鑄錢總二)¶
<pb:KR2k0044_WYG_089-10a>¶
　　(十六監而諸路所鑄其數多寡各有差其法皆不/可廢賈誼所謂事有召禍而法有起奸今令細民)¶
　　(人操造幣之勢者此謂不可使民私鑄爾非謂官/不當廣鑄也自周景王楚莊王欲鑄大錢其臣即)¶
　　(以爲非漢之赤仄以一當五王莽之大錢五十蜀/之直百後周之當千唐之乾元後唐之永通宋之)¶
　　(煕寧皆爲當十大抵一時茍且之爲張商英言當/十錢自唐以來爲害甚明葢大錢質輕而利重利)¶
　　(重故盜鑄者多質輕故寶愛者少小錢費厚而利/均費厚故盜鑄者少利均故貿易者平由是言之)¶
　　(鼔鑄不可不開而監局之置不可不廣大錢不可/不罷而小錢之鑄不可不多爲今之計無踰此者)¶
　　(且今江浙地大物衆省府鼓鑄固必仍舊其浙東/西江東閩中諸路宜各斟酌所在分置監局或一)¶
　　(州二州即爲一鑪而凡所鑄錢必以漢五銖唐開/元金大定宋大觀及今至正小錢爲則其大錢更)¶
<pb:KR2k0044_WYG_089-10b>¶
　　(不復鑄夫鼔鑄廣則造錢多而人易致小錢多則/稱物均而人知貴易致則其用不匱知貴則其行)¶
　　(可久推而放之其法將徧諸天/下而凖固不特浙江一省而已)¶
　續文獻通考寶泉提舉司至正十一年置凡九所浙¶
　　江行省一所所轄有銅冶塲凡三各置提領大使¶
　　副使一人掌浸銅事¶
　法傳錄洪武七年令户部及各省鑄洪武通寶(續文/獻通)¶
　　(考其制凡五等當十錢重一兩當五錢重五錢當/三當二重皆如其當之數小錢重一錢浙江鑪二)¶
　　(十一座每歳鑄一千文/一百六十六萬四千)¶
<pb:KR2k0044_WYG_089-11a>¶
　泳化𩔖編永樂九年令浙江江西廣東福建四布政¶
　　司鑄永樂通寶錢¶
　續文獻通考宣德九年令南京工部并浙江等布政¶
　　司鑄宣德通寶錢¶
　明會典𢎞治十八年令南北直隸府州并十三布政¶
　　司查盤洪武永樂宣德等錢并鑄𢎞治通寶¶
　續文獻通考萬厯四年題准通行十三布政司南北¶
　　直隸開局鑄錢每府發鏇邊樣錢一百文照式鑄¶
<pb:KR2k0044_WYG_089-11b>¶
　　造呈樣又題准通行天下開鑄制錢與本地方舊¶
　　錢相兼行使着各撫按官設法經理務在便民毋¶
　　致勞擾十三年鑄萬厯通寶錢¶
　　(謹按鈔法之興自宋創交子㑹子金元承之以爲/鈔元劉宣言宋紹興初軍餉不繼造此以誘商旅)¶
　　(爲沿邊糴買之計比銅錢易於齎擎稍有滯礙即/用見錢尚存古人子母相權之意趙孟頫亦言鈔)¶
　　(乃宋時所創施於邊郡金人襲而用之皆出於不/得已葢所謂鈔者費直不過三五錢而以售人千)¶
　　(錢之物用之者無權行之既久即不能無弊元自/世祖頒行中綂交鈔以錢爲文厥後造至元寶鈔)¶
　　(以一當五至大間浙江雖鑄當十大錢然印造交/鈔實則兼用卒至物重鈔輕料鈔十錠易斗粟不)¶
<pb:KR2k0044_WYG_089-12a>¶
　　(可得明初置寶源局各行省置寶泉局顧以元用/鈔省便仍設寶鈔提舉司造大明寶鈔命民間通)¶
　　(行至立倒鈔法洪武二十六年又令大明寶鈔與/歴代錢兼行鈔一貫准錢千文又以鑄錢擾民罷)¶
　　(寶泉局時兩浙民重錢輕鈔有以錢百六十文折/鈔一貫者由是物價湧貴而錢法益壊不行永樂)¶
　　(時亦然至宣德三年停造新鈔然猶設立鈔關藉/以收鈔而通鈔法嗣後始用錢而鈔法漸除是可)¶
　　(知鈔法之設終不若鼓鑄之盡善浙江雖非産銅/之處然觀元時之苦於用鈔而樂於用錢則錢法)¶
　　(之利於民生固萬/世不易之良規也)¶
國朝¶
大清會典國家開局鑄錢頒行天下自部鑄外各省鎭¶
<pb:KR2k0044_WYG_089-12b>¶
　　或設或停隨時更定其設官監鑄採銅搭放咸有¶
　　成法私鑄及行使廢錢禁例尤嚴¶
　　(謹按浙江之山産銅者少故開局鑄錢時行時止/雍正四年欽奉)¶
(上諭給價收買黄銅器皿以資鼔鑄禁是以/命浙省設局開爐又復申嚴銷燬之)¶
　(國寶流通而私鑄自可屏絶矣爰遵搭放禁令爲六/  會典成法分收銅開局官役鼓鑄)¶
　　(條詳列/於左)¶
　收銅¶
　　康煕十四年議准各省産銅及白黑鉛處所有民¶
<pb:KR2k0044_WYG_089-13a>¶
　　具呈願採該督撫選委能員監官採取¶
　　康熈十八年覆准各省採銅鉛處令道員總理府¶
　　佐分管州縣官專司任民採取八分聽民發買二¶
　　分納官造冊季報其近墳墓處不許採取或事有¶
　　未便該督撫題明停止道㕔官如得稅銅鉛每十¶
　　萬觔紀錄一次四十萬觔加一級州縣官得稅每¶
　　五萬觔紀錄一次二十萬觔加一級所得多者照¶
　　數議叙上司誅求逼勒者從重議處其採取銅鉛¶
<pb:KR2k0044_WYG_089-13b>¶
　　先聽地主報名採取如地主無力聽本州縣人報¶
　　採許雇隣近州縣匠役如有越境採取竝衙役擾¶
　　民照光棍例治罪(浙江開採銅鉛共六縣富陽採/銅白鉛餘杭採銅武康採銅黑)¶
　　(鉛山陰㑹稽採白鉛諸暨採銅黑鉛聽民開採官/爲抽稅屬杭州者杭嚴道總理屬湖州者嘉湖道)¶
　　(總理屬紹興者/寜紹道總理)¶
　　雍正四年九月户部等欽奉¶
上諭錢文乃民間日用之所必需向因錢價昂貴朕悉¶
　心籌畫至再至三今鼓鑄日增而錢文不見其多錢¶
<pb:KR2k0044_WYG_089-14a>¶
　價仍復不減是必奸民圖利以銷燬制錢打造器皿¶
　之事若不禁銅器則錢價究不能平而無以便民間¶
　之用從前九卿議令不許製造黄銅器皿其已成之¶
　銅器有情願出賣者俱作廢銅交官給與價値朕思¶
　如此奉行究不能盡除積弊且些微物件亦難彚集¶
　交官終屬有名無實嗣後京城之内除三品以上官¶
　員准用銅器外其餘人等不得用黄銅器皿定限三¶
　年令其將所有黄銅器皿悉行出賣當官給與應得¶
<pb:KR2k0044_WYG_089-14b>¶
　之價如旗人則於本旗交出領價漢官民人則於五¶
　城該管之處交出領價不論輕重多寡隨便收買不¶
　許發價之人絲毫扣尅違者重治其罪如此庶可以¶
　永杜燬錢製器之弊而國寶流通民用充裕實爲大¶
　有裨益着九卿確議具奏欽此欽遵(臣/)等會議得雍¶
　　正四年正月大學士九卿等會議欲杜銷燬制錢¶
　　之源在嚴立黄銅器皿之禁嗣後製造器皿除紅¶
　　白銅不禁并黄銅之樂器天平法馬戥子及五觔¶
<pb:KR2k0044_WYG_089-15a>¶
　　以下之圓鏡亦不禁外其餘一應器皿毋論大小¶
　　輕重不許仍用黄銅製造其已成之黄銅器皿俱¶
　　作廢銅交官給與價値等因奉¶
㫖依議欽遵通行在案但半年以來民間所有黄銅器¶
　　皿交官領價者甚少而銅器店舖仍行貨賣我¶
皇上念切閭閻無微不照¶
特降諭㫖令(臣/)等公同確議(臣/)等謹議嗣後京城内三¶
　　品以上官員准用黄銅器皿民間樂器圓鏡戥子¶
<pb:KR2k0044_WYG_089-15b>¶
　　仍照(臣/)等原議外其餘文武各官軍民人等一應¶
　　大小器皿俱不得仍用黄銅所有舊存黄銅器皿¶
　　除箱櫃上銅事件外其餘不論輕重多寡悉行交¶
　　官領價按依成色估足銅鉛觔兩照部定每觔一¶
　　錢一分九釐九毫三絲之價給發如有低銅冒開¶
　　好銅及應領之價故意勒掯扣尅者冒開銀兩照¶
　　侵盜錢糧例扣尅銀兩照尅減官價例治罪其收買¶
　　銀兩酌量於户部支領所收銅斤該管處每季解¶
<pb:KR2k0044_WYG_089-16a>¶
　　交錢局以供鼓鑄并將所給銀兩實數造冊報部¶
　　寛以三年之限如有過限仍將黄銅器皿藏匿不¶
　　交賣者以私藏禁物例治罪其小舖收買零星銅¶
　　器限三個月内盡行交官領價違者即照私藏禁¶
　　物例治罪其打造銅器店舖如有仍將黄銅製造¶
　　器皿者照銷燬制錢爲從律治罪如此則舊日之¶
　　器皿盡收新造之銅器可斷銷燬制錢之弊既清¶
　　其源而遏其流將來錢文日增錢價自平於錢法¶
<pb:KR2k0044_WYG_089-16b>¶
　　實有裨益請行各直省悉照京城之例均以三年¶
　　爲限交收俾各處之黄銅器皿盡行禁止則永無¶
　　銷燬制錢之弊矣奉¶
㫖依議¶
　　雍正五年四月初九日欽奉¶
上諭制錢爲民間日用必需之物向來錢價甚昂民間¶
　深爲不便朕爲籌畫宵旰焦勞因思鼓鑄日增而錢¶
　文不見其多必有銷燬制錢以爲器皿之事是以令¶
<pb:KR2k0044_WYG_089-17a>¶
　京城與直隸各府及各省督撫駐劄之省城不許鑄¶
　造黄銅器皿凡有黄銅器皿者俱着交官照數給與¶
　價値無非欲錢文充裕俾小民有資生之益而無乏¶
　用之苦也年來於京城内外屢次拏獲銷燬制錢之¶
　奸民而欽差官員於甘肅地方亦見有燬錢爲器者¶
　可見銅器若不嚴禁則燬錢之弊必不能除而錢文¶
　必不能裕錢價必不能平此其相因之情勢固有灼¶
　然不爽者京城現今奉行惟謹凡黄銅器皿俱已陸¶
<pb:KR2k0044_WYG_089-17b>¶
　續交納給價乃聞各處省城竝未設有收買銅器之¶
　公所與專司其事之官員則民間雖有銅器何從交¶
　納此皆各督撫怠忽因循竝不實心奉行之故也用¶
　是再頒諭㫖着各省督撫設立公所於屬員中揀擇¶
　亷謹老成之人專司其事在司庫先撥數千金以爲¶
　價値嗣後陸續給發凡有交納銅器者按其觔兩給¶
　以頒定價値不得絲毫扣尅亦不得以重秤令其虧¶
　折夫制錢爲日用之所不可缺而器皿則不必定用¶
<pb:KR2k0044_WYG_089-18a>¶
　黄銅此理甚明此事易曉各省督撫果能將朕便民¶
　利用之至意諄切曉諭而又核實給以價値則民間¶
　之交納銅器者自必踴躍爭先矣着各督撫將所買¶
　銅器觔兩每年歳底奏聞其所發價値報部奏銷倘¶
　委辦之員有侵蝕扣尅等弊督撫即行題㕘從重治¶
　罪直隸各府委官之處亦照此一體遵行特諭欽此¶
　　浙江總督臣李衛欽奉¶
諭㫖屢經諄切出示反覆開𨗳隨於省城及嘉湖二府¶
<pb:KR2k0044_WYG_089-18b>¶
　　治各設局委官掌管其餘各府州縣着落印官并¶
　　佐雜等分收凡民間交銅公平彈兌照依定價給¶
　　發將所收銅器觔兩彚查題報¶
　　雍正五年十一月户部爲欽奉¶
上諭事我¶
皇上因各省設立收買銅器公所恐各州縣與所設公¶
　　所窵逺之處民間交納未便令民間交納銅器准¶
　　其抵作正賦錢糧奉¶
<pb:KR2k0044_WYG_089-19a>¶
上諭應如何舉行可行於何等省分竝作何交納扣抵¶
　與生銅熟銅定價之處詳議具奏欽此(臣/)部議各省¶
　　有未完舊欠錢糧行令督撫酌量於各省民欠内¶
　　以二十萬兩爲率准令欠户交納銅器扣抵應完¶
　　舊欠之數倘銀數抵扣完日尚有交納銅器者督¶
　　撫再行具題請¶
㫖此所交銅器熟銅照頒定價値每觔以一錢一分九¶
　　釐九毫三絲計算生銅價値比熟銅減二每觔以¶
<pb:KR2k0044_WYG_089-19b>¶
　　九分五釐九毫四絲四忽計算各州縣官於紳民¶
　　交納時按其生熟成色觔兩以所定價値算抵如¶
　　有奸民銷燬制錢充作廢銅片塊打成器皿物件¶
　　者發覺之日照律治罪其收銅之州縣官不得絲¶
　　毫扣減價値亦不得以重秤收兌令其虧折每季¶
　　將所收銅器觔兩數目報明督撫解交公所督撫¶
　　於年底奏報其無民欠之省分及無民欠之州縣¶
　　與無舊欠之糧戸有以銅器交官者俱按生熟銅¶
<pb:KR2k0044_WYG_089-20a>¶
　　成色給與價値將所收銅器存貯公所於年底奏¶
　　報如各省地方官有現將已資收買黄銅器皿者¶
　　着解交公所掌管官即按生熟銅觔給與價値倘¶
　　地方官有不遵¶
諭㫖借捐買名色以賤價收買民間銅器者督撫即指¶
　　名題㕘交部嚴加議處可也奉¶
㫖依議¶
　設局¶
<pb:KR2k0044_WYG_089-20b>¶
　　順治六年令浙江設局鼓鑄¶
　　順治八年議准各布政司止開一局餘俱停止¶
　　順治十四年題准各省鑄局槩行停止獨令寶泉¶
　　局鼓鑄¶
　　順治十七年復設各省錢局¶
　　康煕元年令停各省錢局¶
　　康煕六年浙江總督趙廷臣條議各省爐座仍令¶
　　照舊鼓鑄以補¶
<pb:KR2k0044_WYG_089-21a>¶
　國儲而濟民困部議照該督所請各省爐座俱照舊¶
　　例開鑄奉¶
㫖通行¶
　　康熈十三年停浙江鑄局¶
　　康煕三十五年浙江巡撫線一信奉文開浙江錢¶
　　局在杭州府大倉前¶
　　康煕三十八年停爐因改局爲永濟倉¶
　　雍正八年正月奉¶
<pb:KR2k0044_WYG_089-21b>¶
㫖開鑄建寶浙錢局在仁和縣羲同二啚地方原係祖¶
　　山寺基址幷民地十畝零(局門前牌坊一座一頭/門一座  爐神廟  座)¶
　　　(庫丁班房八間選堆沙泥房三間間二門一座/大堂三間  青  堂三間左右二  作貯錢庫)¶
　　(庫官住房三間/項  厨房三間)　(東首平披各五間收貯鉛銅等/大堂東側建設爐房五座編寶)¶
　　(裕昇平世五字號號大堂西側建設爐房五座編/泉流富有年五字    錢局之外週圍建造營房)¶
　　(六處以住/巡查兵丁)¶
　官役¶
　　順治元年令户部漢右侍郎一員督理京省錢法¶
<pb:KR2k0044_WYG_089-22a>¶
　　各省鎭開爐鼓鑄令布政司總理就近道㕔官分¶
　　管¶
　　浙江承宣布政使所屬衙門舊有寶源局大使副¶
　　使各一員後裁¶
　　康熙三十五年浙江巡撫線一信奉文開局鼓鑄¶
　　設督局官一員早晩稽查工匠出入¶
　　雍正八年浙江總督(臣/)李衛奉文建立寶浙局委¶
　　監督鼓鑄官一員協理鼓鑄官一員協辦官一員¶
<pb:KR2k0044_WYG_089-22b>¶
　　庫官一員¶
　　(把守局門外委把總一員十巡查營兵二十四名/  局書二名  錢局庫丁  六名)¶
　　(每爐設爐頭一名沙匠頭一名刮上爐匠一名刷/倒火匠一名  翻  匠六名    沙匠三名)¶
　　(灰匠二名磨採錢匠二名敲杖錢匠三名煤滚錢/匠二名    錢匠十名    銅匠一名    熯匠)¶
　　(一名省踏糙匠一名淘揀選匠四名雜穿數匠一/名    眼匠一名    沙匠二名    用小工四)¶
　　(名/)¶
　鼓鑄¶
　　順治二年題准京省鑄錢每文重一錢二分每七¶
<pb:KR2k0044_WYG_089-23a>¶
　　文准銀一分¶
　　順治八年議准鑄錢每文重一錢二分五釐不許¶
　　輕重違式¶
　　順治九年題准各省鑄錢本息責成各該衙門按¶
　　季報部年終彚報奏銷¶
　　順治十年題准鑄造制錢務令精工背鑄一釐兩¶
　　字户部添一户字各省俱添一字浙江添浙字鑄¶
　　不合式者㕘究¶
<pb:KR2k0044_WYG_089-23b>¶
　　順治十八年議准無釐字舊錢每觔給價七分收¶
　　燬鼓鑄又題准鑄成康煕通寶樣錢頒發各省局¶
　　依式鑄造順治錢仍舊行使¶
　　康熈七年浙江開鑄錢文每文重一錢四分以二¶
　　萬文爲一秤計錢二十串每秤用水銅一百七十¶
　　五觔外加耗銅一十八觔十二兩共正耗銅一百¶
　　九十三觔十二兩計炭礶工食物料等項銀共五¶
　　兩七錢九分¶
<pb:KR2k0044_WYG_089-24a>¶
　　康煕二十三年議准鼓鑄制錢每文足重一錢行¶
　　文鑄錢各省俱照新式鼓鑄¶
　　康煕三十五年浙江開鑄錢文每文重一錢以二¶
　　萬文爲一秤計錢二十串每秤用紅銅六分白鉛¶
　　四分配搭用正銅鉛一百二十五觔外加耗銅鉛¶
　　十一觔四兩共用正耗銅鉛一百三十六觔四兩¶
　　計給炭礶工食物料等項銀共二兩六錢八分五¶
　　釐(每年動用存庫銀二十餘萬兩給商採買紅銅/倭鉛對搭鼔鑄設爐二十座每日鑄錢二十秤)¶
<pb:KR2k0044_WYG_089-24b>¶
　　康熈四十一年鑄錢仍重一錢四分¶
　　雍正七年正月户部奉¶
上諭各省收買銅器鼔鑄錢文一事屢降諭㫖令各該¶
　督撫酌量所收銅器可以鼔鑄即爲奏聞何以至今¶
　未見一處奏到爾部再行文各省但所收之銅可以¶
　設局開爐即當鼔鑄俾錢法疏通不必拘定足放一¶
　成二成兵餉方行開鑄欽此¶
　　雍正八年浙江開爐鼔鑄錢文每發黄銅一秤計¶
<pb:KR2k0044_WYG_089-25a>¶
　　生熟各九十六觔二兩外加白鉛十觔十三兩二¶
　　分五釐黑鉛四觔十二兩(鑄錢定例每發黄銅一/觔加白鉛九錢黑鉛四)¶
　　(錢/)銅鉛每百觔加耗九觔鑄出錢一秤計重一百¶
　　七十四觔十五兩四錢計繳錢二十千文每千文¶
　　重八觔十二兩如輕加補鑄錢一秤給工料錢三¶
　　千四百一十六文每秤外收加鉛錢一千六百二¶
　　十五文給鉛錢工料錢二百七十七文五毫五絲¶
　　每錢一串繳補串錢二文¶
<pb:KR2k0044_WYG_089-25b>¶
(㫖行雍正八年四月浙江總督管巡撫事爲遵會看得/    文事據布政使程元章鹽驛道副使王鈞)¶
　　(浙省奉文設爐開鑄當將從前所設爐座應用爐/頭匠役以及炭罐銅觔人工物料等項逐一詳議)¶
　　(查康煕七年間浙省開鑄錢文每秤用銅一百七/十五觔外加耗銅一十八觔十二兩計給炭罐工)¶
　　(料等銀五兩七錢五分錢重銅足肉好完備民間/至今流通行用續於康煕三十五年復開鼓鑄奉)¶
　　(行未善將錢質改輕攙和銅鉛減少料價以致所/鑄錢文不能流通官帑民資虧折無抵今奉議開)¶
　　(鑄應請先以錢式爲主每文應重若干每串用錢/若干并南北民情土俗行使錢文不同務與現在)¶
　　(民間流通制錢相等方無積滯之慮先經備晰詳/請題逹兹准部覆内開康熈七年浙省鼓鑄每二)¶
　　(十串銅價十二兩五錢九分三釐工料銀五兩七/錢九分共用銀一十八兩三錢八分零今以廢銅)¶
<pb:KR2k0044_WYG_089-26a>¶
　　(價値合算每二十串銅價十九兩七錢八分四釐/零加以工料五兩七錢九分合之銅本共銀二十)¶
　　(五兩五錢七分四釐零較之康煕七年浙省所用/工料每二十串多用銀七兩一錢九分四釐零即)¶
　　(比照京局尚多用銀一兩九錢九分一釐零行令/確訪時價據實核減至於耗銅每百觔俱係九觔)¶
　　(浙省不便獨異行令仍照原議遵行今查浙省開/鑄皆係收買廢銅分晰生熟二種定價給發比照)¶
　　(康煕七年所用銅本原多銀七兩一錢九分四釐/零今次實係銅價高昻竝非工料過多且一切應)¶
　　(用沙石料物産從外省採辦亦多水脚所需炭罐/必選乾燥高厚價値自倍鑄出錢文務使合式精)¶
　　(工須加滚錢匠作即如浙省食物等項較之别省/貴賤不一匠作人工又難核減再查生熟銅器鼓)¶
　　(鑄前經設爐鎔騐渣沫甚多今每百觔加耗九觔/確係不敷難以核減除一面嚴飭上𦂳辦理另行)¶
<pb:KR2k0044_WYG_089-26b>¶
　　(擇期開鑄外所有鼓鑄工料加用耗銅等項擬請/仍照原題之數允銷庻鼓鑄不致貽悞)¶
　(國寳亦可疏通矣為/  此咨部查照施行)¶
(㫖行雍正九年正月戸部為遵浙省鼓鑄難以預定咨/    文事咨覆浙江總督咨稱)¶
　　(部照江西省已准之數試行鼓鑄核實報銷今已/鑄有月餘每秤實須工料銀三兩四錢一分六釐)¶
　　(較之江西省每秤工料銀二兩六錢五分八釐零/雖屬不等但各省物件價值原有髙低匠作人等)¶
　　(亦有貴賤是以未能畫一然較之京局每秤給工/料錢三千七百九十六文實多節省請照三兩四)¶
　　(錢一分六釐之數報銷委難再減擬合咨明等因/前来查浙省鼓鑄工料先經該督請照江西鼓鑄)¶
　　(之例暫行試鑄俟鑄有成效核實報銷本部行令/作速料理鼓鑄去後今該督既稱每秤實須工料)¶
<pb:KR2k0044_WYG_089-27a>¶
　　(銀三兩四錢一分六釐本部核算較京局所需工/料數目節省銀三錢八分應令該督將所需工料)¶
　　(銀兩於鑄出錢文内動給如有浮冒短給據實查/叅可也)¶
(㫖行雍正九年正月户部為遵浙省鼓鑄雖係生熟銅/    文事咨覆浙江總督咨稱)¶
　　(各半匀配但係民間使用器皿銅質原髙今經火/煉鉛氣漸銷銅性燥烈以致每多缺損必須回爐)¶
　　(復鑄不特糜費工料折耗分兩抑且有稽鼔鑄似/應酌量加鉛以冀銅性潤澤應請加鉛配合每年)¶
　　(約需銅六十九萬二千三百七觔遵奉部行每百/觔折耗九觔得淨銅六十三萬觔細加試騐每銅)¶
　　(一觔須加黒鉛四錢白鉛九錢共應加黑鉛一萬/七千二百七觔零白鉛三萬八千九百四十二觔)¶
　　(零除折耗外淨黑白鉛五萬一千一百八十七觔/零應加鑄錢五千八百四十九串九百九十文但)¶
<pb:KR2k0044_WYG_089-27b>¶
　　(浙省非産鉛之地價實難以預定現委閒員前赴/産鉛之省採辦核實確價報銷等因前來應令該)¶
　　(督將前項需用鉛觔作速委員前赴産鉛地方照也/數採買運供鼓鑄其採買鉛觔價值報部查核可)¶
　　雍正十二年四月户部為欽奉¶
上諭事雍正十一年十一月十六日内閣奉¶
上諭鼓鑄錢文專為便民利用銅重則滋銷燬本經則¶
　多私鑄原宜隨時更定籌畫變通斯可以平錢價而¶
　杜諸弊順治元年每文鑄重一錢二年改鑄一錢二¶
　分十四年加鑄一錢四分康熙二十三年因銷燬弊¶
<pb:KR2k0044_WYG_089-28a>¶
　多仍改重一錢嗣因私鑄競起於四十一年又仍復¶
　一錢四分之制迨後銅價逐漸加增以致工本愈重¶
　今寶泉寶源二局每年額鑄錢文每串需工本銀一¶
　兩四錢零歲計虧折銀約三十萬兩朕思錢重銅多¶
　徒滋銷燬而且銷燬奸民不須重本便可隨時鎔化¶
　躧緝殊難非若私鑄必須有力之人兼設有爐座器¶
　具易於查拏者可比若照順治二年例每文鑄重一¶
　錢二分在銷燬者無利而私鑄者亦難似屬權衡得¶
<pb:KR2k0044_WYG_089-28b>¶
　中可以行之久逺再現今五省採辦洋銅三省採辦¶
　滇銅朕思與其令三省辦銅解部莫若即令滇省就¶
　近鑄錢將鑄成錢文就近運至四川永寧縣下船由¶
　水路運赴漢口搭附漕船解京可省京鑄之半似多¶
　便益至於户工兩局每年需用鉛觔每觔部價銀七¶
　分有餘聞貴州鉛厰甚旺歲出四五百萬觔每百觔¶
　厰價一兩五錢如酌給水脚令該撫選委幹員如數¶
　解交京局似較之商辦節省尤多再黄銅既禁用紅¶
<pb:KR2k0044_WYG_089-29a>¶
　銅者自多其實黄銅即係紅銅白鉛攙和鎔成若不¶
　倂禁仍於鼔鑄未便所有紅銅器皿應如何分别飭¶
　禁雲南開鑄貴州解鉛應如何酌定規條竝現鑄錢¶
　文應否改重一錢二分之處着九卿詳悉妥酌定議¶
　具奏毋得輕率亦毋得拘泥欽此欽遵該(臣/)等會議¶
　　得錢重銅多以致奸民肆行銷燬是將¶
　國家有用之工本徒滋奸民射利之貪壑欲除其弊¶
　　宜清其源應將現行一錢四分之例遵照順治二¶
<pb:KR2k0044_WYG_089-29b>¶
　　年每文改鑄一錢二分則錢本稍輕銷燬製器與¶
　　買銅私鑄均無利可圖且每文節省銅鉛二分是¶
　　每串節省銅鉛二十兩統計歲需銅鉛七百一十¶
　　萬觔可節省銅五十一萬觔計省銀八萬九千二¶
　　百五十兩省鉛五十一萬觔計省銀二萬九千五¶
　　百二十五兩二共節省銀十二萬八千七百七十¶
　　五兩在¶
　國帑既多節省而銷燬私鑄之弊又可盡除是鑄一¶
<pb:KR2k0044_WYG_089-30a>¶
　　錢二分之錢權衡得中實可永逺遵行至改鑄一¶
　　錢二分銅鉛雖有節省而錢數仍照舊額所有工¶
　　料仍應照舊給發俟¶
命下之日户部行文錢法衙門照例鼔鑄仍將鼔鑄樣¶
　　錢頒行開鑄省分一體照式鼓鑄至現行一錢四¶
　　分之錢若分别增價恐不便於民用復行改鑄亦¶
　　無裨於¶
　國計應仍一體行使如有不肖奸民射利私行銷燬¶
<pb:KR2k0044_WYG_089-30b>¶
　　者應令該管地方官弁不時巡查嚴拏治罪可也¶
　　奉¶
㫖依議¶
　搭放¶
　　順治十三年題准鑄錢搭放兵餉工食令州縣扣¶
　　算刋入由單塡註收簿¶
　　順治十四年題准徵收錢糧銀七錢三銀儘起解¶
　　錢充存留之用¶
<pb:KR2k0044_WYG_089-31a>¶
　　康熈七年覆准存留驛站官役俸工雜支等項俱¶
　　照銀七錢三例收放制錢該督撫查取所屬徵收¶
　　流水底簿磨對年終得收放數目造冊報部如奉¶
　　行不力指名題㕘¶
　　康煕十年令直省存留錢糧照數收錢上下通行¶
　　方無壅滯有不收制錢者以違制論¶
　　雍正五年十二月户部摺奏查各省兵餉多者至¶
　　一百四十萬餘兩少者三四十萬兩其餘皆百萬¶
<pb:KR2k0044_WYG_089-31b>¶
　　内外餉多之省以一成錢搭放需錢十五萬餘串¶
　　得淨銅一百四十餘萬觔可以開鑄以二成錢搭¶
　　放需錢三十餘萬串得淨銅二百八十餘萬觔可¶
　　以開鑄餉少之省以一成錢搭放需錢三四萬餘¶
　　串得淨銅三四十萬觔可以開鑄以二成錢搭放¶
　　需錢五六萬餘串得淨銅五六十萬觔可以開鑄¶
　　兵餉百萬内外之省以一成錢搭放需錢十萬串¶
　　内外不等得淨銅一百萬觔可以開鑄以二成錢¶
<pb:KR2k0044_WYG_089-32a>¶
　　搭放需錢二十萬串内外不等得淨銅二百萬觔¶
　　可以開鑄臣等以各省兵餉搭放一成二成錢文¶
　　計算除雲南省現開鼔鑄外其餘省分應用淨銅¶
　　若干觔可開鼔鑄之處另單錄呈¶
御覽¶
　　(浙江省歲需官兵俸餉銀一百萬八千七百四十/五兩八錢零以一成錢搭放共該錢十萬零八百)¶
　　(七十四千五百八十文得淨銅八十八萬二千六/百五十二觔九兩二錢可以開鑄以二成錢搭放)¶
　　(共該錢二十萬零一千七百四十九千一百六十/文得淨銅一百七十六萬五千三百零五觔二兩)¶
<pb:KR2k0044_WYG_089-32b>¶
　　(四錢可/以開鑄)¶
　　雍正八年浙江開寶浙局鑄出錢文九一搭放兵¶
　　餉倂府縣俸工及鼓鑄工料等項¶
　禁令¶
　　順治四年令各省不許私鑄僞錢及前代舊錢通¶
　　行嚴禁¶
　　順治十年題准官爐夾帶私鑄者照枉法計贓坐¶
　　罪¶
<pb:KR2k0044_WYG_089-33a>¶
　　順治十八年議准私鑄爲首及匠人處斬家産入¶
　　官總甲十家長知情者俱處斬家産入官不知者¶
　　枷號一個月責四十板徒一年爲從及知情買使¶
　　者立行處絞告捕者照例給賞該管地方官知情¶
　　任其私鑄者照爲首例不知失察者降三級調用¶
　　如經紀舖戸販賣攙和私錢者枷號一個月責四¶
　　十板流徙尚陽堡内外各官各按職掌照新例處¶
　　分¶
<pb:KR2k0044_WYG_089-33b>¶
　　康煕三年題准失察私鑄該州縣官幷吏目典史¶
　　衛所官各降三級調用知府直隸知州捕盜㕔官¶
　　各降一級調用司道都司各罰俸一年督撫罰俸¶
　　六個月運使照司道例分司照知府例大使照典¶
　　史例議處¶
　　康熈七年題准攙和私錢十文以上照例治罪九¶
　　文以下仍枷責免流徙又題准私鑄人隣佑不分¶
　　知情不知情枷號一個月責四十板徒一年¶
<pb:KR2k0044_WYG_089-34a>¶
　　康煕十二年覆准銷燬制錢者犯人與失察官員¶
　　俱照私鑄例治罪¶
　　雍正三年五月十七日欽奉¶
上諭制錢乃日用必需之物務使遠近流通始便民用¶
　京師錢局每歲鼔鑄則制錢應日加增今雖不致缺¶
　乏聞各省未得流布民用不敷是必有銷官錢以爲¶
　私鑄者且聞湖廣河南等省私鑄之風尤甚爲此特¶
　頒諭㫖着直隸及各省督撫申飭該地方官察訪查¶
<pb:KR2k0044_WYG_089-34b>¶
　拏嚴行禁止毋使奸徒漏網倘稽察稍疎仍蹈前弊¶
　一經訪覺定將地方大小官吏分别從重治罪爾督¶
　撫不可視爲具文當實力奉行嚴加禁戢可也私鑄¶
　治罪之例如何嚴定律條着三法司詳議具奏特諭¶
　　雍正三年二月刑部覆准各省如有燬化小制錢¶
　　者仍照康煕年間例治罪其該地方官若狥情者¶
　　與本犯同罪不知情者亦照私鑄例降三級調用¶
　　房主隣佑不分知情不知情亦照私鑄例枷號一¶
<pb:KR2k0044_WYG_089-35a>¶
　　個月杖一百徒三年載入定例遵行¶
　　雍正四年二月刑部等會議得私鑄不能禁絶應¶
　　通行直隸各省嚴行曉諭經紀舖户人等嗣後私¶
　　錢不許攙和一文從前有收買者每錢一貫量給¶
　　官錢半價貯庫報部¶
　　雍正六年正月欽奉¶
上諭雍正二年朕即諭李維鈞聞得直隸滄州地方有¶
　偷鑄私錢之匪𩔖應嚴行查拏李維鈞回奏已經嚴¶
<pb:KR2k0044_WYG_089-35b>¶
　查該地方竝無私鑄保奏甚力今歩軍統領阿齊圖¶
　奏稱本月内准内務府咨稱番役因公事前來滄州¶
　拏獲私鑄之回子劉七等移送前來隨差千總江進¶
　祿帶領番役前徃滄州將私鑄之夥黨悉行拏獲竝¶
　獲鑄錢器皿等語觀此則滄州奸民私鑄之弊由來¶
　已久而地方大吏漫無覺察今始敗露阿齊圖差官¶
　將匪𩔖夥黨俱即捕獲不使漏網甚屬可嘉着將阿¶
　齊圖及所差官弁交部議叙番役着加賞賚其私鑄¶
<pb:KR2k0044_WYG_089-36a>¶
　一千人犯交刑部嚴審定擬具奏夫私鑄錢文大干¶
　法紀且私鑄不息則錢法不能畫一而銷燬制錢等¶
　弊皆由此而生何以便民間之用此事大有關繫畿¶
　輔近地尚有此等奸民而各省遠方難保必無此弊¶
　着通行曉諭再嚴加申飭倘直省督撫中如有似此¶
　疎縱不肯實力查拏者朕留心訪察密差京官緝捕¶
　若一經察出必將該督撫照溺職例處分欽此¶
　　雍正七年二月二十日户部奉¶
<pb:KR2k0044_WYG_089-36b>¶
上諭錢爲國寶固貴流通以利民然必權衡輕重使得¶
　其平方能便民用而無囤積私銷之弊近聞馬蘭峪¶
　地方每銀一兩換大制錢一千零二十餘文又聞奉¶
　天及直隸數府亦然錢價過賤民間貿易之際物價¶
　必致損虧且恐奸弊從此而生着該督及奉天府尹¶
　嚴飭地方官通行曉諭居民市肆嗣後錢價每銀一¶
　兩止許換大制錢一千文倘曉諭之後仍有出於一¶
　千文之外者即將錢舖之人查出治罪幷着該部行¶
<pb:KR2k0044_WYG_089-37a>¶
　　文各省督撫轉飭各地方官每銀一兩所換制錢不¶
　　得過於一千文之外俾民用便利而國寶流通以為¶
　　經久平準之定則特諭¶
　　　雍正十三年十一月十八日欽奉¶
　上諭國家制錢闗小民日用之需必使流通充裕方能¶
　　足用阜民乃每年鼔鑄而錢不加多京城之中康熙¶
　　錢文甚少此必奸徒暗行銷燬之故也我¶
皇考恵愛斯民宵旰焦勞留心錢法屢¶
<pb:KR2k0044_WYG_089-37b>¶
頒諭㫖嚴飭内外官員查拏代銷之弊而目下仍然錢少¶
　　價昂則有司奉行不力顯然可見將此通行曉諭凡¶
　　京城内外各該地方官務必密緝嚴拏勿稍疎縱倘¶
　　仍視為具文發覺之日必將該管官重加處分不稍¶
　　寛貸特諭¶
　¶
　¶
　　浙江通志卷八十七¶
