# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:25.349395
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百四
<pb:KR2k0044_WYG_104-1a>¶
欽定四庫全書¶
　浙江通志卷一百四¶
　物産(四/)¶
　　紹興府¶
　八貨　越絶書甲貨之戸曰粢為上物賈七十乙貨¶
　　之戸曰黍為中物石六十丙貨之戸曰赤豆為下¶
　　物石五十丁貨之戸曰稻粟令為上種石四十戊¶
　　貨之戸曰麥為中物石三十已貨之戸曰大豆為¶
<pb:KR2k0044_WYG_104-1b>¶
　　下物石二十庚貨之戸曰穬比蔬食故無賈辛貨¶
　　之戸曰菓比蔬食無賈壬癸無貨¶
　粳稻稬稻　𢎞治紹興府志稻有粳稬凡十九種今¶
　　畧書其常植而易識者駝犁望三種有六十日七¶
　　十日八十日占城二種有早占城寒占城秥四種¶
　　有早白晩白早黄晚黄涂䝉三種有早晚北白色¶
　　者種有早白晚白秥白光頭白撩水白霜下白銀¶
　　條白辦白矮白羅村白烏色者四種雁來烏老了¶
<pb:KR2k0044_WYG_104-2a>¶
　　烏早烏粳晚烏粳紅色者二種有大紅小紅(紹興/府志)¶
　　(稻種甚多嘉泰志列五十六種詢之農家多不能/識今據山㑹新志採録八邑大約相同早稻曰紫)¶
　　(口甲朝穧麤稈細稈早白黏晚稻曰晚白黏料水/白餘杭白稚蒙鳥銜來鵞脚黄健脚青宜興白以)¶
　　(上俱秔𩔖宜炊榧稬青稈水鮮羊鬚胭/脂早黄黄殻紅黏以上俱秫𩔖宜釀)¶
　黄秈　嘉泰㑹稽志㑹稽獨有黄秈之名秈音仙字¶
　　書云秔稻也他無以秈名者徽饒之間謂小米為¶
　　秈與此不同¶
　麥　紹興府志大麥秋種立夏前熟有晚大麥(穗長/子多)¶
<pb:KR2k0044_WYG_104-2b>¶
　　與小麥同熟六稜麥中早麥紅黏稬麥(堪作/酒)小麥¶
　　十月種小滿前熟有早白麥松蒲麥(芒秃如/松房)娜麥¶
　　(穗如/大麥)¶
　蘆穄　夢溪筆談稷乃今之穄也紹興府志今呼為¶
　　蘆穄以其形似蘆也然不常植山中或有之¶
　白豆　榖譜浙東一種白豆味更勝¶
　乳粟　萬厯山隂縣志粒大如雞豆色白味甘俗名¶
　　遇粟¶
<pb:KR2k0044_WYG_104-3a>¶
　稗　𢎞治紹興府志一名烏禾越民種之其性堪水¶
　　旱嵗饑充食不減粱米釀酒踰黍稷¶
　乾菜　蕭山縣志白菜醃之曬乾貯甕内曰陳乾菜¶
　　久愈美¶
　荇菜　蕭山縣志其所結子爛煮之味甘如蜜¶
　薹菜　𢎞治紹興府志菘耐霜菜也越人呼為薹菜¶
　　有矮黄麻葉二種其羊角薹越土種之則變¶
　仙人菜　餘姚縣志春夏雷雨驟作俄産白水山崖¶
<pb:KR2k0044_WYG_104-3b>¶
　　石上立採可得移時無種¶
　南𤓰　述異記㑹稽嘗有五色𤓰(山隂縣志五色𤓰/即南𤓰種自吳中)¶
　　(來一名飯/𤓰食易飽)¶
　西𤓰　寶慶㑹稽續志越𤓰大者色正白越人當果¶
　　食之去煩熱解酒毒(𢎞治紹興府志西𤓰産蕭山/者最佳餘姚縣志西𤓰産眉)¶
　　(山者佳今剡嶴/如枕者更勝)¶
　蕈　吕氏春秋菜之美者越路之菌是也㑹稽録菌¶
　　今謂之茭首茭心生臺至秋如小兒臂其白如藕¶
<pb:KR2k0044_WYG_104-4a>¶
　　軟美異常¶
　茄　嘉泰㑹稽志㑹稽有水茄亦名銀茄云是新羅¶
　　種形如雞子¶
　蔥　嘉泰㑹稽志㑹稽園夫藝蔥有兩等其小而美¶
　　者曰大官蔥¶
　燕竹筍　寶慶㑹稽續志越人以燕來時作筍取其¶
　　早也因以為名(王十朋在剡題燕竹詩問訊東牆/竹佳名始得知龍孫初迸處燕子)¶
　　(正來/時)¶
<pb:KR2k0044_WYG_104-4b>¶
　箭里筍　㑹稽風俗賦箭里之筍注㑹稽有美箭里¶
　　(筍譜箭筍十二月生㑹稽諸山絶多/或叢生或蔓延可如筯大長三四寸)¶
　蕈筍　萬厯山隂縣志猫筍花筍箭筍三品絶佳冬¶
　　月取猫筍萌土中者曰蕈筍尤為土産之最¶
　黄鶯筍　寶慶㑹稽續志苦筍以黄苞推第一謂之¶
　　黄鶯筍¶
　筍乾　筍譜㑹稽煎筍乾法將小筍蒸後以鹽酢焙¶
　　乾凡筍宜蒸則味全¶
<pb:KR2k0044_WYG_104-5a>¶
　蓴　萬厯蕭山縣志蓴出湘湖味至美較勝他産(袁/宏)¶
　　(道越中雜記蕭山櫻桃□鳥蓴菜皆知名而蓴尤/美採自西湖浸湘湖一宿然後佳若浸他湖便無)¶
　　(味浸處亦無多地方圓僅得數十丈許其根如荇/其葉微𩔖初出小荷錢其枝如珊瑚而細又如鹿)¶
　　(角菜其凍如氷如白膠輔枝葉間清液泠泠欲滴/其味香粹柔滑畧如魚髓蟹脂而清輕逺勝半日)¶
　　(而味變一日而味盡比之茘支尤覺嬌脆矣惜/乎此物東不踰紹西不過錢塘以故世無知者)¶
　蕨　嘉泰會稽志東坡詩慚愧春山筍蕨甜今㑹稽¶
　　以蕨配筍為茹尤珍美(蔬譜㑹稽山間有一種似/蕨而毛紫色土人謂之蕨)¶
　　(藄亦謂之毛蕨不可食鄉人但以藏繭及藉楊梅/取其性疏而不浥鬱也蕨青而藄紫故曰紫藄)¶
<pb:KR2k0044_WYG_104-5b>¶
　芹　四明圖經産越中白馬山者最香美土人雜芥¶
　　為葅沃以醯醬味絶妙¶
　蕺　㑹稽風俗賦採蕺于山注岑草也越王種之名¶
　　勝志蕺山少木多産蕺(𢎞治紹興府志蕺葅菜越/人呼臭膽草生擷有臭氣)¶
　　(嵗歉民斸其根食之諺曰豐年惡爾臭凶年賴爾/救稗史彚編越蕺葉似蕎麥地肥亦能蔓生莖葉)¶
　　(紫赤色多生山谷隂處吳越春秋/云越王嗜蕺嘗採於此山故名)¶
　葛粉　爾雅翼越葛花藤皆可醒酒明一統志各縣¶
　　出葛粉¶
<pb:KR2k0044_WYG_104-6a>¶
　山蔓菁　列仙傳劉綱夫婦隠居四明龍泉山植山¶
　　蔓菁為食婦先綱仙去謂綱曰菜熟亦仙¶
　海藻　埤雅浙右山嶺重阻人鮮病癭者按本草海¶
　　藻昆布青苔紫菜皆療瘤癭結氣被海之邦食此¶
　　故能療之也¶
　禹餘糧　𢎞治紹興府志嵊縣丫山産¶
　芝麻　𢎞治紹興府志越人不多植山中有之可為¶
　　油¶
<pb:KR2k0044_WYG_104-6b>¶
　乳餅　嘉泰㑹稽志中州&KR2583;潼取酪酥以雍酥為冠¶
　　而越中尤佳凝厚者曰乳餅¶
　桑　四明圖經有如錦之桑(㑹稽三賦注諸暨出第/一檿桑文采如博綦方)¶
　　(正駢次有如畫作可為履□𢎞治紹興府志舊志/云㑹稽産如錦之桑然今越産多野生謂之鳥桑)¶
　　(植者反/不及之)¶
　松　名勝志蕭山縣北幹山多植松故有北幹松風¶
　　之稱¶
　柞　風土記始寧剡界山多柞木越人謂之櫪木¶
<pb:KR2k0044_WYG_104-7a>¶
　櫟　水經注若邪溪上有一櫟樹謝靈運與惠連嘗¶
　　游之作聨句題刻樹側¶
　檀　淳熙雜志郊祀五輅車材以剡中檀木為之¶
　楮　𢎞治紹興府志楮榖也出剡中皮斑有瓣者為¶
　　楮皮白者為榖無瓣者為構¶
　檉　𢎞治紹興府志出餘姚四明山俗呼西河栁其¶
　　葉甚細似柏而香天將雨水則生花試之多驗¶
　櫧　𢎞治紹興府志蕭山縣櫧木堰以其地舊産櫧¶
<pb:KR2k0044_WYG_104-7b>¶
　皁莢　列仙傳劉綱隠四明山觀前皁莢樹一株相¶
　　傳為綱登仙之木(寶慶㑹稽續志劉綱/仙樹在餘姚祠宇觀)¶
　椶櫚　山隂縣志椶山産¶
　沈香樹　袁宏道游五泄記青口有古木一株土人¶
　　云是沈香樹一年一花¶
　松陽木　𢎞治紹興府志木甚大或云即豫章也舊¶
　　志云唐時越城多生豫章樹每風雨聞鐘鼓聲宋¶
　　時無復存矣¶
<pb:KR2k0044_WYG_104-8a>¶
　貝多木　𢎞治紹興府志唐貞觀間寶掌禪師所植¶
　　在諸暨寶掌巖上¶
　梅　餘姚縣志餘姚有古梅苔絲四垂疏花㸃綴他¶
　　處所無(梅譜項里有古梅苔蘚封枝夭矯如畫令/人愛玩吳綺詩注越産雖佳移植即變不)¶
　　(如吳/興)¶
　消梅　嵊縣志梅有金剛拳大如桃名消梅堅脆經¶
　　秋不落¶
　雪桃　嵊縣志桃有冬熟者名雪桃¶
<pb:KR2k0044_WYG_104-8b>¶
　李　嘉泰㑹稽志李惟剡溪者見稱¶
　櫻桃　嘉靖浙江通志蕭山櫻桃名櫻珠(寶慶㑹稽/續志出蕭)¶
　　(山縣夏孝鄉宋宦者董清臣為供奉官每櫻桃宴/即於未出時遣人往越貿得百顆奏曰清賞櫻桃)¶
　　(可知越州櫻桃美矣然蕭山更勝/他邑顆圓小色朱紅一二日即敗)¶
　楊梅　嘉泰㑹稽志今出項里何塔六峯塘裏其品¶
　　之最佳者曰官長梅色深紫香味俱絶曰線梅有¶
　　紋隆隆如線色尤紫實大核小可亞官長梅也方¶
　　盛出時好事者往游因置酒舟中高飣楊梅與樽¶
<pb:KR2k0044_WYG_104-9a>¶
　　罍相間婦女簪於髻上又以雀眼竹筥盛貯為遺¶
　　唐人所稱茘枝筐不過如此(萬厯蕭山縣志有接/種大而味佳有草種)¶
　　(細而味酸色深紫出湘湖諸塢者為勝方其未甚/熟時以火薰之名楊梅乾極佳劒南集詩注項里)¶
　　(鄉俗謂楊梅止曰梅謂選擇楊梅曰作梅𢎞治紹/興府志上虞楊梅峯在小江上林壑茂密上多楊)¶
　　(梅能改齋漫録越州楊梅最佳土人謂之楞梅舊/浙江通志今餘姚之燭湖最佳次則蕭山陸游六)¶
　　(峯項里看採楊梅詩緑隂翳翳連山市丹實纍纍/照路隅未愛滿盤堆火齊先驚探頷得驪珠斜簪)¶
　　(寶髻看游舫細織筠籠入上都醉/裏自矜豪氣在欲乗風露摘千株)¶
　石榴　剡録越人避錢鏐諱呼石榴為金厖¶
<pb:KR2k0044_WYG_104-9b>¶
　青棗　嵊縣志嶀山棗灣有一種青者今無¶
　木𤓰　爾雅翼楙𤓰實如小𤓰而酢陶隠居云山隂¶
　　人以為良果蘭亭尤多¶
　榧　平泉草木記木之奇者稽山之榧㑹稽風俗賦¶
　　火榧殻玉¶
　梨　萬厯山隂縣志越人呼為梨頭如木柵之馮家¶
　　梨映日紅破塘之清消梨俱最佳¶
　林檎　㑹稽三賦注高公山出千貫文林檎¶
<pb:KR2k0044_WYG_104-10a>¶
　蒲萄　嘉泰㑹稽志㑹稽有漿水馬腦二種味亦佳¶
　栗　廣志越中栗大如拳(全芳備祖諸暨産如拳之/栗能改齋漫録政和中詔)¶
　　(本州貢焉栗固大於他/州然如拳者終不可得)¶
　橙　全唐詩話張籍詩山路黄橙熟此剡中風味也¶
　　橙惟剡尤多¶
　橘　述異記越多橘柚園越人嵗出橘税謂之橙橘¶
　　戸亦曰橘籍吳闞澤表曰請除臣之橘籍¶
　蜜橘　明一統志紹興出¶
<pb:KR2k0044_WYG_104-10b>¶
　小橘　餘姚縣志産東山謝氏園者曰謝橘小而甘¶
　金橘嵊縣志橘種有小如彈丸者名金橘如棗者名¶
　　金棗如豆者名金豆¶
　山查　嵊縣志生大白五龍四明諸山者樹高盈丈¶
　　實如大腹子味極甜脆¶
　蔗　㑹稽三賦注赤者名崑崙蔗白者名荻蔗赤者¶
　　出㑹稽作乳糖𢎞治紹興府志山隂靈芝鄉出蔗¶
　　(羣芳譜蔗糖以蜀及嶺南者為/勝㑹稽所作乳糖視蜀更勝)¶
<pb:KR2k0044_WYG_104-11a>¶
　蓮　嘉泰㑹稽志山㑹諸水往往芙蓉環繞夏秋之¶
　　間川澤如錦土人取蓮子藕根為利(㑹稽三賦注/山隂荷最盛)¶
　　(出偏門至三山多白蓮出三江門至梅/山多紅蓮夏夜香風一二十里不絶)¶
　藕　剡録越藕最佳謂之花下藕又特出羅文藕在¶
　　禹廟前他皆不逮(本草白花藕最/佳為粉益人)¶
　菱　㑹稽三賦注越中所産惟羅紋菱最大(嘉泰㑹/稽志即)¶
　　(所謂腰/菱也)¶
　芡　嘉泰㑹稽志雞頭又謂之雁頭今山隂梅市之¶
<pb:KR2k0044_WYG_104-11b>¶
　　雞頭最盛有一戸種及十八里者然亦有數等小¶
　　白皮最佳大白皮中白皮其皮頗堅難齧黄嫰又¶
　　太輭皆不逮也其柄又可為葅甚美越人謂之藕¶
　　梗其實芡柄耳¶
　牡丹　花木譜越中牡丹開時賞者不問親疏謂之¶
　　看花局澤國此月多有輕雲微雨謂之養花天(僧/仲)¶
　　(殊越中牡丹花品序越之好尚惟牡丹其絶麗者/三十二種始乎郡齋豪家名族梵宇道宫池臺水)¶
　　(榭植之無間歐陽修洛陽牡丹花品序牡丹出丹/州延州山東青州南亦出越州陸游賞花至湖上)¶
<pb:KR2k0044_WYG_104-12a>¶
　　(詩吾國名花天下稀園林盡日敞朱扉蝶穿密葉/常相失蜂戀繁香不記歸欲過用愁風蕩漾半開)¶
　　(却要雨霏微良辰樂事真/當勉莫遣匆匆一片飛)¶
　海棠　平泉草木記木之奇者稽山之海棠¶
　黄梅　嘉泰㑹稽志剡中獨多千瓣黄梅今無又有¶
　　蠟梅二種磬口者佳¶
　木蘭　鎮東軍使院記大厦之前木蘭特異越城之¶
　　中稱為一絶¶
　山茶　學圃餘疏潯陽陶狄祠山茶一株榦大盈抱¶
<pb:KR2k0044_WYG_104-12b>¶
　　枝䕃滿庭二月三日祭時花特盛好事者分種之¶
　　竟無一活紹興曹娥廟亦有之止如拱把之半土¶
　　人云千年外物也¶
　杜鵑　平泉草木記稽山之四時杜鵑(嘉泰㑹稽志/越人種之庭)¶
　　(檻結為盤盂翔鳯之狀而法華山奉聖佛殿前/一本高與簷等花色殷紅開時照耀牆壁皆赤)¶
　映山紅　袁宏道游五泄記山中映山紅有高七八¶
　　尺者與他山絶異¶
　紅桂　平泉草木記木之奇者剡中之真紅桂(程顥/剡桂)¶
<pb:KR2k0044_WYG_104-13a>¶
　　(詩序李徳裕嘗言洛龍門敬善寺有紅桂樹獨秀/伊川嘗於江南諸山訪之莫致陳侍御知余所好)¶
　　(因訪剡溪樵客偶得數株移植郊園衆芳色/阻乃知敬善所有是蜀道苪草徒得其名)¶
　桂漿　沈遼桂漿詩越人逺寄桂花漿敝屋欣聞破¶
　　鼻香¶
　木芙蓉　平泉草木記㑹稽之百葉木芙蓉注即拒¶
　　霜也¶
　貞桐　平泉草木記稽山之貞桐注其花鮮紅可愛¶
　　且耐久¶
<pb:KR2k0044_WYG_104-13b>¶
　忍冬　嘉泰㑹稽志一名鴛鴦藤出鏡湖水涯香如¶
　　荼蘼末利可植園圃為架承之¶
　雙頭蓮　㑹稽三賦注越多雙頭蓮¶
　白鶴花　劉詵白鶴花詩注玉笥山中有白鶴花頂¶
　　翅宛然¶
　薔薇　平泉草木記㑹稽之百葉薔薇¶
　蘭　羣芳譜句踐種蘭蘭渚山即王右軍蘭亭是也¶
　　今㑹稽山甚盛餘姚縣西南並江有浦亦産蘭其¶
<pb:KR2k0044_WYG_104-14a>¶
　　地曰蘭墅洲自建蘭盛行不復齒及移入吳越輒¶
　　凋有善藏者售之輒得高價而香終少減(𢎞治紹/興府志)¶
　　(㑹稽有山蘭而無澤/蘭今山蘭人家罕種)¶
　　(謹按越絶無句踐種蘭之文因越/有蘭渚其命名必有所自姑存之)¶
　銀蘭　嵊志百丈巖有飛瀑巖壁間嘗産銀蘭¶
　蕙　餘姚縣志生深谷中惟治南大江獨産蕙因名¶
　　蕙江¶
　水仙　嘉泰㑹稽志山隂此花有兩種一曰水仙一¶
<pb:KR2k0044_WYG_104-14b>¶
　　曰金盞銀臺徐師川詩金盞銀臺何足比其香既¶
　　減格韻亦下¶
　菊　嵊縣志知縣施三捷署圃植菊甚盛人擬之為¶
　　河陽花因有菊譜其詠詩有金絲栁玉梅白睡香¶
　　毬青心玉牡丹(陳獻章看菊詩扁舟何處剡溪濵/夜半歸來雪滿巾爭似一瓢秋菊)¶
　　(伴漆園風/暖蝶迷人)¶
　竹箭　爾雅東南之美有㑹稽之竹箭(紹興府志越/産竹箭擅名)¶
　　(今有二種大葉者名箬箭細葉者名笄/箭墨客揮犀竹為竹箭為箭蓋二物也)¶
<pb:KR2k0044_WYG_104-15a>¶
　黄竹　名勝志蕭山縣黄竹山竹色微黄狀如刀削¶
　　相傳范蠡遺鞭所生¶
　晉竹　吳越春秋越王使大夫種索晉竹十庾以復¶
　　封禮¶
　筋竹　𢎞治紹興府志剡中甚多其筍未成時堪為¶
　　弩弦¶
　笙竹　嘉泰㑹稽志今樂部笙率以㑹稽臥龍山竹¶
　　為貴蔡中郎得柯亭椽竹為笛亦㑹稽也¶
<pb:KR2k0044_WYG_104-15b>¶
　毛竹　剡録剡之金庭有毛竹洞餘姚之四明山家¶
　　亦有之(嵊縣志金庭山有/竹生毛節覆一節)¶
　慈竹　𢎞治紹興府志即桃枝竹又名四季竹作篾¶
　　柔韌堪為簟越人多植之為籬其竹夏月經雨滴¶
　　汁下地生蓐似鹿角色白食之止痢¶
　紫竹　𢎞治紹興府志越多細竹紫竹生剡方竹生¶
　　玉岑山蘆棲竹生嵊縣¶
　苦竹　羅頎札記山隂有苦竹城越以封范蠡之子¶
<pb:KR2k0044_WYG_104-16a>¶
　　則越自昔産此竹矣(𢎞治紹興府志苦竹與刼竹/皆可作寓錢紙苦竹種有黄)¶
　　(青白紫頓地即散刼竹有二種一種狗刼可作紙/徳政坊與山隂小赭等處居民作箕篩以此為業)¶
　箖箊竹　吳越春秋袁公即杖箖箊竹¶
　對青竹　養疴漫筆竹黄而溝青每節間出惟㑹稽¶
　　頗多彼人呼為黄金間碧玉(紹興府志一名金竹/一名閃竹其膚膩可)¶
　　(作盒/器)¶
　篆刀竹　萬厯山隂縣志出越王崢上節横錯相間¶
　　歐兠祖師遺跡也¶
<pb:KR2k0044_WYG_104-16b>¶
　人面竹　竹譜出剡山竹徑幾寸近本逮二尺節極¶
　　促四面參差竹皮如魚鱗面凸頗𩔖人面¶
　公孫竹　𢎞治紹興府志高不盈尺越人以為几案¶
　　之玩¶
　沙筯竹　談薈越州産沙筯竹採笋者輕步從之聞¶
　　聲則縮入沙中¶
　日鑄茶　方輿勝覽㑹稽日鑄嶺其地産茶歐陽修¶
　　云兩浙産茶日鑄第一(嘉泰㑹稽志日鑄嶺産茶/奇絶然有名頗晚吳越貢)¶
<pb:KR2k0044_WYG_104-17a>¶
　　(奉中朝土毛畢入不聞有日鑄殆出在吳越國除/之後歸田録云草茶盛於兩浙浙之品日注第一)¶
　　(青箱記亦云越州日鑄茶為江南第一范文正汲/清白泉以建溪日鑄臥龍雲門之品試之云甘液)¶
　　(華滋悦人靈襟按今㑹稽所産茶極多佳品惟臥/龍一種得名幾與日鑄相亞臥龍者出臥龍山知)¶
　　(茶者謂二山土脈相𩔖信亦佳品然日鑄芽纎白/而長其絶品長至三二寸不過十數株餘雖不逮)¶
　　(亦非他産可望味甘輭而永多啜宜人無停滯酸/噎之患臥龍則芽差短色微紫黒𩔖䝉頂紫筍味)¶
　　(頗森嚴其滌煩破睡之功日鑄有不能及顧其品/終在日鑄下自頃二者或充包貢臥龍則易其名)¶
　　(曰瑞龍日鑄他書及土人皆用此鑄字惟歐陽公/歸田録則書為日注疑公自有所據其後亦有書)¶
　　(作注者蓋自歐公始也剡録越産之擅名者有㑹/稽之日鑄嶺茶秦望山之小朶茶陶晏嶺之高塢)¶
<pb:KR2k0044_WYG_104-17b>¶
　　(茶㑹稽山之茶山茶雲門山之丁坑茶東土鄉之/雁路茶山隂之臥龍山茶蘭亭之花塢茶諸暨之)¶
　　(石筧嶺茶餘姚之化安瀑布茶嵊縣之西白山瀑/布嶺茶五龍真如茶紫巖茶鹿苑茶大崑茶小崑)¶
　　(茶焙坑茶細坑茶而日鑄茶名最著舊志謂臥龍/山茶過於日鑄若化安瀑布茶陸羽品其殊異同)¶
　　(時號為仙茗晁冲之陸元鈞宰寄日注茶詩我昔/不知風雅頌草木獨遺茶比諷陋哉徐鉉説茶苦)¶
　　(欲與淇園竹同種又疑禹漏税九州橘柚當年錯/包貢腐儒妄測聖人意逺物勞民亦安用含桃熟)¶
　　(荐當在盤茘子生來枉飛鞚羊葅異好亦何有蚶/菜殊珍要非奉君家季疵真無情毁論徒勞世仍)¶
　　(重爭新鬭試誇擊拂風俗移人可深痛老夫病渴/手自煎嗜好悠悠亦從衆更煩小陸分日注密封)¶
　　(細字蠻奴送槍旗却憶采擷初雪花似是雲/溪動更期遺我但敲門玉川無復周公夢)¶
<pb:KR2k0044_WYG_104-18a>¶
　　(謹按志茶者多尚名貴茶經而後著録者夥矣今/諸暨各地所産茗葉質厚味重用對乳茶最良每)¶
　(京年採辦入而昔人未有志及者故特拈出/  嵗銷最盛)¶
　茗山茶　名勝志蕭山縣茗山産佳茗¶
　后山茶　嘉靖浙江通志茶之𩔖有上虞后山茶¶
　酒　名酒記越州蓬萊酒¶
　越酒　㑹稽縣志越酒行天下其品頗多而名老酒¶
　　者特行名豆酒者佳其法以緑豆為麯邑壤多秫¶
　　少秔以此¶
<pb:KR2k0044_WYG_104-18b>¶
　蕭釀　𢎞治紹興府志蕭山縣金井為徐氏園邑人¶
　　釀酒多汲取此水是以蕭釀與越酒並重¶
　麯藥　𢎞治紹興府志蓼生水澤曰虞蓼今人用為¶
　　麯藥¶
　鹽　𢎞治紹興府志郡之所産常以竹盤燒之故味¶
　　美而色白為他郡最(嘉泰㑹稽志㑹稽亭戸煎鹽/法以海潮沃沙暴日中將夕)¶
　　(刮鹻聚而苫之如是五六日乃淋鹻取滷灌以竹/筒取石蓮五枚納滷筒中若三蓮浮則滷將成四)¶
　　(五蓮浮則滷成可用謂之頭滷編竹為槃槃中為/百耳以篾懸之塗以石灰纔足受滷燃烈焰中滷)¶
<pb:KR2k0044_WYG_104-19a>¶
　　(不漏而槃/不焦灼)¶
　玉芝　嘉靖浙江通志㑹稽玉芝出陶宴嶺一名九¶
　　臼花色正紅生葉下其根一嵗生一臼或云取其¶
　　臼以麫裹炊熟吞之日三枚可以辟穀(舊浙江通/志一名山)¶
　　(荷葉一名唐婆鏡其花生葉/下色正紅故又名羞天花)¶
　甘菊　羣芳譜菊山在蕭山縣西三里山多甘菊¶
　海根　本草拾遺生㑹稽海畔山谷莖赤色葉似菝¶
　　葜而小蒸而用之味苦¶
<pb:KR2k0044_WYG_104-19b>¶
　薄荷　本草綱目吳越人多以代茶其性涼産剡山¶
　　中者味厚¶
　細辛　𢎞治紹興府志諸暨縣隴山産細辛¶
　蛇黄　圖經本草越州有之大如丸堅如石外黄内¶
　　黒蛇冬蟄時所含土到春吐之越人常以二月採¶
　虎杖　圖經本草越州處處有之如竹筍狀上有赤¶
　　斑㸃爾雅云蒤虎杖郭璞注云似葒草可以染赤¶
　羊蓍　爾雅翼麥門冬越名羊蓍¶
<pb:KR2k0044_WYG_104-20a>¶
　木蠏　本草釋名即木鼈子今杭越皆有之藤生葉¶
　　有五椏狀如山藥¶
　烏藤菜　蜀本草今出越州蒿之𩔖也即劉寄奴¶
　馬兠零　本草注産越州七八月採¶
　紫石英　元和郡縣志諸暨縣烏帶山出(諸暨縣志/又水石英)¶
　　(在水中一頭微著石/采取必於露未乾時)¶
　禹餘糧　新昌縣志水簾洞左右有圓石如拳碎之¶
　　内有屑如餡或𩔖麻豆隨人所欲而應俗傳禹餘¶
<pb:KR2k0044_WYG_104-20b>¶
　　糧今化為石可作藥¶
　蓼草　吳越春秋越念復吳怨臥則切之以蓼¶
　薇草　剡録五龍山重岡複嶺山坡産薇為異草¶
　蒲草　嘉泰㑹稽志宋縣尉楊襲璋留家於汝湖之¶
　　東植蒲數里遂名其地曰東蒲¶
　莎草　𢎞治紹興府志薹也可織蓑諸暨泌湖多有¶
　　之¶
　藍草　𢎞治紹興府志可染青山隂人種之為業¶
<pb:KR2k0044_WYG_104-21a>¶
　莞草　𢎞治紹興府志有二種一為席草一為燈心¶
　　草山隂威鳯鄉及戴旗山種之故有莞田¶
　赤莖草　太平寰宇記越州古稱出鮮麗之物横山¶
　　産草莖赤葉青死者覆之活(㑹稽風俗賦/活人之草)¶
　長生草　草木疏餘姚縣上林湖盤羅石上産長生¶
　　草¶
　三葉白草　嘉泰㑹稽志出鏡湖澤畔葉漸白農人¶
　　候之以蒔田葉白苗畢秀矣(餘姚縣志生於水濵/春夏水足三葉盡白)¶
<pb:KR2k0044_WYG_104-21b>¶
　　(否則止白一葉或/二葉占之絶驗)¶
　鹿胎草　天中記嵊縣剡山一名鹿胎山昔有獵士¶
　　射鹿此山鹿孕而傷既産以舌䑛子乾而母死後¶
　　鹿死處生草名曰鹿胎草¶
　虎茨草　蕭山縣志細白花紅子而子性甚堅嚴冬¶
　　雪不能敗至百年止高二三尺¶
　昌蒲　嘉泰㑹稽志今㑹稽有一種葉有脊如劍謂¶
　　之雁蕩昌蒲生石上節殊密當不止一寸九節今¶
<pb:KR2k0044_WYG_104-22a>¶
　　人多以拳石或沙中種之為几案之翫¶
　鵞　㑹稽三賦注王義之愛善鳴之鵞越産之多者¶
　畫眉　蟲天志過日鑄嶺稀見餘鳥惟聞畫眉而已¶
　　此鳥各占一山其侣過之必苦鬭無共棲者¶
　竹雞　劉基活水源記靈峯之山其上曰金雞之峯¶
　　鳥多竹雞其狀如雞而小有文采善鳴¶
　杉雞　臨海異物志越有杉雞常居杉樹下頭上有¶
　　長黄毛冠頰正青色如垂縷可食如竹雞¶
<pb:KR2k0044_WYG_104-22b>¶
　野鴨　嘉㤗㑹稽志野鴨頭中有石云是石首魚所¶
　　化¶
　鷺　嘉泰㑹稽志山隂瀕水人家多畜鷺皆馴不去¶
　　惟白露一日必籠之不然飛去¶
　雪姑　嘉㤗㑹稽志㑹稽人呼鷰為雪姑其色蒼白¶
　　似雪鳴則天當大雪極驗¶
　寒鴉　嘉泰㑹稽志有一種名寒鴉比常鴉頗小十¶
　　月自西北來其陣蔽天及春中乃去秦太虛樂府¶
<pb:KR2k0044_WYG_104-23a>¶
　　云寒鴉萬㸃流水繞孤村不至越者殆不知也¶
　靈鳥　㑹稽三賦注法華山有雙鳥雛長則送出之¶
　　唯此鳥在焉故稱靈鳥¶
　吐綬鳥　嵊志太白山有鳥如雞文采五色能吐綬¶
　　長尺¶
　野豬　𢎞治紹興府志越山中有野豬豬獾狗獾豪¶
　　豬四種¶
　狸　𢎞治紹興府志越山中有玉面狸文狸柿狸鰍¶
<pb:KR2k0044_WYG_104-23b>¶
　　獚狸四種¶
　猿　㑹稽風俗賦猴玃猿狖注玃母猴狖黒猿山中¶
　　多有之(㑹稽縣志猿好踐稼㑹稽山間陸種如豆/麥之𩔖多為踐毁天衣寺僧法聰令捕一)¶
　　(老猿被裘巾細縫使之不可脱縱之去老猿跳趨/其群逺望而畏之皆捨去老猿趨愈急相逐日行)¶
　　(數十百里/其害稍息)¶
　石首魚　𢎞治紹興府志生東海中春水既至則羣¶
　　至海濵淺處散子求魚者聞水底鳴如鴨乃下網¶
　　其魚夜視有光鮮食甚佳暴乾成鯗蓋海味之珍¶
<pb:KR2k0044_WYG_104-24a>¶
　嘉魚　方輿勝覽蕭山縣城山上有泉多嘉魚¶
　追紅魚　𢎞治紹興府志白魚生嵊縣嶀浦祠下大¶
　　者二三尺頭昂者上品尾赬者名追紅¶
　春魚　大業拾遺記似石首而小嵗以仲春至鹽浥¶
　　而乾之名曰含肚¶
　鯽魚　嘉泰㑹稽志蕭山湘湖之鯽珍美為越中之¶
　　冠¶
　小鰿魚　劉基活水源記中有小鰿魚色黒居石穴¶
<pb:KR2k0044_WYG_104-24b>¶
　　中水鼠常來食之¶
　鱖魚　𢎞治紹興府志越中間有惟浦陽江為多¶
　銀魚　張先入越詩春後銀魚霜下鱸逺人曽到合¶
　　思吳¶
　半面魚　嘉㤗㑹稽志越王食魚未盡以半棄之水¶
　　中化為魚遂無一面名半面魚(能改齋漫録越王/句踐之保㑹稽方)¶
　　(斫魚為鱠聞吳兵至棄其魚於江中化而為魚猶/作鱠形也故名鱠殘魚亦曰王餘魚吳都賦曰半)¶
　　(則王餘王逸注曰/王餘魚其身半也)¶
<pb:KR2k0044_WYG_104-25a>¶
　□□魚　𢎞治紹興府志□□湖去山隂縣西北越¶
　　人呼黄色無鱗有刺之魚曰□□此湖至今多出¶
　　此魚故名非獸也¶
　三色鯉　餘姚縣志自黄山港至汪姥橋曰姚江其¶
　　鯉口尾青自橋而西至西石廟曰舜江其鯉口尾¶
　　赤自廟而西曰蕙江其鯉口尾白而微黄共在一¶
　　水分界不亂(皇甫汸游越溪詩三江横貫兩城中/同是潛鱗色不同更道芳洲多蕙草)¶
　　(幾叢花發/倚春風)¶
<pb:KR2k0044_WYG_104-25b>¶
　鯉花　嘉泰㑹稽志越人謂鯉之小者為鯉花鱸之¶
　　小者為鱸靸鯽之小者為鯽核鱧之小者為鱧□¶
　　鮎之小者為鮎篦皆莫詳其義¶
　小麥魚　餘姚縣志其大如筯小麥熟時生産積慶¶
　　寺前溪舊志作鰣魚者非¶
　烘魚　餘姚縣志横扁無鱗黄色濵海人烘乾食之¶
　風鰻　𢎞治紹興府志越人每於秋中風潮起時取¶
　　之謂之風鰻¶
<pb:KR2k0044_WYG_104-26a>¶
　靈鰻　墨客揮犀越州應天寺鰻井世傳靈鰻時出¶
　　游人取之置懷袖間了無驚猜有鱗兩耳尾有刃¶
　　迹(寓簡沈存中嘗游㑹稽登天寧寺觀鰻井水之/盈虧與潮相應中有靈鰻狀若殿柱人罕得見)¶
　鰻線　萬厯山隂縣志鰻之初生者數寸瑩白如線¶
　　産三江惟清明後十日有之味鮮美¶
　雞冠蛇　談薈㑹稽山有雞冠蛇頭如雄雞冠長尺¶
　　餘圍可數寸¶
　黿　嵊縣志嶀浦潭有大黿方丈許者時出曝沙間¶
<pb:KR2k0044_WYG_104-26b>¶
　蠏　萬厯山隂縣志紫蠏産上河其味尤冠絶(蟹録/螃本)¶
　　(蟹周禮疏作旁取其横行今字益虫乃是俗加/旁蟹之呼名古矣越人云和鹽泥養之可踰月)¶
　石蠏　劉基活水源記活水源東注若耶之溪其中¶
　　有石蠏大如錢¶
　蛤　㑹稽三賦注蛤有文故謂之文蛤元微之詩鄉¶
　　味尤稱蛤¶
　蟶　𢎞治紹興府志㑹稽蟶浦産者佳甲蟲之珍味¶
　蝦　剡録越人謂杜鵑曰謝豹謝豹啼時漁人獲小¶
<pb:KR2k0044_WYG_104-27a>¶
　　鰕名謝豹蝦¶
　吐鐵　餘姚縣志狀𩔖蝸而殻薄吐舌銜沙沙黒如¶
　　鐵至桃花時鐵始盡吐乃佳¶
　綾　㑹稽三賦注越貢白編綾交梭綾十樣綾大花¶
　　綾(姬侍𩔖偶煬帝以越州所進花綾獨/賜司花女袁寶兒及絳仙他妃莫得)¶
　羅　𢎞治紹興府志越之舊産故稱越羅唐時擅名¶
　　天下今織染局雖造白生羅而民間所織絶無佳¶
　　者(老學庵筆記遂寧出羅/謂越羅似㑹稽尼羅)¶
<pb:KR2k0044_WYG_104-27b>¶
　花羅　㑹稽三賦注越貢花羅¶
　紗　太平寰宇記越州産緋紗交梭白紗¶
　輕容紗　𢎞治紹興府志舊産蕭山夏織為上秋織¶
　　次之冬織最下蓋絲遇寒即脆而帛地不堅故也¶
　縐紗　剡録剡中産縐紗極精好服之如挂氷雪今¶
　　不復造¶
　絹紬　𢎞治紹興府志諸暨所産絹有花山桐山板¶
　　橋之名紬有絲紬緜紬二種¶
<pb:KR2k0044_WYG_104-28a>¶
　蕭絹　嘉靖浙江通志紹興蕭絹初郡人蕭姓者製¶
　　因名¶
　葛布　越絶書葛山者句踐罷吳種葛使越女織治¶
　　葛布獻於吳王(采葛歌葛不連蔓□台台我君心/苦命更之嘗膽不苦甘如飴令我)¶
　　(採葛以作絲女工織兮不敢遲弱於羅兮輕霏霏/號絺素兮將獻之越王悦兮忘罪除吳王懽兮飛)¶
　　(尺書増封益地賜羽奇几杖茵褥諸侯/儀羣臣拜舞天顔舒我王何憂能不移)¶
　苧布　𢎞治紹興府志唯諸暨最精相傳以為西子¶
　　遺習其種有腰機兼絲西洋生苧熟苧之别¶
<pb:KR2k0044_WYG_104-28b>¶
　縐布　𢎞治紹興府志以麻為之諸暨靈泉鄉産者¶
　　精好纎密如羅潄之以水輒成縠紋名山後布嵊¶
　　縣産者麤名强布¶
　剡牋　嵊志剡藤紙名擅天下式凡五藤用木椎椎¶
　　治堅滑光白者曰硾牋瑩潤如玉者曰玉版牋用¶
　　南唐澄心紙様者曰澄心堂牋用蜀人魚子牋法¶
　　者曰粉雲羅牋造用冬水佳敲氷為之曰敲氷紙¶
　　今莫有傳其術者(陳端剡牋詩雲母光籠玉楮温/得來元是剡溪濆清涵天姥峯)¶
<pb:KR2k0044_WYG_104-29a>¶
　　(頭雪潤帶金庭谷口雲九萬未充王内史百畨聊/贈杜參軍從知醉裏縱横墨不到羊欣白練裙)¶
　竹紙　紙箋譜越中竹紙(嘉泰㑹稽志剡之藤紙得/名最舊其次苔牋今獨竹)¶
　　(紙名天下遂掩藤紙竹紙上品有三曰姚黄曰學/士曰邵公工書者喜之滑一也發墨色二也宜筆)¶
　　(鋒三也卷舒雖久墨終不渝四也性不蠧五也米/元章書史云予嘗硾越州竹光透如金版在油拳)¶
　　(上前輩貴㑹稽竹紙於此可見米芾硾越竹學書/詩越筠萬杵如金版安用杭油與池繭高壓巴郡)¶
　　(烏絲闌平欺澤國清華練老無長物適心目天使/殘年司筆研圖書滿室翰墨香劉薛何時眼中見)¶
　　(薛道祖和米芾越州竹紙詩書便瑩滑如碑版古/來精紙難鬭繭楮成剡竹光零亂何用區區書永)¶
　　(練細分濃淡可評墨副以溪巖難乏硯/世間此理誰復知千里同風未相見)¶
<pb:KR2k0044_WYG_104-29b>¶
　雁頭箋　談薈羅隠以越中雁頭牋贈萇鳯鳴¶
　氷紙　草木疏江南以楮搗紙剡溪作氷紙亦取此¶
　蠶繭紙　書史㑹要王逸少以蠶繭紙書蘭亭序¶
　寓錢紙　𢎞治紹興府志山隂夏履埠出¶
　麥□紙　談薈浙東有麥□稻桿紙¶
　大牋紙　格古要論上虞縣有大牋紙一種至厚一¶
　　種稍薄¶
　月面松紋紙　談薈白樂天墨蹟有印文曰剡溪月¶
<pb:KR2k0044_WYG_104-30a>¶
　　面松紋紙¶
　草紙　山隂縣志出南池以草為之¶
　狸毛筆　正統上虞縣志香狸之毛可為筆¶
　鼠鬚筆　書史會要右軍書蘭亭序時用鼠鬚筆¶
　筆管　四明圖經越出筆管¶
　六角扇　埤雅王羲之在蕺山有老嫗持六角竹扇¶
　　賣因書扇各五字¶
　蒲扇　𢎞治紹興府志蒲水草可作扇蕭山鳯儀鄉¶
<pb:KR2k0044_WYG_104-30b>¶
　　民以之為業¶
　　(謹按會稽陶堰出紙扇甚潔緻以密節細竹為柄/糊以白紙堪作書畫陸游詩云團扇家家畫放翁)¶
　　(謂/此)¶
　苮席　輿地志苮草出上虞夏蓋山地人織以為席¶
　　(名勝志苮草/席蕭山縣出)¶
　竹簟　西京雜記會稽貢竹簟號流黄簟¶
　麻弦　越絶書麻林山句踐欲伐吳種麻以為弓弦¶
　桕油　𢎞治紹興府志烏桕之實可作油今嵊縣新¶
<pb:KR2k0044_WYG_104-31a>¶
　　昌山中人家植之為業¶
　水銀　𢎞治紹興府志餘姚縣龍泉山産¶
　銀沙　㑹稽縣志銀山無草木産銀沙舊有禁恐礦¶
　　氣攻田禾也¶
　銅錫　越絶書赤堇之山破而出錫若耶之溪涸而¶
　　出銅(劉基出越城至平水記赤堇/之山其東山曰日鑄有鉛錫)¶
　鐃鈸　百寶總珍集僧家市語呼滑仗越州多有鑄¶
　　者¶
<pb:KR2k0044_WYG_104-31b>¶
　越窑　負暄雜録秘色窑器世言錢氏有國日越州¶
　　燒進民間不得用故云祕陸龜䝉詩九秋風露越¶
　　窑開奪得千峯翠色來好向中宵盛沆瀣共稽中¶
　　散鬭遺杯乃知唐世已有非始於錢氏(老學庵筆/記耀州出)¶
　　(青瓷謂之越器似以其𩔖餘姚祕色也然麤樸不/佳六研齋筆記南宋時餘姚有祕色磁麤樸而耐)¶
　　(久今人率以官窑目之談薈吳越時越窑愈精謂/之祕色即所謂柴窑也或云製器者姓或云柴世)¶
　　(宗時始/進御云)¶
　　(謹按越紙越窑自古著名今不聞有産者/然非樹萟資生之物雖缺亦不為害也)¶
<pb:KR2k0044_WYG_104-32a>¶
　浮石　諸暨縣續志城東聖姑殿前流泉清溜能結¶
　　浮石¶
　碧石　𢎞治紹興府志山隂縣碧山産碧石¶
　寶珠石　正徳諸暨縣志寶珠山有細石其圓如珠¶
　　故名¶
　彈丸石　剡録謝巖山晉謝靈運游此四顧放彈今¶
　　有彈丸石¶
　茶上石　諸暨縣續志雞冠山産奇石名茶上¶
<pb:KR2k0044_WYG_104-32b>¶
　文石碑石　𢎞治紹興府志諸暨出文石有花紋與¶
　　鬱林同出碑石甚細可作碑不下湖州¶
　柘器　寶慶會稽續志柘越中多有之非但葉可供¶
　　蠶事其木文理縝密而黄色可愛堪為器具¶
　斑竹器　述異記越中有顧家斑竹用以作牀椅及¶
　　他器具甚清雅¶
　竹火籠　萬厯會稽縣志竹火籠陶堰製者甚佳¶
　炭　越絶書練塘者句踐時采錫山為炭稱炭聚載¶
<pb:KR2k0044_WYG_104-33a>¶
　　從炭瀆至練塘各因事名之紹興府志會稽山出¶
　¶
　¶
　¶
　¶
　¶
　¶
　¶
<pb:KR2k0044_WYG_104-33b>¶
　¶
　¶
　¶
　¶
　¶
　¶
　¶
　浙江通志卷一百四¶
