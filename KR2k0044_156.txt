# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.924092
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR2k0044_WYG_156-1a>¶
欽定四庫全書¶
　浙江通志卷一百五十七¶
　名宦(十二/)¶
　　處州府¶
　晉¶
　孔松陽(嘉靖浙江通志史失其名為松陽令後人繪/像祠之孫綽作孔松陽賛序云君德器純固)¶
　　(氣宇高邃荆玉不足論其溫南金未能方其厲夫/其溫恭篤誠善誘勤勸外身崇物菲躬厚人指撝)¶
　　(必謙動靜克讓允有古賢之流風乃祖之遺文矣/賛曰於穆我侯含和體仁行範乃祖徳冠縉紳降)¶
<pb:KR2k0044_WYG_156-1b>¶
　　(跡垂化澤侔三春超/然遐舉遺愛在民)¶
　南北朝¶
　江子一(南史本傳字元亮濟陽考城人晉散騎常侍/統之七世孫少慷慨有大志家貧以孝聞仕)¶
　　(梁起家王國侍郎奉朝請啟求觀書秘閣武帝許/之有敕直華林省為遂昌令著美績後為南津校)¶
　　(尉侯景攻陷厯陽子一赴建/業及弟子四子五並力戰死)¶
　韋沖(冊府元龜沖簡校栝州事東陽賊帥陶子定呉/州賊帥羅方惠並聚衆為亂攻圍婺州永康烏)¶
　　(程諸縣沖率/兵擊破之)¶
　唐¶
<pb:KR2k0044_WYG_156-2a>¶
　李邕(唐書本傳字泰和揚州江都人𤣥宗即位為戸/部郎中左遷栝州司馬徙灃州開元二十三年)¶
　　(為栝州刺史喜興利除害坐誣枉且得罪天子識/其名詔勿劾後歴淄滑二州刺史北海太守時稱)¶
　　(李北/海)¶
　李陽冰(畿輔通志字少溫趙郡人以詞翰名乾元間/為縉雲令修孔子廟自為文記之嵗旱禱城)¶
　　(隍與神約不雨焚其廟及期雨霑足亦自為/記秩滿退居吏𨼆山後遷當塗令篆書尤善)¶
　李繇(嘉靖浙江通志建中間為縉雲令有政聲邑有/孝婦陶氏喪姑負土成墳一哭而絶繇為立碣)¶
　　(請陸羽撰/文以表之)¶
　齊抗(權徳輿齊抗神道碑字遐舉高陽人累遷諫議/大夫當軸者不能容坐細故出為處州刺史先)¶
<pb:KR2k0044_WYG_156-2b>¶
　　(是山越寇攘蕩覆城市抗乃卜勝勢之爽塏目習/俗之便安三時不害百堵皆作後拜中書侍郎同)¶
　　(中書門下平章/事贈户部尚書)¶
　李蘩(嘉靖浙江通志京兆人泌子元和十二年為處/州刺史至郡即建置廟學於檡山之巔立顔子)¶
　　(以下十八像其餘六十子及公羊髙左丘明等數/十人皆繪之壁選擇博士弟子員為置講堂俾之)¶
　　(行禮肄習其中廩餼供億雖小亦備處之人士皆/知興學實自蘩始韓愈為孔子廟記謂其為政知)¶
　　(所先/後云)¶
　邢羣(嘉靖浙江通志字渙思會昌五年自户部員外/郎刺處州在任刑清事簡束縛黠吏撫輯良民)¶
　　(冗事弊政必盡拔其根株而後/已去任之日老穉泣送於途)¶
<pb:KR2k0044_WYG_156-3a>¶
　李中敏(嘉靖浙江通志字藏之為人性剛峭有氣節/會大旱上言乞斬鄭注則天且雨不報遂以)¶
　　(病告歸潁陽注既誅召為諫議大夫/給事中會昌六年刺處州政平訟理)¶
　段成式(輿地廣記字柯古臨淄人栝州縉雲山冇好/溪本名惡溪多水怪大中中刺史段成式有)¶
　　(善政怪族自去/因改曰好溪)¶
　宋¶
　楊億(宋史本傳字大年建州浦城人雍熙初授祕書/省正字淳化中賜進士第遷光禄寺丞真宗即)¶
　　(位拜左正言知處州郡人周啟明篤學有文深加/禮待召還拜左司諫知制誥為翰林學士兼史館)¶
　　(修撰舊浙江通志億知處/州以寛大為政嵗稔刑清)¶
<pb:KR2k0044_WYG_156-3b>¶
　甄旦(明一統志至道初知麗水縣吏道詳敏而飾以/文學清白以率下明察以照奸到任未期政治)¶
　　(大/成)¶
　房從善(栝蒼彚紀清河人雍熙初為遂昌主簿建文/廟設聖像興教化正風俗通判梁鼎嘉其能)¶
　　(立石/記之)¶
　仲簡(嘉靖浙江通志字畏之江都人歴知處/州稱治為浙東第一後知廣州徙洪州)¶
　崇大年(明一統志慶厯中知青田縣民貧無以納稅/州符追逮縣吏大年悉令候冬熟納足民感)¶
　　(其/惠)¶
　何辟非(栝蒼彚紀建安人皇祐中宰遂昌興學立教/得為政大體初邑未有學而夫子廟在西郭)¶
<pb:KR2k0044_WYG_156-4a>¶
　　(至是乃於邑之東南隅剏立殿堂齋序/後令施肅李喬李宗孟王淵相繼成之)¶
　傅楫(宋史本傳字元通仙遊人第進士知龍泉縣孫/覺為御史中丞語之曰朝廷欲用君盍少留楫)¶
　　(曰仕宦所樂居中者免外臺督責耳令俯首權門/與外臺奚擇且外官已所當得也遂去不顧栝蒼)¶
　　(彚紀楫在任發摘/𨼆伏奸猾屏跡)¶
　張仲倩(明一統志神宗時縉雲尉治有政聲縣有淫/祠曰五通嵗旱仲倩遍祈不及五通吏民以)¶
　　(請仲倩徃命毁/之嵗亦大熟)¶
　劉琦(明一統志宣城人熙寜初為侍御史疏論王/安石言行乖戾坐貶監處州酒稅以直聲聞)¶
　李長卿(括蒼彚紀開封人元豐初知/縉雲政治嚴簡百里安之)¶
<pb:KR2k0044_WYG_156-4b>¶
　黄發(崇禎處州府志泉州人元豐初知龍泉縣修/崇學校進諸生講論經學自是邑多聞人)¶
　劉彞(宋史本傳字執中福建人從胡瑗學瑗稱其善/治水凡所立綱紀規式彞力居多第進士為兩)¶
　　(浙轉運判官知處州俗尚巫鬼不事醫藥彞著正/俗方以訓斥淫巫三千七百家使以醫易業俗遂)¶
　　(變加直史館知桂州坐貶/元祐初復以都水丞召還)¶
　邱括(崇禎處州府志荆州人元祐初知龍泉縣距郡/溪行三百里多灘磧中為最險括與簿馬應共)¶
　　(議疏鑿至今賴焉秩滿吏/民争挽留之夜潜遁去)¶
　劉芹(明一統志海州人元祐中知青田縣時邑未/知學芹躬為訓誘風俗一變競以儒業相高)¶
　徐公武(崇禎處州府志潤州人元祐末知青田州舊/貢黄連征屬邑邑非所産民以為病公武力)¶
<pb:KR2k0044_WYG_156-5a>¶
　　(言於州而罷之/後仕至鴻臚卿)¶
　黄葆光(宋史本傳字元暉徽州黟人賜進士出身擢/左司諫蔡京權勢震赫葆光攻之京中以他)¶
　　(事貶知立山縣京致仕召為職方員外郎改知處/州州當方臘殘亂之後盡心牧養民列上其狀加)¶
　　(直祕閣再任卒/州人立祠祀之)¶
　張根(宋史本傳字知常饒州徳興人甫冠第進士調/臨江司理參軍遂昌令括蒼彚紀根下馬積案)¶
　　(數十不閲旬而決曲直情偽無不曲中由是猾吏/革心獄訟衰息既又築二堤創三橋立四門興利)¶
　　(除害治/績顯著)¶
　陳戩(括蒼彚紀徽宗時教授本州後以朝奉大夫充/寶文閣待制知本郡時久旱戩下車雨霑足人)¶
<pb:KR2k0044_WYG_156-5b>¶
　　(以為隨/車雨云)¶
　王禔(栝蒼彚紀揚州人政和初知麗水賦役均平吏/無容奸縱囚使歸尅期而至邑有通濟堰灌田)¶
　　(數千頃久而沙石積塞渠噎不通民甚苦之禔作/石函度沙石修斗門泄暴漲無堙塞患民為立祠)¶
　　(配詹南二司馬嵗時祀之紹/興中復以朝散大夫知處州)¶
　黄烈(嘉靖浙江通志字元功浦城人宣和間守處州/時清溪盜發麗水青田松陽遂昌皆沒於賊而)¶
　　(劍川獨完烈奉詔即劍川治事能奮勇宣力區畫/得宜賊將洪載以城降仍與通守會稽石端中謀)¶
　　(築郡城民/賴以全)¶
　張觷(宋史本傳字柔直福州人舉進士守南劍州遷/福建路轉運判官未行㑹范汝為陷建州遣葉)¶
<pb:KR2k0044_WYG_156-6a>¶
　　(徹擁衆寇南劍觷率州兵與之戰徹中流矢死衆/敗走城賴以全以直龍圖閣知處州蕩平餘寇進)¶
　　(祕閣/修撰)¶
　江安止(明一統志字元靜建寧人靖康間知麗水縣/為政明敏囹圄屢空案牘無積又練鄉兵以)¶
　　(禦寇邑/賴以寧)¶
　許尹(嘉靖浙江通志樂平人政和進士厯知處州有/善政高宗時攝蜀帥甚得人心遷司農卿孝宗)¶
　　(即位上疏乞延儒臣講求治/道尋以敷文閣待制致仕)¶
　胡涓(括蒼彚紀字霖卿鄱陽人靖康中應神童科後/登進士第丞遂昌縣治距溪不數步而儒學切)¶
　　(近於其側每霖雨溪流漲溢則堤湍齧害叵測涓/因仿舊龍圖張根所築堤址而修甃之身自董役)¶
<pb:KR2k0044_WYG_156-6b>¶
　　(堤成百姓/蒙其利)¶
　董伋(括蒼彚紀饒陽人建炎中知遂昌邑民夏賦輸/綢舊用絹絲伋不忍重困民曰是給諸卒雖麻)¶
　　(何傷諭輸綢者悉以麻郡從例責吏亟易伋即詣/郡白其故郡不能强後守至諸邑宰畢㕘率獻無)¶
　　(名金伋稟命而旋力陳/已之其以身庇民如此)¶
　汪汝則(括蒼彚紀宛陵人紹興初知龍泉縣適劇寇/楊就焚蕩之後閩盜范汝為復擁衆出沒縣)¶
　　(界時欒孤輩詭謀鼓譟欲從之且肆掠於市民不/寧居汝則至恬若無聞視事三日捕首姦二人尸)¶
　　(諸市其徒股栗莫敢動事平以擅殺告待罪郡守/蘇達曰當多難之時為百姓除害何必爾也請於)¶
　　(朝以留之因疏名於/屏任滿陞紹興府判)¶
<pb:KR2k0044_WYG_156-7a>¶
　艾若諾(崇禎處州府志紹興初青田令留心撫字嚴/於馭吏尤惡鄉胥之舞文嘗大書座屏曰愛)¶
　　(民如惜血撻吏勝看經棒/折鄉胥手何勞誦大乘)¶
　游九功(嘉靖浙江通志建陽人紹/興中知慶元有古循吏風)¶
　葉綰(嘉靖浙江通志閩人紹興十七年知龍泉令行/禁止訟牒至庭灼見誠偽民所爭辨必曉之理)¶
　　(委曲開諭其抵罪者咸自輸服習俗好爭綰教以/懲忿息怒率多感化先是邑佐括民老病以為𨼆)¶
　　(丁抑之輸納/綰驗而免之)¶
　鄭必明(崇禎處州府志字南仲閩人紹興中宰遂昌/以儒雅飭吏事好賢下士以名教為先修學)¶
　　(宫謹課試/風動四境)¶
<pb:KR2k0044_WYG_156-7b>¶
　范成大(宋史本傳字致能呉郡人紹興二十四年擢/進士第隆興元年遷正字累遷著作佐郎除)¶
　　(吏部郎官罷奉祠起知處州處民以爭役囂訟成/大為剏義役隨家貧富輸金買田助當役者甲乙)¶
　　(輪第至二十年民便之其後入奏言及此詔頒其/法於諸路處多山田梁天監中詹南二司馬作通)¶
　　(濟堰在松陽遂昌之間激溪水四十里溉田二十/萬畝堰嵗久壞成大訪故迹疊石築防置堤閼四)¶
　　(十九所立水則上中下溉灌有序民食其利除資/政殿大學士充金祈請國信使全節而歸改敷文)¶
　　(閣待制四川制置使召對拜㕘知政事奉祠起知/明州奏罷海物之獻除端明殿學士進資政殿學)¶
　　(士再領洞霄/宫加大學士)¶
　李大正(崇禎處州府志字正之建安人乾道中始為/遂昌尉去為會稽令念遂民不忘求知邑事)¶
<pb:KR2k0044_WYG_156-8a>¶
　　(既至得滯案數十判決如流無不快人心先是丁/役不均科折違法丁産與稅乘除不以時大正盡)¶
　　(革其弊凡學之宫室/器用廢壞者皆新之)¶
　陳戒(崇禎處州府志乾道時松陽令律已清亷勸民/義役以息爭訟卒於官縞素祖奠者數百人)¶
　林采(括蒼彚紀字伯玉閩人淳熙中知遂昌始至一/新學舎請還贍學金於郡括匿稅田於鄉以廩)¶
　　(士旬有課季有考學者翕然向風/核隱户定稅名置都籍事無不舉)¶
　傅兆(崇禎處州府志上饒人慶元初知龍泉為民備/荒出所得俸錢六十萬有竒會嵗豐穀賤盡以)¶
　　(博糴為米三百餘斛置倉别儲俟農事方殷舊穀/將沒則如其價以出之至秋復歛名其倉曰勸儲)¶
　　(擇邑有行誼者司之/嵗率為常民懷其惠)¶
<pb:KR2k0044_WYG_156-8b>¶
　富嘉謀(崇禎處州府志慶元初以松源鄉立慶元縣/嘉謀莅任始闢街衢營公署立學校建壇壝)¶
　　(不期年而就/民無勞擾)¶
　朱元成(崇禎遂昌縣志字少翁平江人慶元中知遂/昌練達吏治縣之役錢累至積壓預借及三)¶
　　(料計一萬三千五百緡乃根括舊逋撙節浮費補/填其數迄今邑無預借之擾創常平倉儲粟米以)¶
　　(備凶荒皆利/民經久之計)¶
　司馬掀(括蒼彚紀字仲舉嘉定初自左藏出宰遂昌/撫字教化上格於天是年有嘉蓮一柄雙花)¶
　　(粟一本發十八莖莖生八九穗/觀者如堵民為立堂扁曰嘉瑞)¶
　楊大異(明一統志醴陵人嘉定進士調龍泉尉攝縣/事適嵗飢提刑司遣吏和糴米一萬石於邑)¶
<pb:KR2k0044_WYG_156-9a>¶
　　(未價頓増民乏食大異即以提/刑所糴者如價發糶民甚德之)¶
　陳逵(崇禎處州府志三山人嘉定間知遂昌首謁學/宫引試士子一時士風丕變囹圄空虛既去民)¶
　　(繪像立/祠祀之)¶
　王圭(崇禎處州府志吳郡人先為麗水簿秩滿攝松/陽民安之請郡上其事詔即真焉正疆界定版)¶
　　(籍惠政在/民實多)¶
　葉武子(括蒼彚紀紹定初守栝時民生凋敝兩稅外/尚有浮財物力之徴民不勝困武子慨然身)¶
　　(任其責即䟽其弊懇乞除豁可/其奏民賴以甦立碑於麗陽廟)¶
　劉&KR0882;(明一統志莆田人淳祐中由進士知青田縣明/於政事洞見源委吏無所欺以崇學校厚風俗)¶
<pb:KR2k0044_WYG_156-9b>¶
　　(為先民懷其惠/肖像祀於義倉)¶
　李雷奮(明一統志鄱陽人咸淳中知處州在郡亷/謹嘗捐俸造郡學士民立祠於學祀之)¶
　元¶
　趙賁亨(元史本傳字文甫冠縣人襲行軍千户至元/十四年授虎符懐逺大將軍處州路總管府)¶
　　(達嚕噶齊未行適盜發澉浦行省檄為招討使率/兵平之未幾處州青田縣季文龍章焱殺趙知府)¶
　　(以叛賁亨獲其黨始知七縣俱反文龍自署為兩/浙安撫使據處州天慶觀賁亨率衆圍之將騎士)¶
　　(三百陳於下河門賊出戰以精騎蹂之遂棄城突/圍散走賁亨入城招散亡立官府章焱復合二萬)¶
　　(衆來攻陣惡溪南賁亨分官拒守自將精銳亂流/衝擊屬萬戸呼喇岱以援兵至自己至亥賊方退)¶
<pb:KR2k0044_WYG_156-10a>¶
　　(文龍溺死呼喇岱以處即亂山為州無城壁可恃/且反側欲屠之賁亨曰我受命來監此郡賊固可)¶
　　(殺良民何辜不從將士擄掠子女金帛賁亨捕得/倡率者杖之仍各求所失還之州民悦服十五年)¶
　　(龍泉縣張三八合衆二萬殺慶元縣達嚕噶齊伊/蘇岱爾且屠其家賁亨將騎士五百徃討與賊將)¶
　　(鄭先鋒陳壽山三千餘人戰於浮雲鄉斬首三百/餘級賊三戰俱敗軍還賊衆水陸俱設伏賁亨擇)¶
　　(步卒驍悍者使前賊不敢近既而衢州賊陳千二/聚二萬人遂昌葉丙六亦聚三千人助之賁亨前)¶
　　(後斬首三千級悉平之十/七年改處州路管軍萬戸)¶
　沃呼好古(括蒼彚紀至元間以中議大夫為處州路/總管始遷建郡治修飭學校有功於民而)¶
　　(士論尤/推重焉)¶
<pb:KR2k0044_WYG_156-10b>¶
　石谷(遂昌縣志南陽人至元二十年任縣尹興/學校施善政有訟者輒諭以理民感之)¶
　額延哈雅(崇禎處州府志大德初令松陽首捐俸經/理縣治凡儒學公署莫不一新士民稱之)¶
　舒穆嚕繼祖(元史舒穆嚕宜孫傳繼祖字伯善襲父職為/沿海上副萬户初分鎮台州皇慶元年又)¶
　　(移鎮婺處兩州馭軍嚴肅平寇有功且明達政事/講究鹽筴多合事宜為學本於經術而兼通名法)¶
　　(縱横天文地理術數方技之/說見稱縉紳間宜孫其子也)¶
　伊遜哈雅(崇禎處州府志太師恒陽文正王之孫至/順初出掌龍泉縣事鋤强植善衆志孚服)¶
　蓮珠(崇禎處州府志家世唐古氏居廣平元統元年/舉進士任安州同知轉松陽達嚕噶齊涖官政)¶
　　(徳彰著民為立石者四曰善政/曰新築宣公堤曰遺愛曰去思)¶
<pb:KR2k0044_WYG_156-11a>¶
　殷輅(獻徴録字乘之華亭人為上海縣吏歴鹽司横/浦調嘉興僧司僧告其族賊殺事吏讞四月餘)¶
　　(不白移輅讞輒㣲得其賊而被寃者二十人悉平/反出之又甲民訴乙民縛其子屍於水縣讞又不)¶
　　(白輅鞫之乃他姓疾子為盜私捶殺而誣乙也良/民有與盜首疑名者吏脫正犯而收之輅白諸長)¶
　　(令即日釋去以省檄對調湖州舉廣東憲史檄且/至以病辭乃以行中書選出長縉雲縣幕縣豪號)¶
　　(兩虎者閉户歛迹終輅三年不敢肆有富民坐令/門䜿捶殺平民連七人司牘吏欲出甲繫乙且以)¶
　　(脫富民輅問故曰甲多子女繫之必有詞乙獨且/鰥不慮也輅曰人茍以勢利殺無子者尚謂有天)¶
　　(道乎遂/正其法)¶
　杜百思(遂昌縣志至正十七年知遂昌縣嵗大旱箬/川盜杜仲光聚衆殺人百思率弓兵禦之為)¶
<pb:KR2k0044_WYG_156-11b>¶
　　(賊所執罵不絶/口遂死於難)¶
　明¶
　孫炎(史槩字伯融句容人辟行省掾師克處州以炎/為總制匹馬入城召父老諭以天命所集宜稟)¶
　　(教化不且為僇衆皆感悦仍擇健勇者練為兵紀/律嚴明賊皆退縮時才俊士多伏居山谷中不肻)¶
　　(出劉基章溢葉琛皆處士所推基尤有名使者再/徃返不起以一寳劍送炎炎作詩以為劍當獻之)¶
　　(天子斬不順命者我人臣不可私受封還之革數/千言諭基基就見置酒與飲論古今成敗之事基)¶
　　(乃深服遂送基於京師上方征伐無一乒與炎止/以口舌安反側郡壬寅賊畔炎被擒幽空室中賊)¶
　　(恐留之自遺患燖雁攜斗酒噉炎曰以此與公訣/炎拔劍割雁舉巵酒曰嗟乎我乃為鼠輩所陷賊)¶
<pb:KR2k0044_WYG_156-12a>¶
　　(持刀視炎飲酒自如賊叱解衣炎罵曰此紫綺衣/主上賜吾當服以死何可解引枕而卧賊不忍伺)¶
　　(其睡乃害之年四十事聞追封/丹陽縣男妻為賊擒亦不屈死)¶
　王道童(栝蒼彚紀洪武初有功知處州/及苗軍作亂執道童不屈遇害)¶
　劉澤民(縉雲縣志宜興人洪武元年知縉雲縣事元/季縣治儒學皆燬於寇以次修舉措置有方)¶
　　(民不知勞親詣學宮勸課咸/以劉父稱之陞嘉興同知)¶
　石驥(嘉靖浙江通志字天騏濮陽人洪武初知松陽/縣明敏果斷吏民不敢欺凡有賦役務稽其實)¶
　　(民皆服/其均平)¶
　凌玉(嘉靖青田縣志洪武初知青/田縣興學勸農遺愛在邑)¶
<pb:KR2k0044_WYG_156-12b>¶
　謝成(嘉靖浙江通志字德用定逺人從太祖克長興/攻嚴州拔之洪武四年授處州守禦副千户守)¶
　　(處領兵捕獲青田私鬻鹽寇周大豹等四百餘人/寘於法民賴以寜從都督孫恪捕倭海上詔成守)¶
　　(禦平陽縣先是守平陽者以其濱海過於闗/防民動輒獲罪成至一切除去逺近安之)¶
　黄聰(崇禎處州府志賓州人通判處州清慎/明敏有經濟才以興學為首士咸德之)¶
　魏明德(栝蒼彚紀洪武間為慶元縣丞創始立法愛/民如子時青田寇葉丁香呉達三等作亂朝)¶
　　(命延安侯唐勝宗統兵勦捕侯以邑之二都與賊/連境欲戮其衆明德直抵軍營泣涕白侯曰吾邑)¶
　　(民悉從化無從盜叛逆者公戮之是汙良/民也請以身代侯重之遂寢民得生全)¶
　林復(栝蒼彚紀連江人同知處州廉能/公恕剖事無滯去後士民咸思之)¶
<pb:KR2k0044_WYG_156-13a>¶
　李納(嘉靖浙江通志洪武中知遂昌縣以恩信感化/山砦七十餘所招復離民萬有餘家政績為最)¶
　劉仲濂(栝蒼彚紀武昌人洪武間知處州亷謹有為/政尚寛平深得牧民之體尤以興學校為急)¶
　　(務官至工/部侍郎)¶
　謝子襄(獻徴録名衮以字行江西新淦人以才薦授/青田縣知縣有惠政嵗滿民奏留之陞處州)¶
　　(府知府居官廉謹拊小民興學校初郡多虎及旱/蝗為災子襄禱於神大雨二日蝗盡死虎亦遁去)¶
　　(嘗有盜入庫竊官鈔子襄投檄城隍神盜方閲所/竊於室忽風捲墮市中遂獲盜正其罪民鬻牛於)¶
　　(市將屠之牛逸至子襄前俛首若訴者遣人問得/實捐俸贖牛小校呉米逃山谷時鳩衆出為民患)¶
　　(朝廷發官軍二千勦之處人大恐子襄力請止軍/城中母出而自以計掩捕之送京師兵不勞而民)¶
<pb:KR2k0044_WYG_156-13b>¶
　　(以安性簡静歴官三十年不以/家累自隨永樂二十二年卒)¶
　倪孟賢(嘉靖浙江通志南昌人洪武中知麗水縣民/有賣卜者嘗干謁富室不應所求乃詣闕告)¶
　　(大姓陳公望等五十七人聚衆謀亂命錦衣衞千/戸周原徃捕之孟賢聞原將至密召父老詢之父)¶
　　(老皆曰無是事孟賢又㣲服徃察見其男女耕織/如故乃歸謂僚屬曰朝廷命孟賢令是邑惟欲撫)¶
　　(輯斯民安於田里今使良善者受惡逆之名豈朝/廷命孟賢意耶即具䟽上聞復令耆老詣闕訴其)¶
　　(妄上命法司/論妄告者罪)¶
　韓時中(栝蒼彚紀洪武末同知處州亷潔公平/督造海舟青器措置得宜民心悦服)¶
　黄韺(周瑛黄聲叔祠堂記字聲叔莆田人宣德中以/明經授麗水縣學訓導天順中以教有成績陞)¶
<pb:KR2k0044_WYG_156-14a>¶
　　(廣元縣教諭在麗水時浙寇張甚衆以韺有才畧/推以捍賊韺部署既定乃諭以忠義衆感激效死)¶
　　(鼓之而進賊奔/北境土以平)¶
　張祐(栝蒼彚紀含山人正統間以給事中知處州嚴/毅有為丁外艱去後陳鑑胡作亂言必得如張)¶
　　(公者亂方可定當道交薦祐復來任統/領兵衆專制一方而賊遂服為之立碑)¶
　曹紘(栝蒼彚紀淮安人正統間同知處州遇事通解/若素習者每攝郡事決獄無留滯衆咸推服)¶
　鄭建(獻徴録字𢎞中福唐人登進士改庶吉士出為/南雄通判時閩浙之交民盜銀礦相爭至有與)¶
　　(官軍拒者朝命處州專設通判一員以建莅其事/既至諭民以禍福且首為平其力役民遂以寧銀)¶
　　(礦亦不勞而辦閩寇鄧茂七嘯聚流民越界攻掠/建時分守龍泉偕其子躬擐甲胄率民兵與賊戰)¶
<pb:KR2k0044_WYG_156-14b>¶
　　(斬首五百餘級龍泉以平秩滿將行巡撫奏留之/陞同知改浙江按察司僉事有奸民不得逞者搆)¶
　　(詞危建致被逮事直再令/復任既還以老病致仕)¶
　黎諒(栝蒼彚紀寧都人初任處州府推官斷獄/明決正統間以殺賊陞通判後知瓊州)¶
　王俊(栝蒼彚紀□水人正統末為青田縣丞剛直廉/謹適山寇亂俊遍歴撫諭人心始安景泰初政)¶
　　(和賊呉全八誘脅本縣頑民同徃瑞安刦掠/復率民兵邀其歸路而𠞰除之一境帖然)¶
　侯藎(分省人物考字惟忠華亭人景泰進士同知處/州屬邑龍泉慶元居民盜鑿銀礦恃險為亂鎮)¶
　　(守中貴欲請於朝盡𠞰絶之藎願徃諭/禍福民皆散去秩滿擢鹽運司同知)¶
　楊殖宗(栝蒼彚紀莆田人由吏員任青田典史景泰/初盜作率民兵守黄壇邀賊歸路有功陞主)¶
<pb:KR2k0044_WYG_156-15a>¶
　　(簿後置景寧縣陞知景寧時經始創治大小衙門/成於一嵗之間兵火之餘民多失所殖宗制伏豪)¶
　　(强撫綏良善/民獲安輯)¶
　顧立(李東陽顧侯祠記字成夫常熟人景泰初處州/寇作都御史軒輗置之幕下給餉有功時雲和)¶
　　(新置僻在山谷乃以屬之至則搆廨建學置驛傳/立壇壝百務咸備東有雲章道甚險民病樵採立)¶
　　(闢為/通途)¶
　馬聰(舊浙江通志江西人景泰間由御史/改調處州推官亷能仁恕吏民戴之)¶
　李信圭(栝蒼彚紀江西人正統間知處州/廉静有為始立義塚人多感之)¶
　李葉(栝蒼彚紀豐城人景泰初為宣平知/縣時縣初設威行惠流吏民悦服)¶
<pb:KR2k0044_WYG_156-15b>¶
　萬安(栝蒼彚紀京山人知處州府立心簡直政尚寛/厚明敏善決獄囹圄空虚人稱之曰無牢萬父)¶
　　(被召去職老穉赴闕借留詔命還官安衣敝袍借/二家僮步還城中衆皆讙呼曰此吾萬父也扶掖)¶
　　(登堂涖/政如舊)¶
　馬偉(崇禎處州府志故城人天順間知處/州簡重廉明不尚苛刻以老致仕)¶
　周祺(栝蒼彚紀貴溪人成化間為處州通判剛/斷有為後擢知本府修舉廢墜郡學一新)¶
　韓斐(栝蒼彚紀泰州人由御史知處州興學校培士/氣栝之東鄉大堰久塞不通灌溉斐捐俸修築)¶
　　(民感其惠陞/山東㕘政)¶
　胡琮(獻徴録字文德長洲人成化進士以監察御史/左遷同知處州處故有礦穴官守之民忽他處)¶
<pb:KR2k0044_WYG_156-16a>¶
　　(發地得礦中官即奏籍於官琮曰愚民偶有所獲/既非故穴其出不常一籍官則有常課一不登則)¶
　　(將取足於民民獲重困即上疏具言不可言甚懇/至從之以山西㕘議致仕彭韶以都御史巡視兩)¶
　　(浙嘗以邑人為丞者屬琮琮黜之韶/不以為忤反益賢琮及去尤甚惜之)¶
　郭忠(栝蒼彚紀肥鄉人以戸部郎出守處州剛介有/威面如鐵人呼為郭黒面勤於政事審知民為)¶
　　(侵科所苦細查户口糧差通融均定應納户口給/一票縣官不得科派豪右不得侵漁民甚便之專)¶
　　(意作興人才士心感/奮以勞瘁卒於官)¶
　厲昇(獻徴録字文振無錫人由太學生選知青田縣/民有周姓者與盤石衞軍訟五年矣昇聽之數)¶
　　(語遂服邑八都地報銀礦發監司臨焉術者謂山/木潤秀所産必廣昇曰吾聞金能尅木若金氣盛)¶
<pb:KR2k0044_WYG_156-16b>¶
　　(木何得秀潤如此申辨數四必寢乃已鎮守中貴/嵗以礦一至其邑所費不貲昇不缺禮而已至他)¶
　　(費嵗率省昔之半由是民安其業昇勸學興賢/旌舉節孝禮文亦彬彬焉請老民為立碑建祠)¶
　何昌(獻徴録字克昌順德人舉人知麗水縣甫三月/以内艱去服除補宣平宣平故麗水分邑道出)¶
　　(麗水麗水之民爭迎焉為政寛厚無擾邑方草創/乃修學宮置祭器繕公署樹坊表庶務具興役之)¶
　　(以義民為盡力邑有劇盜毒痡閩浙諸郡縣兵不/能制昌設方畧擒之霪雨水溢漂民居先賑後聞)¶
　　(請减稅銀一千/餘兩九載致仕)¶
　韓綸(獻徴録字緡之上海人以貢入國學選授處州/景寜縣主簿景寧險瘠而民獷因礦而盜綸捕)¶
　　(其尤者論法餘撫諭之皆帖服縣故多虎患綸設/法弭之縣每缺尹即綸署篆以亷勤聞時隣縣有)¶
<pb:KR2k0044_WYG_156-17a>¶
　　(殺人獄三人悉論死處守梁某檄綸鞫之綸立釋/其二曰法抵死者一人耳處屬十縣多宿逋御史)¶
　　(委綸辦理甚嚴綸曰是徒驅窮餓於溝壑也曷若/俟秋成帶徴乃具申詳會有詔蠲焉以疾請還民)¶
　　(思/之)¶
　陳仲堅(栝蒼彚紀福州人𢎞治初知麗水縣發摘如/神吏民無敢欺者凡隣邑疑獄上司必檄徃)¶
　　(核實每得其情遷廣信/通判歸貧不能自存)¶
　謝緝(崇禎處州府志樂安人𢎞治時以工部郎知處/州清儉化俗自奉若貧士直道事人每見詘於)¶
　　(當道屢疏/請老得休)¶
　黄芳(遂昌縣志字士英莆田人𢎞治間舉人以雲和/令調遂昌才識通敏決獄如流凡學校城門皆)¶
<pb:KR2k0044_WYG_156-17b>¶
　　(其剏建督民葬埋禁作佛事清理田糧罷征/商稅為政知大體小事亦不遺擢太僕寺丞)¶
　范天錫(舊浙江通志冀州人同知處州明/習法令吏民敬畏後陞南部副郎)¶
　何良輔(栝蒼彚紀江西人以進士任處州府推官體/弱多病凡訊獄必求審詳毫不假借兼理鹽)¶
　　(務法無所屈病篤商人餽以金時不/能言强起書於紙曰不可竟却之卒)¶
　何鰲(慶元縣志正德初知慶元縣先是賦税無定式/民病之乃平其田以二頃為一里彼此適均民)¶
　　(無偏累輕刑緩賦革弊省/費擢御史至副都御史)¶
　李惟貞(栝蒼彚紀初授浦江教諭正德初知慶元宅/心仁恕愛民如子凡干以私者悉斥之時旱)¶
　　(行禱於薰山之巔伏烈日中/不起須臾大雨是秋豐稔)¶
<pb:KR2k0044_WYG_156-18a>¶
　陳傑(景寜縣志莆田人由進士正德間知景寧才識/通敏為政一以愛民為主莅政三年始終一節)¶
　　(後擢南京/監察御史)¶
　戴鑾(遂昌縣志字時鳴廣西馬平人正德間舉人任/遂昌教諭身率諸生教誨不倦葺學宫始竣值)¶
　　(火患不能救遂抱先聖先賢廟主及祭器而出私/舎器物罄燬弗顧復力請郡守重建士子立石紀)¶
　　(功/)¶
　殷雲霄(栝蒼彚紀壽張人由進士正德間知青田縣/有志操不阿上官愛民如子擢給事中父老)¶
　　(兒童擁馬號泣里中為之謠曰脫公靴將奚如公/行無靴公行遲遲又曰脫公靴取其一隻匪遺其)¶
　　(一公不/可再得)¶
<pb:KR2k0044_WYG_156-18b>¶
　唐恩(崇禎處州府志嘉定人正德間知松陽操行㢘/潔保百姓如嬰兒雅有惠政奉養極菲機杼之)¶
　　(聲聞於外嵗旱禱雨則雨注禱雪/禳灾則雪應卒於官貧不能斂)¶
　曹濛(栝蒼彚紀句容人正德間知縉雲縣舊役畝數/多寡不均濛不畏强禦悉為均之合邑稱便)¶
　呉仲(栝蒼彚紀武進人嘉靖初由御史知處州府精/敏持大體片言折獄修築通濟堰舉數十年廢)¶
　　(墜不踰時而成作興學校勤於/課試擢湖廣㕘政歴太僕少卿)¶
　張僎(舊浙江通志餘干人嘉靖初知宣平禁奸除暴/吏畏民懷捐俸鑄文廟祭器陞興化府通判)¶
　潘潤(崇禎處州府志建平人知處州時方亢旱下車/後即積誠祈懇大雨濡足後屬邑申旱核實報)¶
　　(荒果得減半莅政扶弱鋤强力除民/害優禮學校士懷其德而吏畏其威)¶
<pb:KR2k0044_WYG_156-19a>¶
　方逺宜(青田縣志字伯時歙縣人進士知青田縣事/官居蔬食下車召富人取金銀酒器入署公)¶
　　(用三年給由北上分還前器富人伏地不敢取逺/宜笑曰公宴上官不嫌美器數出數入吾懼厮役)¶
　　(輩乗間竊沒非有他也嵗祲/施糜粥所活甚衆擢御史)¶
　陳思順(栝蒼彚紀懷安人由舉人嘉靖初知雲和縣/莅政公勤操履端潔節冗費均徭賦建學宫)¶
　　(修齋舎士/民德之)¶
　朱世忠(舊浙江通志南昌人嘉靖初知龍泉縣清慎/明敏平易近人民間貧乏而男讀女紅者量)¶
　　(以俸米給其家/歴政始終如一)¶
　董德明(栝蒼彚紀桂林人嘉靖間知處州府周恤民/𨼆府縣常例釐革悉盡胷次洞達四境安其)¶
<pb:KR2k0044_WYG_156-19b>¶
　　(治理守郡五載/擢兵備副使)¶
　鄭鏊(青田縣志字亦鼎莆田人嘉靖間舉人知青田/縣遇事即遣案不留牘有老農訟其子不養者)¶
　　(鏊出俸銀與之因對僚吏曰吾未仕時家貧舌耕/以供菽水今食禄而親不逮養淚隨言下訟者父)¶
　　(子相攜而出又富民田多𨼆漏詭灑/鏊按圖察之積弊盡除遷袁州同知)¶
　陳仁(栝蒼彚紀茶陵人舉人嘉靖間知雲和縣守已/廉潔慨邑小民貧條陳當道遂得減縣佐二員)¶
　　(訓導/一員)¶
　萬質(遂昌縣志字宜文清江人嘉靖間舉人知遂昌/縣性行端方人不敢干以私民有爭者諭而遣)¶
　　(之五月政通事簡時按察行邑見其獄中草/長過膝深加歎賞三年境無盜賊豪猾屏息)¶
<pb:KR2k0044_WYG_156-20a>¶
　林性之(獻徴録字師吾晉江人嘉靖進士知麗水縣/不事擊搏而邑以治豪黠吏束手坐曹中至)¶
　　(不能具饘糜山谷素捍文網之民有十餘年捕不/能得而涕泣歸誠於性之之一言者邑故有窰課)¶
　　(後窰户以課重徙盡則均其課於居人之不為窰/者性之至會造籍里中以竄絶自言者三十餘户)¶
　　(吏以為無故減户且/得罪性之竟減之)¶
　周世逺(縉雲縣志江津人嘉靖間知縉雲少年/莅政練達如老吏心公守潔訟簡刑清)¶
　張綋(舊浙江通志字文儀上海人進士知處州清慎/寡言薄於自奉男躬園圃女事機杼聽訟明斷)¶
　　(事上不阿以/簡調睦州)¶
　池浴德(崇禎處州府志同安人嘉靖丙寅進士知遂/昌縣清丈量設防守置木皂澤枯骨擢銓部)¶
<pb:KR2k0044_WYG_156-20b>¶
　　(士民送至龍游依依不忍舎貿地/置曳舟亭尸祝於邑東西明山)¶
　董琦(栝蒼彚紀山東恩縣人由嘉興府通判同知/處州厚重寛仁政務明允擢南户部員外郎)¶
　王近思(崇禎處州府志崇陽人嘉靖中知麗水性/剛果心仁慈守潔政嚴吏民畏威懷徳)¶
　陳元(栝蒼彚紀峽江人嘉靖間知慶元時值開礦民/苦油糧之費又以坑税立定額使民稱貸益之)¶
　　(民愈不堪元請損其數/以蘇民困遂忤上官去)¶
　任良翰(崇禎處州府志電白人舉人嘉靖間知宣平/剖決精明人莫敢欺捐俸建學政事文學兼)¶
　　(備擢判/福州府)¶
　蘇民望(舊浙江通志南安人嘉靖間為宣平諭敷教/不倦攝縉雲邑事有剸煩之才挺立之操)¶
<pb:KR2k0044_WYG_156-21a>¶
　魏良弼(栝蒼彚紀字師説新建人嘉靖間知松陽興/學恤民鑄造祭器葺修尊經閣東西號房闢)¶
　　(櫺星門路春秋省耕斂别勤惰教民植桑凡聽訟/一剖立斷諸役必擇樸厚者為之里中有小學諸)¶
　　(生稍慧者賞以紙筆百姓/親如父母秩滿擢給事中)¶
　翟宗魯(崇禎處州府志博羅人舉人嘉靖中任宣平/教諭卻餽周貧婚喪助俸培文明山鑿泮水)¶
　　(建聚英樓立澄/心堂擢知融縣)¶
　萬鵬(栝蒼彚紀武進人嘉靖間知松陽縣立心正大/持已㢘潔凡案牘必裁自已出催科用一緩二)¶
　　(調新/昌令)¶
　歐陽烈(栝蒼彚紀泰和人嘉靖間署松陽教諭訓諸/生以窮理力行為要遇祭祀必齋宿致&KR1050;祭)¶
<pb:KR2k0044_WYG_156-21b>¶
　　(器祭品務躬閲之鑄爵若干以補其/不足鼎新文廟厥功最多後官比部)¶
　譚孔言(青田縣志貴溪人舉人知青田縣政尚平恕/每刑人哀矜形於色對僚屬嘆曰將無悞撻)¶
　　(耶時虎白日入境傷人孔言禱於神/害遂息改官日殘書羸馬外無長物)¶
　容璊(遂昌縣志字廷圭新會人嘉靖間嵗貢任遂昌/主簿勤謹敦樸愛民禮士動遵古道去官囊無)¶
　　(餘資父老涕泣/攀送不忍舍去)¶
　陳澤(栝蒼彚紀南海人嘉靖中知慶元值山寇不逞/率義士呉元輔統鄉兵徃捕之斬首百餘級寇)¶
　　(乃平邑無城遂申當道鬻寺田公署/故址充費不三月而成擢監察御史)¶
　張賀(栝蒼彚紀龍溪人嘉靖間知松陽縣政尚寛簡/對百姓恂恂然如家人暇輒詣學講藝出餘帑)¶
<pb:KR2k0044_WYG_156-22a>¶
　　(重新文廟儉私養慎公費不徇額斂以阿/上官凡使客應付符檄外不加毫末焉)¶
　呉從周(慶元縣志邵武人嘉靖間訓導署篆慶元縣/時山寇薄城誓以死守七日寇遁以城西在)¶
　　(山之下懼寇據其上申請當道改築於山巔捐俸/首築二丈以為民式遂成保障之功陞國子監學)¶
　　(正/)¶
　杜時達(遂昌縣志上海人嘉靖末為遂昌縣主簿邑/多積逋以漸追徴民樂輸納攝邑篆僅期月)¶
　　(聲稱大起去任/時囊無一錢)¶
　陳烈(崇禎處州府志建安人以南御史任處州清里/甲議條鞭復學田修水堰士庶沾恩遺思去後)¶
　孫烺(栝蒼彚紀豐城人隆慶初知麗水縣立三限以/均徴輸修兩堰以通灌溉開立行市便民貿易)¶
<pb:KR2k0044_WYG_156-22b>¶
　　(宣諭化俗仁聲藉/甚陞杭州府判)¶
　方亮采(遂昌縣志莆田人由舉人隆慶間知遂昌縣/雅重學校乘量田後行扒平新法歸額定里)¶
　　(手自裁定折獄每諭以人倫大義聞/者感悦入覲麾羨金弗納至京卒)¶
　熊子臣(續處州府志江西新昌人萬厯間知處州府/修郡乘建譙樓創軍器庫政績最著陞雲南)¶
　　(副/使)¶
　顧憲成(舊浙江通志無錫人以銓部郎謫處州推官/奉法循理上下藹然青衿以文贄者面為品)¶
　　(題多方誘掖有兄弟訟數年不決者呼謂之曰爾/手足也而自相爭既相爭盍自相治各授之杖謂)¶
　　(其兄曰為吾撲若弟謂其弟曰為吾撲若兄兩人/相顧愕然憲成故促之兩人叩首曰向者官為論)¶
<pb:KR2k0044_WYG_156-23a>¶
　　(曲直故不服今知兄弟矣不知有曲直/也令相揖謝乃抱持大哭郡人化之)¶
　陳應芳(舊浙江通志泰州人萬厯間令金華復除龍/泉愛民勤政布德施仁修理學宫優恤士𩔖)¶
　　(擢禮部/主事)¶
　郭宗磐(崇禎處州府志晉江人進士以比部郎知處/州府精明嚴肅鉗束佐貳官片紙不敢受嚴)¶
　　(溺女之禁革坊里供應/家伙等費極為便民)¶
　呉之鵬(崇禎處州府志武進人任處州司理存心仁/恕聽斷敏決上官委勘人犯多所株連片言)¶
　　(剖析輕重燭照平反生全者/甚多公餘課士人服其鑑)¶
　任可容(續處州府志直隸懐寧人由工部郎知處州/府省刑訟裁里供清奸弊嵗旱步禱多方救)¶
<pb:KR2k0044_WYG_156-23b>¶
　　(濟培養士氣修學宫剏文昌閣時/有連理紫芝之瑞擢廣東副使)¶
　許國忠(續處州府志宣城人同知處州歴攝府縣篆/建議復浮橋於故址泊鹽船於上河修學築)¶
　　(壩止開採以杜釁/隙擢本府知府)¶
　鍾宇淳(續處州府志華亭人進士知遂昌縣廉明剛/斷庭無滯牘築通惠石橋剏寅賓館銳意造)¶
　　(士修學室建聚奎亭置學田以贍貧生又立/石西安縣界革巡檢司木排常例擢給事中)¶
　湯顯祖(遂昌縣志臨川人萬厯間進士授禮部郎建/言謫尉陞遂昌令下車惟較文賦詩而獄訟)¶
　　(庶務亦迎刃而解剏尊經閣於學中建象德堂/於射圃置滅虎祠啟明樓士民就射堂尸祝焉)¶
　李淳(續處州府志四川内江人由大理評擢知處州/府量寛識敏人不敢干以私盈庭案牘片言立)¶
<pb:KR2k0044_WYG_156-24a>¶
　　(剖不忍輕入人罪政平訟簡吏畏民懷他若/修學宫濬泮池復浮橋鋭然興理以外艱去)¶
　方淡然(青田縣志祁門人舉人知青田縣慈祥練達/萬厯間大水廬舎田畝蕩析殆盡極力拊循)¶
　　(民得寧止改修學/宫城郭邑永賴之)¶
　周道長(續處州府志成都人萬厯間知慶元敦本課/農周助不給鰥寡孤獨尤沐其施值蝗入境)¶
　　(引咎籲天羣鳥競/食殆盡稱異政焉)¶
　辜志會(遂昌縣志會昌人萬厯舉人知遂昌縣會山/賊刦掠修葺城垣為民防禦邑遂有保障陞)¶
　　(萬州/知州)¶
　華廷詔(續處州府志無錫人進士知龍泉以教化為/先建尊經閣復稽聖橋自奉寒素入覲鬻家)¶
<pb:KR2k0044_WYG_156-24b>¶
　　(産以充路費/後卒於官)¶
　胡雲(獻徴録字雨之無錫人舉人為松陽知縣松陽/僻在山巖中數饉於水又屬開礦居人駭散雲)¶
　　(周旋撫諭僅而安集其諸閹校以礦事至者又競/欲炰勃威雲以朘於民而土人之不逞者又隂唆)¶
　　(之雲慷慨辨詰不少屈竟與抗禮雲又素亷摭拾/無所得其人至相誡曰毋生事非他縣比也是以)¶
　　(礦事首尾二年民不知擾松俗嫁女破産多不舉/女有踰四十不能妻者雖良族亦以搶婚為常雲)¶
　　(患之下令毋溺女溺女者重坐之又下令嫁/女費毋過若干過者重坐之由是女亦浸育)¶
　陳見龍(崇禎處州府志潮陽人自建寧知府移知處/州遇事精明廢興墜舉郡自已酉洪水城署)¶
　　(傾頺多方葺治不動官緡不程民力皆捐貲竣役/凡聖賢祠廟城樓橋埠官亭公署煥然改觀至於)¶
<pb:KR2k0044_WYG_156-25a>¶
　　(増兩庠賓興路費革漕運/餽遺公費衿弁咸被其賜)¶
　游之英(崇禎處州府志蘄水人以舉人知麗水縣時/嵗屢歉賦額頻加之英戴星出入催科不擾)¶
　　(至修廢舉墜唯力是視聖殿傾圮捐金為倡他如/誠意祠麗陽祖祠好溪堰通濟堰下河官埠栝蒼)¶
　　(門大埠嵗久坍塌咸加修葺丙子春苦水力請開/預備倉以賑不能前者施粥六門以食之夏苦旱)¶
　　(步禱齋宿誓神如約霑足異虎傷人即籲城隍/祠誡兵懸賞三日械虎至其積誠通神如此)¶
　姜師閔(景寧縣志字以孝江西進賢人由舉人萬厯/十一年知景寧性敏材裕革鹽舖戸除寺租)¶
　　(拓四所桑園築長堤建書院鑄祭器招流移均差/役減贖穀嚴吏書著提金鎖事以教民延名儒以)¶
　　(修邑乘善政多端/後陞台州通判)¶
<pb:KR2k0044_WYG_156-25b>¶
　沈維龍(崇禎處州府志南安人萬厯間知/慶元縣修邑乘置學田苞苴盡絶)¶
　龔廷賓(縉雲縣志晉江人萬厯間進士知縉雲縣重/建賓館移置譙樓縣治煥然改觀其經畫荒)¶
　　(政疏通水利/民尤賴之)¶
　段𢎞壁(舊浙江通志金壇人萬厯間知/遂昌縣才猷敏達以德化民)¶
　張翼新(處州府志晉江人由舉人授處州郡丞遇事/精明御下嚴肅值旱步禱得雨乃止嵗賴有)¶
　　(秋/)¶
　黄壽之(景寜縣志廣東瓊山人由舉人萬厯間知景/寧為海忠介之壻清亷節愛綽有婦翁風時)¶
　　(民散田荒官民交困申請丈量/合邑安堵陞本府同知後致仕)¶
<pb:KR2k0044_WYG_156-26a>¶
　陳九功(續處州府志江西建昌人萬厯間由鄉舉知/慶元公平明決實意御下尤加隆學校開渠)¶
　　(引水自馬巖而來注入學宫以増/秀麗餘水散流市溝調繁麗水)¶
　張繼桂(崇禎處州府志同安人萬厯間進士知松陽/縣均役清田徴糧息訟鞭扑不煩教化斯舉)¶
　林大佳(舊浙江通志隆安人單車赴松陽忠誠真率/不輕怒訶人亦卒不能欺事皆獨斷形家言)¶
　　(松水過氣洩宜建塔青蒙山/鎮之遂發俸鍰倡始而塔成)¶
　鄭邦德(崇禎處州府志安東衞人縉雲丞治尚亷明/引經按獄當道稱為科目遺才後擢望江令)¶
　龍奮河(舊浙江通志貴州舉人知縉雲縣練達/周詳案無留牘撫循遺黎尤極盡心)¶
　方之壯(舊浙江通志上饒人萬厯間知景寧縣政務/清嚴歴年丁田隱漏稽覈精明民無畸賦)¶
<pb:KR2k0044_WYG_156-26b>¶
　張學書(崇禎處州府志平樂人萬厯間知慶元先是/慶有商鹽之累官吏受賕役丁夫自龍泉轉)¶
　　(運抵邑困踣道途既而高價使舖户屯賣鹽復穢/惡食者多病商坐取盈額至傾家質子女以償學)¶
　　(書著鹽書上鹺院每嵗納鹽課二十四兩民間便/之邑有班匠始編者悞重其六嵗班錢為子孫累)¶
　　(學書力為申豁又礦稅徴溢數倍為裁損僅足額/而止當道檄民充木大户隣邑騷動學書申地僻)¶
　　(民貧不産巨木卒賴以免他如罷里甲蠲贖/鍰至割俸以充費莅任三年士民建祠祀之)¶
　雷叔聞(縉雲縣志南郡人舉人自雲和調繁縉雲縣/法令嚴明聽斷果法釐奸詰盜境内肅然)¶
　袁遇春(舊浙江通志分宜人任處州推官廉明/慈恕攝篆郡邑並著廉聲擢彰德郡丞)¶
　李質(續處州府志廣東普寧人由貢士知慶元縣簡/易慈祥不阿强禦時有奸民以田投獻勢豪㢘)¶
<pb:KR2k0044_WYG_156-27a>¶
　　(得其實即上之當道以/重法繩之權貴肅然)¶
　曾惟謙(續處州府志江西泰和人由鄉舉知景寧縣/嵗旱菅履步禱雨果霑足有秋以士處山鄉)¶
　　(少有師授捐俸延師以教之偶以事至郡值霪雨/止宿石塘夜夢神餉三赬鯉念少嘗戒不食固讓)¶
　　(之遂投水中晨起舍陸而舟忽至九龍水勢大作/顛危欲覆俄赤鯉四五浮水觸舟頃之波平獲免)¶
　　(相傳以/為神)¶
　吳尚友(崇禎處州府志江西湖口人知麗水縣寛洪/厚重練達老成禮士恤民省刑節用合邑共)¶
　　(愛戴之陞南/刑部主事)¶
　蔡應吾(舊浙江通志平和人知處州府讞獄不輕入/人罪全活甚多覈官評却餽送待人恕而責)¶
<pb:KR2k0044_WYG_156-27b>¶
　　(已/周)¶
　文似韓(崇禎處州府志高安人任處州判有為有守/每署各縣道路供給皆自齎毫不擾民為政)¶
　　(以寛/為本)¶
　鍾武瑞(續處州府志湖廣雲夢人知麗水縣存心謹/厚聽訟惟恐寃民必覆審再四擢知遼州百)¶
　　(姓攀轅泣道如/赤子之慕慈母)¶
　傅時勉(崇禎處州府志無為州人崇禎間知松陽冰/蘗自持撫小民極真摯詞訟願息者聽經旬)¶
　　(不用鞭扑夏旱停徴適大府檄取舊逋時勉曰此/何時而克辦此詳請緩期竟以獲罪降調松人罷)¶
　　(市巷/哭)¶
<pb:KR2k0044_WYG_156-28a>¶
　盛可藩(崇禎處州府志桐城人以舉人署龍泉教諭/待諸生若子弟當道以賢能委攝邑符三月)¶
　　(化行俗美捐鏹以賑貧士給米以/活獄囚士民感戴擢南雍學正)¶
　陳以瑞(崇禎處州府志進賢人知麗水縣革火耗滌/繁苛一意與民休息士以藝文贄者延接殷)¶
　　(勤或有闗説委曲謝/絶吏肅民安調漳浦)¶
　王懋鋙(縉雲縣志金壇人由舉人天啟間知縉雲縣/練鄉兵嚴保甲盜賊屏跡尤禁溺女立保嬰)¶
　　(冊所活甚多/擢工部主事)¶
　姚元引(舊浙江通志華亭人知麗水精明練達遇事/有擔當革羨餘興水利振人文人歌來暮)¶
　許有寰(崇禎處州府志揭陽人舉人通判處州五署/邑篆秋毫不染所在見思職司糧鹽一切陋)¶
<pb:KR2k0044_WYG_156-28b>¶
　　(規盡革署松陽捐貲修學比擢守滇/中捐俸貿田以濟貧士及賓興津費)¶
　徐維藩(崇禎處州府志巴縣人崇禎戊辰以比部郎/知處州府遇事精嚴務情法得平上下允服)¶
　　(愛民禮士終始不渝陞雲南/副使卧轍攀轅畱舄寄思)¶
　鄭龍光(崇禎處州府志大田人崇禎初由明經知宣/平縣獄無滯囚三載政成捐俸置學田為課)¶
　　(士賓興津/送之費)¶
　康晉(遂昌縣志合州人崇禎初恩貢知遂昌清貞/絶俗儉約自甘訟牒勾攝兩造聽其自息)¶
　楊兆鯤(崇禎處州府志即墨人崇禎初由選貢知雲/和愛民如子時邑多流亡加意拊循逺近復)¶
　　(業/)¶
<pb:KR2k0044_WYG_156-29a>¶
　朱葵(崇禎處州府志丹徒人崇禎間以南户部郎知/處州府甌郡海賊震隣外省流民結寮佃種甚)¶
　　(多人情洶洶葵黙運潛調出示安撫主客無譁地/方以安省科罰節桁楊刻刑戒以示庶僚造浮橋)¶
　　(置渡田民無病涉連年水火迭灾親徃勘踏/賑恤凡城樓垣堡建葺一新捐貲修輯郡乘)¶
　陳學伊(舊浙江通志侯官人崇禎初知麗水粹潔/端方嚴明整肅無重刑苛罰閭里獲安)¶
　王明汲(崇禎處州府志平樂人崇禎間舉人任推官/署各縣篆多惠政署府持大體謹官常修造)¶
　　(浮橋贊輯郡/志並著能聲)¶
　陳之恪(舊浙江通志武陵人崇禎間舉人知處州府/寛柔溫厚樂與民無事而御下嚴整持體端)¶
　　(莊望而知/為君子)¶
<pb:KR2k0044_WYG_156-29b>¶
　汪宗明(崇禎處州府志泉州人崇禎間舉人知處州/府飲人以和而持已嚴刻自俸薪外一無所)¶
　　(取二親迎養淡泊共甘艱去之日/行槖蕭然人以為會稽劉寵復見)¶
　許啟洪(遂昌縣志字任宇宜興人崇禎間舉人知遂/昌縣值攢造編里聽民自相朋便以府差擾)¶
　　(害申請府㕔各撥縣/役聽差村落無擾)¶
　馬承緒(崇禎處州府志寧海州人明經歴河間别駕/擢處州倅廉平嚴毅聽斷得情兩地有神明)¶
　　(之/頌)¶
　張建高(舊浙江通志遼東人崇禎間任麗水訓導有/才幹歴署邑篆討平黄村口山寇有功授松)¶
　　(陽令多/善政)¶
<pb:KR2k0044_WYG_156-30a>¶
　馬瑞麒(舊浙江通志祥符人處州府教授署雲和/縣事招撫流亡清盜源瘞遺骸禱雨輒應)¶
國朝¶
　杜之璧(舊浙江通志河南人順治初處州府推官/㢘約自奉如儒素而案無煩牘有刑措風)¶
　朱宗時(青田縣志兖州寧陽人順治初由舉人知青/田縣鎮靜有才畧初盜寇蝟起預為繕城後)¶
　　(濠寇至攻圍數晝夜露宿/堅守民賴安堵後引年歸)¶
　趙如瑾(處州府志字卧齋直隸雄縣人順治三年以/舉人知遂昌縣下車集士民博詢利弊逮一)¶
　　(二巨憝置之法羣不逞嘯聚逼城竭力堵禦遣役/從間道走婺請兵殱擊不動聲色而黎民晏然嵗)¶
　　(飢設策賑救全活者萬計尤隆禮學校多士蒸蒸/向風征賦不事桁楊漸次鼓勸民自樂輸以卓異)¶
<pb:KR2k0044_WYG_156-30b>¶
　　(擢御/史)¶
　項始震(舊浙江通志麻城人進士順治初知縉雲時/山寇縱横鄉邑殘破下車招撫寇散民安民)¶
　　(間婦子散失者悉捐金/贖還之陞大理府同知)¶
　徐可先(龍泉縣志武進人順治丁亥進士知龍泉縣/當兵燹之後人多遷徙可先設義勇嚴保甲)¶
　　(民始復業尤加意拊循革宿弊戢囂卒與之休息/邑有秋米舊解折色以兵興軍餉遂徴本色可先)¶
　　(申請復舊捐俸重造濟川橋及鄉/中之梧桐等橋待士子尤有恩)¶
　張元樞(處州府志良鄉人進士順治間任處州府推/官仁廉明察視郡篆諄諄勸民遷善從正有)¶
　　(勾引營兵賭博者罪勿宥親臨屬邑踏勘荒田請/蠲積逋寇氛未靖間有株連者輒𤯝宥之尤加意)¶
<pb:KR2k0044_WYG_156-31a>¶
　　(學校葺建黌/宫殷殷課士)¶
　周茂源(舊浙江通志字宿來華亭人順治己丑進士/十四年知處州府經山寇之後闔郡成墟錢)¶
　　(糧無徴茂源抵任上請得免復竭力招徠捐俸每/三户給牛一頭每人給米一石十邑共報墾荒田)¶
　　(一千九百頃有竒正供始得不虧是年寇入縉雲/率鄉兵千餘奮勵死守賊宵遁十五年海䑸犯甌)¶
　　(率兵固守青/田賊不能犯)¶
　范達禮(處州府志遼東人順治十六年溫寇猖獗栝/郡震動達禮以精竒尼哈畨銜命領大兵援)¶
　　(栝時卒伍皆西北人民心疑懼達禮駐師二載紀/律森嚴有不法者無少假貸市肆安堵鄰邑羣醜)¶
　　(聞風/宵遁)¶
<pb:KR2k0044_WYG_156-31b>¶
　汪宗魯(縉雲縣志睢寧人順治間由進士知縉雲縣/廉明剛直遇事不阿𠞰除巨魁張日新金大)¶
　　(虎顧老三等縉始平定革弊釐奸/不遺餘力優禮士子陞沁州知州)¶
　王亮教(舊浙江通志山東章邱人順治間知宣平縣/政多卓異時防隣警亮教不用官兵選鄉勇)¶
　　(授以折衝方/畧寇不敢犯)¶
　李翔(遂昌縣志字天羽陜西城固人順治辛丑進士/康熙八年知遂昌縣邑遭兵燹人逋田荒官民)¶
　　(胥困翔申請履勘題咨豁荒徴熟時苦現年賠累/翔復申請革除因田定里滾籖挨催積害盡捐殁)¶
　　(於任囊槖蕭然逺近醵/錢助櫬歸里崇祀名宦)¶
　左朝極(表忠冊陜西鎮番衞人任處協右營把總防/守景寧縣康熙十三年五月初八日與閩賊)¶
<pb:KR2k0044_WYG_156-32a>¶
(賜祭蔡林二力戰陣亡事聞以衞千總用/    葬贈威逺將軍廕一子)¶
　張景留(處州府志遼東人康熙間任松陽縣勤敏有/聲當閩寇蹂躪之後招撫流移設立義學修)¶
　　(葺學宫至力請蠲荒代償/舊逋皆稱實政崇祀名宦)¶
　¶
　¶
　¶
　¶
　¶
<pb:KR2k0044_WYG_156-32b>¶
　¶
　¶
　¶
　¶
　¶
　¶
　¶
　浙江通志卷一百五十七¶
