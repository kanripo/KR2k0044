# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.732118
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百十六
<pb:KR2k0044_WYG_215-1a>¶
欽定四庫全書¶
　浙江通志卷二百十六¶
　列女(十五/)¶
　　處州府¶
　　　麗水縣¶
　宋¶
　葉光妻梅氏(栝蒼彚紀年少寡居元祐中郡守胡宗/質増創州學梅助錢二千緡又賣珠冠)¶
　　(得五百緡以益之建義學於鄉請名士葉/端仁敎五經又置一師訓誨其鄉之子弟)¶
<pb:KR2k0044_WYG_215-1b>¶
　姜綬妻陳氏(兩浙名賢録綬死靖康之難時年二十/三家貧父母欲奪志陳引刀斷髪誓不)¶
　　(再嫁人以為忠/節萃於一門)¶
　陳某妻姜氏(栝蒼彚紀姜繹女夫亡貧不改嫁與二/子相依事母至孝嘉泰中詔旌其門賜)¶
　　(粟帛即所居/為旌行坊)¶
　薛震惠妻尹氏(兩浙名賢録夫亡時年二十三有男/女四人皆幼家貧賣簪珥治喪守服)¶
　　(姑憐其志語曰吾家素單薄汝不幸早寡吾守爾/孤爾可再適氏泣曰一身事二夫寜死不為也慟)¶
　　(㡬絶自後姑不復言養姑愈謹姑終喪葬/盡禮撫育子女成立録事葉現為之贊)¶
　梁鍇妻葉氏(栝蒼彚紀鍇既第未及禄而卒氏年二/十七泣血負土營朋穴以自誓竭力敎)¶
<pb:KR2k0044_WYG_215-2a>¶
　　(子讀書推餘/貲以周貧乏)¶
　葉珂妻湯氏(栝蒼彚紀年十八夫客死於燕子未晬/氏誓不再適育子成立部使者以聞旌)¶
　　(其門仍/復其家)¶
　張本妻季氏(栝蒼彚紀自少寡居勤儉守節/年七十餘有司申達旌其家)¶
　王伯良妻陳氏(栝蒼彚紀早喪夫煢居無玷/年八十餘有司申明旌其門)¶
　葉原英妻陶氏(栝蒼彚紀年二十六夫亡守節/孝養舅姑家貧敎子卓有成立)¶
　林江妻徐氏(栝蒼彚紀名淑元兵入栝生子定老甫/六月避地山中江以兵死氏婦姑相依)¶
　　(年三十誓不再嫁訓子登/進士第追贈龍泉縣君)¶
<pb:KR2k0044_WYG_215-2b>¶
　元¶
　朱益妻鄭氏(栝蒼彚紀二十六而寡姑老子幼曲盡/孝慈姑卧疾六年粥藥必親嘗至元二)¶
　　(年立節/孝坊)¶
　陳妙珍(宋濓陳孝女傳父南溪蚤夭母更適他族妙/珍依祖母林氏以生林嬰疾妙珍刲股進疾)¶
　　(遂瘳或告之曰此若女孫股肉之功也林悲泣疾/復如初氣益弱僅一絲相屬妙珍計無所出燃香)¶
　　(臂上稽顙龥天乞以身代夜夢一丈夫告曰爾能/剔肝食之則愈俾吞紅藥半丸吞已遂覺乃沐浴)¶
　　(露禱持刀視脇下見紅痕如縷長可三寸許就痕/上割取肝雜竹萌烹之祖母食纔下咽疾頓愈妙)¶
　　(珍創鉅甚復夢神語錬紙/作灰傅之果愈時年十四)¶
<pb:KR2k0044_WYG_215-3a>¶
　周善才(嘉靖浙江通志年一十八歲已受洪氏聘元/末兵起避兵甘泉寨寨破被掠欲汚之義不)¶
　　(受辱賊/殺之)¶
　葉河妻湯氏(續文獻通考名潤字妙光河早卒年始/二十一守節三十一年至正時旌其閭)¶
　　(且復/其役)¶
　葉氏二節(王錡雙節傳葉氏名璦麗水人歸景寜潘/雍二年歸寧郡罹兵從家人逃白巖軍士)¶
　　(往来山谷間抄掠甚衆葉氏度不免與其弟伯現/婦王氏訣曰吾與若俱生詩禮家不幸遭變若能)¶
　　(從我死乎王曰我志也兵至巖下王取平日所服/御者盡燬而棄之将自經葉曰何遽也山巖險阻)¶
　　(完破未可知吾與若俱有父母舅姑萬一可保雖/不死可也如真不守死奚晩言未既軍士突入王)¶
<pb:KR2k0044_WYG_215-3b>¶
　　(曰事急矣遂自經死葉倉卒不知所為視室中有/甕巨甚因自溺甕中其父之妾破甕出之與其媵)¶
　　(新葵擁出砦門葉堅不肯行即投崖下死新/葵泣曰主母死矣吾獨何生亦墜崖下死)¶
　陳程妻葉氏(嘉靖浙江通志麗水人元末兵逼金華/葉與夫奉舅姑擕子女避兵於風山未)¶
　　(㡬城破兵畧所避地葉度不免乃遽更新衣其叔/乳母虞氏見之曰當此倉皇之日更衣何為葉曰)¶
　　(有死耳虞曰有舅姑與夫及子女在奚忍為之葉/曰吾豈不欲同生以事以育盡婦之道但禍在目)¶
　　(前祇取辱耳身辱何以為人嫗能為我/扶老擕幼雖冥目無恨即觸崖下死)¶
　明¶
　楊遂卿妻張氏(栝蒼彚紀年二十四夫亡生一女時/姑年八十餘憐其孤苦命再適氏誓)¶
<pb:KR2k0044_WYG_215-4a>¶
　　(不他適洪/武年旌表)¶
　谷得與妻陳氏(嘉靖浙江通志年二十三美容色景/泰元年春叛賊陶得二輩掠鄉村氏)¶
　　(與隣婦同避巖穴為賊所執欲犯之隣婦不敢拒/氏獨憤罵不從賊脇以白刃罵愈不絶賊怒而殺)¶
　　(之賊去鄉人殮其骸葬於/小嶺因名其嶺為烈婦嶺)¶
　陳孟吉妻黃氏(栝蒼彚紀年二十三夫亡氏娠已三/月其夫之兄利其家産以弟無出欲)¶
　　(嫁之氏誓死不他適及彌月生/子名愷子能成立母以夀終)¶
　劉永紳妻朱氏(栝蒼彚紀既歸家日貧乏養舅姑鬻/妝資畧無吝意越數載夫亡堅志守)¶
　　(節至死/不衰)¶
<pb:KR2k0044_WYG_215-4b>¶
　王漢永妻劉氏(栝蒼彚紀年二十四夫病時思瓜不/得而死劉誓守終身不忍食𤓰事聞)¶
　　(旌/表)¶
　徐貞女(萬歴處州府志年十八許配葉埜未嫁而埜/亡號慟奔喪誓死不二事舅姑以孝聞嘉靖)¶
　　(年旌表夀/七十有六)¶
　趙子忠妻葉氏(萬歴處州府志趙卒氏年十九撫遺/腹子亦亡持節益堅嘉靖年旌表)¶
　齊貞女(崇禎處州府志葉賜聘妻年十八未歸夫亡/奔喪慟哭誓不他適父母迎回欲奪其志潛)¶
　　(入房自縊㡬絶/救甦以夀終)¶
　孫良佐妻張氏(崇禎處州府志年十七適夫未二載/夫亡遺腹一子家貧辟纑度日事舅)¶
<pb:KR2k0044_WYG_215-5a>¶
　　(姑撫子艱苦備/嘗夀八十而終)¶
　胡鼎元妻楊氏(崇禎處州府志夫係衛軍駕運艘在/外崇禎癸酉七月人傳夫被盜殺氏)¶
　　(聞慟絶於地隣嫗/救甦即觸堦而死)¶
　劉士驥妻王氏(崇禎處州府志廣東陽江丞王三錫/女年十七從夫之任至海被刦氏恐)¶
　　(被汚投於水衣為柁所拌盜去救免十九適士驥/甫五載夫亡家貧父母欲令改志氏矢死靡他撫)¶
　　(孤長成商於外煢煢一室忽遭大水氏抱木而浮/直至屋頂一晝夜不粒食不死人以為守節之報)¶
　陳所學妻吳氏(舊浙江通志所學早殞氏矢志守節/崇禎未避亂風山寨為兵所負而趨)¶
　　(氏嚙兵肩墮地即/奪兵刄自刺死)¶
<pb:KR2k0044_WYG_215-5b>¶
　續孔敎妻陳氏(處州府志姑病日久氏刲股龥天求/代舅之嬖婢與氏隙以珠蘭根和藥)¶
　　(脱姑髪詭言氏進姑怒亦命氏髠髪逐之另居後/姑死舅知刲股事因得婢䧟害故欲置之死氏又)¶
　　(為貸宥焉值夫死於/難訃間不食而死)¶
　葉叔寶妻毛氏　朱彦祥妻何氏　葉仲餘妻林氏¶
　徐心甫妻常氏　梁彦廣妻章氏　薛寵妻周氏¶
　余巖妻葉氏　　何彦綂妻陳氏　葉鑑妻姚氏¶
　謝幼敎妻陳氏　俞炅妻季氏　　鄭季濓妻戴氏¶
　奚世恩妻魏氏　何仁妻陳氏　　郭仲恩妻戈氏¶
<pb:KR2k0044_WYG_215-6a>¶
　吳大科妻詹氏　何松妻王氏　　何棟妻謝氏¶
　錢中選妻楊氏　吳鎻妻陳氏¶
國朝¶
　謝俊陞妻趙氏(處州府志年十八方國安殘兵至境/氏避於獅子山夫語曰兵至奈何氏)¶
　　(曰有死而已兵果至夫被刺仆地氏抱二歲子觸/崖而墮子蹲母腹上得不死越日尋母屍獲子育)¶
　　(焉又張科妻葉氏夫為潰兵所繫氏抱週歲女自/溺於池陳昌䕃妻奚氏避兵風山寨寨破投坑而)¶
　　(死王朝聖妻楊氏為/兵趕掠投山下死)¶
　寗世忠妻張氏(舊浙江通志方兵掠城世忠及長子/為兵所繫氏恐汚已遂以懐中週歲)¶
<pb:KR2k0044_WYG_215-6b>¶
　　(女先投於井遂自溺越兩/月夫歸撈其屍顔色不變)¶
　髙應魁妻梁氏(處州府志年二十五夫亡氏上事下/撫紡織自度有貴室耳其賢欲娶之)¶
　　(氏曰夫死宜死所不即死者以/子幼耳寧肯他適年七十一終)¶
　劉湯臣妻耿氏(處州府續志年十八適劉二月而夫/卒貞節自持有富家艶其姿納幣求)¶
　　(婚氏堅不從人莫能强/年五十無嗣人甚傷之)¶
　梁氏四節(處州府續志葉氏梁應選妻夫亡守節五/十一年夀七十六潘氏梁應缺妻年二十)¶
　　(夫亡守節四十四年許氏梁應缺妻年二十二夫/亡守節四十二年張氏梁應箕妻年二十七夫亡)¶
　　(守節三十三年/人稱一門四節)¶
<pb:KR2k0044_WYG_215-7a>¶
　　(謹按潘氏許氏夫名續志俱/作應星無從考訂故闕之)¶
　王振宗妻陳氏(處州府續志振宗死氏年十九矢志/不渝卒年四十一女適錢泓甫及笄)¶
　　(而夫卒氷霜苦/節有母氏風)¶
　張國棟妻陳氏　何如忠妻楊氏　汪一䕫妻徐氏¶
　梁尹祥妻王氏　祝忠仁妻葉氏　吳志益妻陳氏¶
　陳學周妻盧氏　聶維新妻劉氏　許成仁妻陳氏¶
　辜存素妻黄氏　劉禹臣妻余氏　李希堯妻劉氏¶
　　　青田縣¶
<pb:KR2k0044_WYG_215-7b>¶
　元¶
　徐伯龍妻夏氏(嘉靖浙江通志名淑榮伯龍以義死/於賊氏年方二十一事姑撫幼煢煢)¶
　　(孑立賊黨有宋戊四者欲米逼之氏曰吾夫為彼/所殺尚未能報今反欲脇我耶遂引髻擲地曰吾)¶
　　(頭可斷身不可辱復来吾當以頭與之賊竟不敢/犯自是絶葷毁容間闗亂世者三十餘年以夀卒)¶
　明¶
　林庭光妻蔡氏(嘉靖浙江通志年二十一庭光卒子/始週歲婣戚勸其易志蔡斷髪自誓)¶
　　(紡績事姑撫幼姑卒喪/葬如禮孀居六十年卒)¶
　林叔資妻葉氏(嘉靖浙江通志年二十二而寡夫葬/時泣拜墓前剔去一齒誓不再醮家)¶
<pb:KR2k0044_WYG_215-8a>¶
　　(貧事姑撫幼克盡/其道年八十餘卒)¶
　楊以嘉妻葉氏(栝蒼彚紀年二十二夫亡子甫三歲/事舅姑襄大事子長欲為母乞旌氏)¶
　　(曰婦人守志分内事/也何為干譽事遂寝)¶
　葉氏二節(續文獻通考葉孔賓妻鄭氏孔賓以父卒/於官迎喪覆舟死鄭年二十三遺子十月)¶
　　(矢志自守妾何氏年尤少鄭謂之曰我守夫家汝/無子宜自擇也妾曰主母既以節守妾當奉承以)¶
　　(全其節何以出為相/與同處年各八十餘)¶
　宋廣妻留氏(栝蒼彚紀夫亡貧無以殮鬻奩具買棺/葬之時年二十子週歲父母令改嫁堅)¶
　　(執不移正綂間盜起氏避之他鄉/間闗備歴不二其志時稱真節婦)¶
<pb:KR2k0044_WYG_215-8b>¶
　潘廷臻妻季氏(栝蒼彚紀年二十六而寡親戚/欲奪其志氏以死自誓乃止)¶
　鄭好宻妻詹氏(兩浙名賢録好宻常忤大姓劉某劉/伺傾之適土冦聚採銀坑劉誣坐好)¶
　　(宻好宻逃捕卒四人縲氏入官晡時行披渉漭瀁/三十里無人烟氏自度不免内一卒髯而勇三卒)¶
　　(惟命氏背三卒紿之曰暝涉深麓三管勾無禮願/君為主勿縱其亂妾至君家惟所命髯勇卒意氏)¶
　　(悦已掖氏出山三卒言稍涉戲輙詬之越二十里/至黄壇遇歸樵氏顧髯勇卒曰妾屐折不利暝行)¶
　　(假樵刀去之執屐呼四卒戲曰妾擲屐先得者夕/當侍寝逺投屐於棘叢四卒喧笑望屐競趨氏引)¶
　　(樵刀自刎死四卒驚走時盛夏暴屍於道經/句蠅蚋不近靣目如生官葬之斃其四卒)¶
　葉楚淋妻徐氏(栝蒼彚紀年十九夫亡子生方五月/有謀奪其志徐引刀自衛欲决一死)¶
<pb:KR2k0044_WYG_215-9a>¶
　　(乃止一日隣火及家氏撫棺哀號/火尋熄夀八十八嘉靖間旌表)¶
　周孝女(兩浙名賢録父元綱晡時浴簷下為虎所咥/女年十八呼號攘臂擊虎至門外力抱父足)¶
　　(虎棄其父/而啖之)¶
　朱球妻夏氏(栝蒼彚紀年二十二夫亡誓志撫孤再/越歲兩子俱喪自是每欲自絶父强之)¶
　　(歸寧勸改嫁氏曰我所以不死者以子在也今已/矣豈能再醮乎值夫諱日潛入卧内引刀自刎朱)¶
　　(氏迎柩與夫同寄於外次一日洪水暴漲柩漂去/者無算惟氏與夫二柩會擱高墩人皆異之廵撫)¶
　　(謝廷傑檄行禮/葬立石表墓)¶
　林尚翊妻葉氏(崇禎處州府志年二十以死從夫救/甦乃立嗣育之父欲奪其志托疾促)¶
<pb:KR2k0044_WYG_215-9b>¶
　　(歸自後不復歸/寧堅守如初)¶
　吳安定妻徐氏　項彦成妻金氏　項景中妻劉氏¶
　葉叔淵妻蔣氏　朱崇讓妻林氏　周澂妻董氏¶
　朱崇館妻厲氏　陳杉妻劉氏　　葉孔賢妻朱氏¶
　周一紀妻陳氏　劉洪妻李氏　　厲良敏妻趙氏¶
　陳圻妻夏氏　　季敏禮妻章氏　陳一臣妻黄氏¶
　王名炫妻林氏　留寔妻葉氏　　留三聘妻葉氏¶
　葉孔炤妻金氏　留作醴妻朱氏　蔣光璧妻葉氏¶
<pb:KR2k0044_WYG_215-10a>¶
國朝¶
　梅友松妻葉氏(青田縣志順治初括州未平為亂兵/所擄自計不能脱陽為好言紿兵行)¶
　　(至天梯嶺下坑深百丈亂石巉/立氏呼天投堕骨肉皆為虀粉)¶
　葉氏二節(處州府志陳氏青田葉有讓妻夫亡陳年/二十八男永培娶夏氏培亦卒夏年二十)¶
　　(六遺子光經艱苦殊甚姑婦抱持訓課/陳守志六十五年夏守志四十七年終)¶
　郭世琯妻程氏(青田縣志年方艾康熙乙卯閩㓂䧟/邑被掠賊出美衣好食誘之拒不受)¶
　　(又連殺數婦人以恐脇氏即引頸求死賊/强其上馬復自投地數次賊怒亂砍死)¶
　胡忠盛妻王氏(青田縣志年二十八而寡歴十/五載值閩亂為賊所掠觸崖死)¶
<pb:KR2k0044_WYG_215-10b>¶
　楊元綱妻詹氏　陳其學妻鄭氏　葉鳳京妻蔣氏¶
　章煥然妻王氏　蔣光國妻葉氏　陳餘音妻葉氏¶
　朱正倫妻林氏　林梓妻孫氏　　林鋋妻周氏¶
　林秀芝妻周氏　楊吉妻陳氏　　留長奎妻葉氏¶
　葉日嘉妻林氏　董萬英妻陳氏　詹士修母周氏¶
　　　縉雲縣¶
　唐¶
　陶氏(栝蒼彚紀建中間夫亡早寡事姑克孝姑病竭/力醫禱及卒一號三絶負土成墳縣令李繇作)¶
<pb:KR2k0044_WYG_215-11a>¶
　　(文為碑表其墓至/今呼為孝婦墳)¶
　宋¶
　施源妻趙氏(栝蒼彚紀孀居守志家極貧/刻苦樹立人稱為女丈夫)¶
　朱拱妻方氏(栝蒼彚紀拱早世氏年/二十寡居六十餘年)¶
　朱象妻張氏(栝蒼彚紀寡居五十二/年邑人葉逢之表其墓)¶
　田材妻陶氏(栝蒼彚紀材卒陶尚少/守節教子渭官至提舉)¶
　明¶
　趙氏二節(明實録洪武三年旌表縉雲縣民趙叔範/妻陳氏與其子婦梅氏為雙節初陳氏夫)¶
<pb:KR2k0044_WYG_215-11b>¶
　　(亡守節六十九年夀九十七其子道生早亡/婦梅氏亦守志五十一年夀八十事聞旌之)¶
　張氏二節(栝蒼彚紀章氏張如璋妻朱氏如璋男文/髙妻父子俱早逝朱謂姑曰妾孕且數月)¶
　　(天不斬張氏後當有子後果生子又殀章老雙目/喪明飲食皆朱紡織以給婦姑相守若雙璧然)¶
　宋氏二節(栝蒼彚紀朱氏名珮宋俊傑妻早寡子鼎/娶周氏生男賜寶未㡬鼎與周偕亡賜寶)¶
　　(室項氏名松賜寶亦亡松時年二十珮曰吾年未/三十而哭夫五十而哭子今七十三矣又哭其孫)¶
　　(何以生為松曰兒有孕幸而生男宋氏之宗猶可/延也後六月生男天祐長又死有利其貲者多方)¶
　　(説之松以死誓乃/止趙璉傳其事)¶
　趙烈女(兩浙名賢録諱璚笄年未嫁時流賊犯境居/民奔避父卧疾不忍離被執璚紿賊曰少入)¶
<pb:KR2k0044_WYG_215-12a>¶
　　(安慰吾父即當從汝賊聽之即解裙帶自/經死賊重其義遺白金為殮具咨嗟而去)¶
　丁澤妻楊氏(栝蒼彚紀年二十四而寡垢靣惡衣織/紡敎子奎正綂間栝冦亂楊擕奎避山)¶
　　(中遇虎不咥人/謂守節之報)¶
　施錫妻吳氏(栝蒼彚紀年二十而寡父强其嫁氏/矢志不二奉姑以孝事聞旌其門)¶
　丁杲妻應氏(兩浙名賢録年二十五而寡三孤俱幼/鞠育成立比隣屢失火皆逼其廬而滅)¶
　　(丁酉之火先夢神告之曰無恐與西風以寜爾已/而東隣火居於西者皆惶惶無措應以所夢告果)¶
　　(返風/滅火)¶
　徐朴妻樊氏(栝蒼彚紀年二十三而寡家貧勵操長/男器五歲次男年甫八月隣火逼氏抱)¶
<pb:KR2k0044_WYG_215-12b>¶
　　(朴柩哭殞地兄至擕出忽聞室内聲復往/見一兒酣睡乃年也遂抱出人共異之)¶
　鄭鋹妻朱氏(兩浙名賢録年二十五無子為鋹娶妾/生二子鋹得疾将屬纊以孤托之氏曰)¶
　　(天乎妾為君謀至矣今何忍見其/若此亟為夫治後事更衣自縊)¶
　孫綽妻趙氏(栝蒼彚紀年二十三綽見殺於族之横/者横願以財償衆勸之趙曰何靣目見)¶
　　(夫於地下寜我俱死不願財也逾七年横者/死獄中乃止哭遺腹一女招壻侍養終身)¶
　趙充妻沈氏(栝蒼彚紀年二十二寡或勸再適沈曰/一姑在堂一子在抱若離趙氏其如趙)¶
　　(後何紡織撫/孤竟以夀終)¶
　李素妻鄭氏(萬歴處州府志年十九適李未逾年夫/亡舅繼殁鬻奩産殯葬從一之操貧而)¶
<pb:KR2k0044_WYG_215-13a>¶
　　(愈/烈)¶
　王應龍妻劉氏(萬歴處州府志年二十八夫亡堅貞/自矢後因族衆逼嫁自縊而死事聞)¶
　　(旌/表)¶
　樊貞女(崇禎處州府志鄭應聘妻未合巹/夫亡守貞事姑三院題請建坊)¶
　施萬瓊妻李氏(崇禎處州府志年二十二夫亡無子/且貧甚人多諷以他適氏以苦節自)¶
　　(甘/)¶
　應鈇妻陳氏(崇禎處州府志年十九夫亡遺腹舉子/名琪甫朞痘殤抱越宿時呵以生氣忽)¶
　　(復甦親族皆異焉年九十有/八孫曽繞膝人謂貞節之報)¶
<pb:KR2k0044_WYG_215-13b>¶
　樊為正妻李氏(崇禎處州府志年十七歸樊閲三歲/夫亡事寡姑以孝聞孤六歲輙敎之)¶
　　(句讀年十一/遂為諸生)¶
　朱允正妻鄭氏(崇禎處州府志年十九而寡一意殉/夫哀痛㡬絶及姑逝身為含殮擗踊)¶
　　(嘔血遂不藥/卒年二十八)¶
　李斐然妻鄭氏(處州府志斐然官襄陽流㓂逼城適/斐然攝篆光化氏泣囑兩兒曰汝家)¶
　　(世篤忠貞節烈之義夙聞之矣不願見賊入此城/也惟有姑在堂弗能侍奉為恨遂扄户自縊死巡)¶
　　(撫王揚基/彚題旌表)¶
　杜某妻李氏(處州府志美姿容早年夫喪矢志守節/有府差鄭立者倚勢逼娶之不從復强)¶
<pb:KR2k0044_WYG_215-14a>¶
　　(之月餘氏紿其媒曰伊擇吉吾當改粧及/期遂閉户自經事聞鄭立論死旌表其閭)¶
　張文佐妻陳氏　何天澤妻李氏　陳子名妻施氏¶
　施叔偉妻葉氏　羊惠妻朱氏　　周伯𢎞妻田氏¶
　朱仕清妻陳氏　朱堯妻樊氏　　陳綱妻虞氏¶
　鄭鉞妻李氏　　李舜臣妻丁氏　鄭春元妻李氏¶
　朱愛妻應氏　　李繼承妻周氏　盧俊夀妻施氏¶
　陳九貢妻麻氏　朱秉思妻徐氏　葉繼茂妻朱氏¶
　應文奎妻丁氏　李希思妻丁氏　樊同德妻胡氏¶
<pb:KR2k0044_WYG_215-14b>¶
　李永隆妻施氏　虞良璧妻麻氏¶
國朝¶
　陳兆基妻丁氏(題旌冊年二十九而寡家極貧有勸/其改適者截髪割靣以死自誓上事)¶
　　(耄姑甘㫖罔缺下育幼子課讀有方自守制後靣/無笑容遇有喜慶事輙閉户不出守節二十七年)¶
(㫖建雍正十一年具題奉/    坊旌表)¶
　李含章妻楊氏(處州府志順治戊子冦亂氏奉姑出/避遇單騎追廹慮不得全遂溺水死)¶
　朱泰來妻李氏(縉雲縣志順治間山冦亂作氏為所/執欲汚之氏大罵不屈行數百步遇)¶
　　(塔潭深淵躍入水死又朱持獻/妻沈氏為冦所執觸石而隕)¶
<pb:KR2k0044_WYG_215-15a>¶
　應九思妻徐氏(縉雲縣志年十九而寡生男甫六月/舅以家貧子幼聽其他適氏泣曰衰)¶
　　(老舅姑誰與奉養數月孤兒誰與撫育矢志靡/他紡績度日孀居四十載院道給米旌其門)¶
　田氏二節(縉雲縣志李氏田國泰妻年十九而寡養/堂姪兆甲為繼甫弱冠娶鄭氏未三載而)¶
　　(兆甲卒李以痛子成疾而亡又遭㓂亂家計蕩然/鄭立從子於磻為繼盡毁衣餘葬舅姑及夫并夫)¶
　　(之本生父母人/稱女中丈夫)¶
　陶國俊妻杜氏(縉雲縣志康熙乙卯閩變氏避難深/山為兵所執痛哭大罵卒怒殺之越)¶
　　(五日國俊收其屍顔色不變其畜大守屍七日氏/殯訖犬赴水死又朱以欽妻陳氏被掠即赴水死)¶
　王正心妻章氏(縉雲縣志艾齡孀守有豪富强委禽/焉聲言搶奪氏度不可禦紿以次日)¶
<pb:KR2k0044_WYG_215-15b>¶
　　(成禮是夜更衣/自縊從容完節)¶
　朱之彦妻盧氏(縉雲縣志年二十三夫亡子幼家貧/親隣交勸改適盧矢志不移凍餓流)¶
　　(離濱死者屢而貞/&KR0757;益堅教子成立)¶
　田時昌妻鄭氏　田芳春妻李氏　陳有時妻葉氏¶
　朱色錦妻田氏　李繼承妻周氏　朱芝蘭妻田氏¶
　李時彦妻應氏　楊正仁妻施氏　虞曰都妻馬氏¶
　李維錫妻丁氏　趙溢妻李氏　　田同言妻鄭氏¶
　鄭孕蕙妻朱氏　施繩元妻李氏　盧應承妻吕氏¶
<pb:KR2k0044_WYG_215-16a>¶
　李端飈妻鄭氏　李受采妻潘氏　沈得時妻李氏¶
　陳所學妻麻氏　沈汝福妻朱氏　鄭銘瑛妻虞氏¶
　　　松陽縣¶
　三國吳¶
　柳朱(三國志虞翻傳注松楊柳/朱一醮守節喪身不顧)¶
　宋¶
　張玉娘(松陽縣志字若瓊父授以孝經女訓遏目成/誦能為詩文號貞一居士擇配沈生從父宦)¶
　　(遊病羸不起時玉娘年二十四矢志守節恨不同/死未逾月竟不食而殞父母痛之與生並葬於楓)¶
<pb:KR2k0044_WYG_215-16b>¶
　　(林玉娘舊畜能言鸚鵡及侍兒翠紅俱悲啼死并/以殉塟名其塜曰鸚鵡玉娘遺稿曰蘭雪集學士)¶
　　(虞伯生歐陽𤣥讀其詩至山之髙月出小月之小/何皎皎我有所思在逺道一日不見兮憂心悄悄)¶
　　(撫几嘆曰可與/國風草蟲並稱)¶
　元¶
　周婦毛氏(元史本傳美姿色至正十五年隨其夫避/亂麻鷖山中為賊所得脇之曰從我多與)¶
　　(若金否則殺汝毛氏曰寧剖我心不願汝金賊以/刀磨其身毛氏因大詈曰碎卨賊汝碎則臭我碎)¶
　　(則香賊怒刳其膓/而去年二十九)¶
　周惠妻王氏(栝蒼彚紀惠早亡王守節不/二至正間聞於朝旌表之)¶
<pb:KR2k0044_WYG_215-17a>¶
　毛彦清妻葉氏(栝蒼彚紀長子三歲次在孕姑老彦/清出遊荆襄值元季兵亂莫知所之)¶
　　(葉奉始撫子無不切至每以荆花榮茂事論二子/曰兄弟和則家道昌二子遂順母克和厥家五世)¶
　　(不/分)¶
　明¶
　楊進佳妻劉氏(栝蒼彚紀年二十七夫亡無子母令/再適引刀自刎家人救之得免以血)¶
　　(寄母誓無他/志夀八十四)¶
　徐禄妻陳氏(栝蒼彚紀年二十夫亡無子姑染痺/疾不能行氏晨夕扶持誓志不改)¶
　吳質妻潘氏(嘉靖浙江通志正綂間宣平冦起避難/横山賊攻寨兵潰賊至欲脇以行潘不)¶
<pb:KR2k0044_WYG_215-17b>¶
　　(從抱子投/崖而死)¶
　周廷輝女(嘉靖浙江通志年十八有姿色正綂間避/難横山冦至欲廹去不從即以刄按其頸)¶
　　(脇之女曰欲殺即殺决不/汝從遂被害鄉人塟之)¶
　包𢎞仁女(栝蒼彚紀年十九正綂間鄉人乗/亂欲逼而娶之女不從自縊死)¶
　吳榮妻項氏(兩浙名賢録有姿色在樓績麻夫兄名/鷗童者窺而戲之氏即叱怒墮樓死隣)¶
　　(族聞於官刑其罪人/禮塟之旌為烈婦)¶
　吳四妻楊氏(栝蒼彚紀生子五月而夫亡姑欲移其/志氏不從姑乃陰納配里之巨族氏覺)¶
　　(遂引刀斷喉死/時年二十四)¶
<pb:KR2k0044_WYG_215-18a>¶
　徐銓妻鄭氏(栝蒼彚紀銓卒父欲再醮氏矢志不易/父以計强之氏度不免乃佯言沐浴更)¶
　　(衣如内良久衆疑之/啓户已縞衣自縊矣)¶
　葉三妻蔡氏(明列女傳三貧負薪為業氏小心敬事/三久病織絍供藥餌病篤執婦手訣曰)¶
　　(及我生而嫁無受三年苦婦梳洗更衣袖/刀前曰我先嫁矣刎頸死三驚嘆亦死)¶
　徐夢旐妻詹氏(栝蒼彚紀性柔順孝謹夢旐病将危/割左股療之病復作又割右臂及卒)¶
　　(引刀自/刎死)¶
　包惟政女(栝蒼彚紀幼孝母卒父欲以女許人女曰/父鱞弟幼女嫁則親何依辟纑養親父病)¶
　　(躬藥不離左右月餘不解衣/帶父殁喪塟盡禮卒以夀終)¶
<pb:KR2k0044_WYG_215-18b>¶
　徐揚輝妻毛氏(崇禎處州府志年十八夫亡子松幼/有欲令其改嫁者痛哭㡬殞以栢舟)¶
　　(自誓訓子/有畫荻風)¶
　潘氏二節(崇禎處州府志毛氏潘元義妻夫卒矢志/守節子國璽娶徐氏未期年夫亡朝夕慟)¶
　　(哭遂/自縊)¶
　髙僅妻徐氏(松陽縣志年二十生一子夫溺於水徐/氏索屍不得欲投水屍忽浮出氏每欲)¶
　　(以死報夫一日沐浴更/衣絞襟結帶以自縊)¶
　王家士妻葉氏(崇禎處州府志家貧多逋負夫以骨/哽斃氏即不欲生翁不揣其意曰若)¶
　　(不患無夫也氏頷之處夫逋解/分畢仰藥卒數日目光如烱)¶
<pb:KR2k0044_WYG_215-19a>¶
　潘經妻包氏　　包旦妻吳氏　　毛德妻葉氏¶
　周天民妻葉氏　葉挺妻劉氏　　徐大載妻葉氏¶
　徐度貞妻葉氏　潘伯正妻周氏　毛鳳周妻周氏¶
　劉孔敎妻毛氏　劉德性妻葉氏　葉良俊妻楊氏¶
　周一蘭妻丁氏　詹希元妻葉氏　周複妻毛氏¶
　毛汝文妻劉氏　潘國舉妻周氏　何曽六妻周氏¶
　葉繼忠妻劉氏　程大秀妻楊氏¶
國朝¶
<pb:KR2k0044_WYG_215-19b>¶
　髙攀桂妻徐氏(處州府志早年喪夫矢志守節順治/丙戌夏方兵入境刦掠强辱不從遂)¶
　　(自縊/而死)¶
　徐日華妻葉氏(舊浙江通志年十八避亂山/谷賊强逼不從墜崖而死)¶
　葉起鳳妻潘氏　王夢日妻洪氏　周繼康妻徐氏¶
　毛鳳華妻劉氏　董伯思妻葉氏　葉公榮妻徐氏¶
　　　遂昌縣¶
　元¶
　王延洪妻李氏(楊維禎王佳母墓誌名淑貞處州敎/授某之女適遂昌王延洪洪沒李年)¶
<pb:KR2k0044_WYG_215-20a>¶
　　(方艾鞠養三子長學次佳次梅擇傅就學自學回/必親試其所誦書探其課對工拙為賞罰故三子)¶
　　(克有成立至正戊戌鄉民乗亂為椎埋剽奪李挈/孥屬避地松陽長子死於兵故廬燬於火李氏憂)¶
　　(悸成/疾卒)¶
　葉杭妻王氏(嘉靖浙江通志名妙泳元末山㓂作亂/刦其夫刃之妙泳念夫死必將汚我急)¶
　　(擕二子屬之姑先自刎/死郡縣上其事旌之)¶
　明¶
　周貞女(嘉靖浙江通志周滿女永樂間許聘蘇仲善/為繼室未行而仲善死滿曰幸未成婚無妨)¶
　　(别嫁女曰命也遂號慟至夫家服衰麻撫前妻子/事姑以孝後家事日廹益能固守親戚鄉里皆以)¶
<pb:KR2k0044_WYG_215-20b>¶
　　(童老安人稱之謂其至老/尚室女也年七十餘卒)¶
　王叔可妻朱氏(栝蒼彚紀年十九夫亡舅姑欲/奪其志誓死不從夀九十六卒)¶
　周應熊妻王氏(嘉靖浙江通志適周再歲生一子方/八月應熊病革指王曰能不負吾善)¶
　　(養吾母保吾孤氏囓指出血泣曰天鑒/之必無負後一如夫言孀居六十餘年)¶
　吳渭妻姜氏(栝蒼彚紀夫死年二十四鞠庶生子若/己子孀居四十餘年未嘗出門庶子破)¶
　　(其産藜藿不繼/氏處之無怨言)¶
　葉婦應氏(嘉靖浙江通志年十八夫從戍二十餘年/信音不聞人傳其夫在戍所别娶生一子)¶
　　(矣父母因逼其嫁氏堅執不從後夫竟/不歸而氏志終不渝清白自持以死)¶
<pb:KR2k0044_WYG_215-21a>¶
　黄鋿妻柴氏(栝蒼彚紀夫亡氏年二十八一孤方髫/敎之如嚴師嘗坐吟曰日落西山留不)¶
　　(住水流東海並無回言此/志不渝也夀九十五卒)¶
　徐廷㺬妻鄭氏(栝蒼彚紀年二十六夫亡隣家火逼/抱柩大慟須臾返風獲免母欲奪其)¶
　　(志即咬指呼天自/誓紡織撫孤成立)¶
　葉讓妻俞氏(栝蒼彚紀讓卒家貧無子氏斷髪垢靣/誓不再適為人紡績度日塟夫柩有勸)¶
　　(易志者輙自縊或授之食/堅不受年七十餘竟餓死)¶
　戴憲妻華氏(栝蒼彚紀憲卒氏年二十五剪髪自/誓撫遺孤雖三飱不給所守愈堅)¶
　徐舜滄妻周氏(栝蒼彚紀年十七夫亡傭紡自給姑/屢逼他適誓志不從竟以完節終)¶
<pb:KR2k0044_WYG_215-21b>¶
　包譚妻鄭氏(萬歴處州府志性至孝精女紅父母殁/繡容以祀宛然逼真年二十六夫亡忍)¶
　　(死紡績以膳姑育子/孀居五十四年卒)¶
　徐懋厚妻王氏(崇禎處州府志歸徐五載夫病刲股/燎治不起遂絶粒求死父引程嬰事)¶
　　(為諭始誓志立孤孤沒復立冠婚畢率子婦告/廟次日抱夫像自經御史張素養具題旌表)¶
　　(謹按舊浙江通/志作陳懋厚妻)¶
　華志逺妻鄭氏(崇禎處州府志年十五歸華夫病刲/左右股以療夫殁妯娌知其欲以身)¶
　　(殉更番守之值新歲/遂乗間投繯而逝)¶
　葉應善妻周氏(崇禎處州府志夫亡哀痛誓死夫伯/强其再醮竟引刀自裁覆卧衾手足)¶
<pb:KR2k0044_WYG_215-22a>¶
　　(整然不亂知縣胡順/化立石題墓曰貞烈)¶
　項宗孔妻華氏(崇禎處州府志歸宗孔六年宗/孔卒氏不勝悲憤竟投繯而死)¶
　包宇彦妻徐氏(崇禎處州府志宇彦飲博狂蕩歲杪/為人索逋敦逼自縊氏曰夫既死婦)¶
　　(當從投繯救甦姑慰以育遺腹留夫一綫所親諭/之曰為蕩子婦未逾年情好既疎青年弱質何自)¶
　　(苦不應一日胎墮以頭觸/壁一慟而絶特年十七)¶
　徐維讓妻楊氏　朱子方妻葉氏　蘇長益妻葉氏¶
　鄭廷器妻吳氏　周黼妻項氏　　朱璘妻尹氏¶
　朱明訓妻黄氏　鄭廷儀妻蘇氏　包志伊妻鄭氏¶
<pb:KR2k0044_WYG_215-22b>¶
　黄九宫妻李氏　黄伯康妻吳氏　時可訓妻周氏¶
　朱懋孝妻王氏¶
國朝¶
　童㢲妻朱氏(題旌冊年二十四夫亡矢志不二事翁/姑以孝聞訓子極嚴守節三十七年雍)¶
(㫖建正三年具題奉/    坊旌表)¶
　潘時積妻王氏(題旌冊年二十七夫亡子甫數月伯/叔逼之嫁氏礪刃自剄救之甦頸血)¶
　　(漬庭柱間久而彌新守/節三十九載撫子成立)¶
　包運亨妻王氏(題旌冊年二十一夫亡子生兩月勤/苦撫教成立守節三十二載  以上)¶
<pb:KR2k0044_WYG_215-23a>¶
(㫖建二氏俱雍正四年具題奉/    坊旌表)¶
　駱佛喜妻周氏(舊浙江通志順治丁亥兵勦冦氏為/所掠狹坐馬上行至五里三墩橋有)¶
　　(崖塹下臨深澗筍石削立忽竦/身投崖膚裂血濺崖石而殞)¶
　徐元福妻周氏(遂昌縣志福貧掲本為商氏甫産一/男纔七日即出外一去不返氏奉孀)¶
　　(祖姑孀姑兩髙年晝夜為人紡績甚至不能備燈/火暗中辟纑指節腐去其半先是其祖姑守節撫)¶
　　(孤孤又殀同其姑貞守撫其夫元福後元福/離家不返一門三代孤嫠煢煢見者酸鼻)¶
　鄭九鵬妻徐氏(遂昌縣志年二十而寡遺腹舉子家/徒四壁有强以他適者氏呼天籲地)¶
　　(矢志靡他日持夫遺髪一束泣/對紡績敎子入泮能守母訓)¶
<pb:KR2k0044_WYG_215-23b>¶
　翁烈婦(處州府志華國治妻勤操井臼國治少遊蕩/家殖盡落勒氏改醮氏遂操刀刲頸幸未洞)¶
　　(喉衆知擁䕶得甦刀痕未/愈復行强逼輙加刃而殞)¶
　周一詔妻毛氏　包萬禎妻葉氏　王志昻妻周氏¶
　朱門振妻王氏　王堯相妻周氏　俞中倫妻王氏¶
　鄭一陞妻蘇氏　葉文舉妻鄭氏　駱日臯妻吳氏¶
　王詔之妻葉氏　徐一旭妻周氏　華作霖妻劉氏¶
　徐懋明妻包氏　潘自伸妻徐氏¶
　　　龍泉縣¶
<pb:KR2k0044_WYG_215-24a>¶
　元¶
　湯煇妻張氏(元史本傳會兵亂其家財先已移入山/砦夫與姑共守之舅以疾未行張歸任)¶
　　(藥膳且以輿自隨既而賊至即命以輿載其舅而/已遇賊賊以刃脇之曰從我則生否則死張掠髪)¶
　　(整衣請受刃賊未忍殺張懼汚/即奪其刃自剚死年二十七)¶
　季鋭妻何氏(元史本傳避兵於邑之繩門巖賊至氏/被執欲汚之乃與子榮兒女回娘投崖)¶
　　(而/死)¶
　湯婍(元史本傳有姿容賊殺其父母以刃脇之婍乞/早死因以頭觸刃賊怒斫殺之其妹亦不受辱)¶
　　(而/死)¶
<pb:KR2k0044_WYG_215-24b>¶
　項惠可妻唐氏(續文獻通考至正壬辰紅巾㓂亂惠/可具舟逺避甫及新林冦奄至氏見)¶
　　(事急與其母/俱赴水死)¶
　明¶
　季君問妻萬氏(草木子守節不再適詠枕上繡梅詩/曰灑灑英標别一竒歲寒心事有誰)¶
　　(知妾心正欲同貞白/枕上慇勤繡一枝)¶
　瞿端(栝蒼彚紀瞿孔良女母卒父再娶生弟槳正綂/十一年父卒十四年冦發母亦卒端以宗祀為)¶
　　(重擕幼弟避深谷中獲免/終身不嫁撫弟克承宗祀)¶
　葉華妻季氏(栝蒼彚紀嘉靖間流賊入冦氏避石馬/山被執義不受汚遂投崖而死有司上)¶
<pb:KR2k0044_WYG_215-25a>¶
　　(其事建/祠祀之)¶
　瞿埈妻張氏　　吳克毅妻張氏　葉濵妻徐氏¶
　李宗舜妻張氏　季良俊妻潘氏¶
國朝¶
　項國英妻陳氏(龍泉縣志艾年有色順治初方田兵/屯邑獲氏求為偶氏即自縊死三日)¶
　　(顔色/不變)¶
　吳光國妻陳氏(龍泉縣志避亂宜石村聞父母/被害哭㡬死冦至懼辱遂自刎)¶
　祝元孝妻李氏(龍泉縣志年二十四避亂南鄉/潰兵獲氏欲犯之氏觸墻死)¶
<pb:KR2k0044_WYG_215-25b>¶
　王廷奉妻李氏(龍泉縣志順治四年夫遭賊所殺李/氏枕尸而哭㡬死者再回至母家母)¶
　　(令别嫁拔刀/自刎而死)¶
　吳成仁妻季氏　葉思義妻瞿氏　鄭思學妻陳氏¶
　王士駿妻張氏　瞿一乾妻葉氏　瞿一良妻吳氏¶
　(姓闕/)禧妻王氏　劉時選妻練氏¶
　　　慶元縣¶
　明¶
　葉德善妻鮑氏(栝蒼彚紀夫殁氏年十九無子誓不/再嫁勤織紡以事舅姑家雖替而志)¶
<pb:KR2k0044_WYG_215-26a>¶
　　(愈堅洪武/年旌表)¶
　吳慶妻邱氏(栝蒼彚紀夫亡年十八有豪右欲計娶/之邱斷髪自誓由是不履限外善事舅)¶
　　(姑夀八十終/嘉靖間旌)¶
　吳化妻葉氏(萬歴處州府志年十四適吳夫肄業南/雍比歸得疾將革因囑曰吾死汝善擇)¶
　　(適母徒自苦氏泣曰設不幸當以死殉夫亡哀慟/擗踊絶而復甦自經求死家人嚴守之不可得遂)¶
　　(絶食七日而/殞氏年二十)¶
　姚信妻吳氏　　葉𢎞妻余氏　　姚□妻吳氏¶
　吳塤妻季氏¶
<pb:KR2k0044_WYG_215-26b>¶
國朝¶
　吳熀妻曽氏(題旌冊慶元人年二十五夫亡不二志/守節二十六年雍正四年具題奉)¶
(㫖建坊旌/    表)¶
　吳淑姬(題旌冊許字葉良英未婚良英卒聞訃往弔/誓不肯歸遂奉姑守貞歴三十六年雍正五)¶
(㫖建年具題奉/    坊旌表)¶
　吳公望妻周氏(題旌冊名鸞姑年十七歸吳合𢀿之/夕夫忽中惡而卒氏誓不再適姑知)¶
　　(其意堅告之曰爾娣有娠倘得男即以嗣爾夫既/而果産一男氏撫如己出長又殀僅遺幼孫氏復)¶
(㫖建撫之守節六十二年雍正八年具題奉/    坊旌表)¶
<pb:KR2k0044_WYG_215-27a>¶
　葉養姑(慶元縣志許配吳良彩未合𢀿良彩死時女/年十六赴吳守節父欲奪其志女引刀自刺)¶
　　(血濺悶地舅姑知其意堅乃立嗣子家貧饘粥不/給日勤組織市梁肉以食舅姑年七十餘而逝)¶
　吳廷馨妻葉氏(慶元縣志年二十一夫亡守節孝事/祖姑時山賊竊發祖姑令氏避氏泣)¶
　　(曰八十祖姑病篤豈有孫媳逺去之理苐吳氏一/塊肉不可蹈不測隨將幼兒寄外祖家賊至氏被)¶
　　(執欲犯之氏嚼血噴賊賊怒劈其顱罵不/絶口而死知縣鄭國位旌其門曰節烈)¶
　周貞一妻吳氏(處州府續志康熙十四年耿逆䧟城/氏子三錫死之氏泣曰兒死於難吾)¶
　　(不死必辱遂投繯死賊至氏二目怒張賊/懼而退及賊殱闔邑呈詳學道給扁旌奬)¶
　吳德芳妻楊氏　葉廷章妻吳氏¶
<pb:KR2k0044_WYG_215-27b>¶
　　　雲和縣¶
　明¶
　徐汪妻王氏(栝蒼彚紀年十七夫卒有娠三/月生子而家日貧撫之成立)¶
　徐夀妻梅氏(兩浙名賢録年二十二夫亡長子珉二/歲次在娠家貧姑諭再適梅以死誓紡)¶
　　(織易粟以養姑育子歲凶設三等食養姑以米哺/子以麫已則取麩餅充飢二子成立縣表其門)¶
　劉仁寛妻張氏(栝蒼彚紀年二十四夫亡氏念嗣絶/鬻奩貲為翁娶姑李氏生叔仁龍嗣)¶
　　(賴不絶守節以至白首/督學分巡二道表其門)¶
　王漢妻陳氏(栝蒼彚紀年二十五夫亡子在襁褓有/豪右悦其姿欲謀為妻氏以死自誓孀)¶
<pb:KR2k0044_WYG_215-28a>¶
　　(居五十/餘年)¶
　葉貞女(兩浙名賢録名潔葉鳯梧女許字吳伯鳯未/嫁而伯鳯卒女誓無變節父母改聘何氏女)¶
　　(日夜涕泣及期乃沐浴更衣自經死吳母先一/夕夢婦歸及早訃聞即迎柩歸與伯鳯合塟)¶
　王曰善妻潘氏(崇禎處州府志年十八于歸方七日/而夫亡姑老前婦遺子幼孝慈備至)¶
　　(姑喪殯塟子亡偕媳/梅氏撫幼孫以夀終)¶
　　(謹按雲和縣志王曰善妻作梅氏與孀姑吳氏同/守訓子萬乗教授三衢與此稍異故特拈出又潘)¶
　　(氏失載其夫名但云年十八生子萬夀而夫死砥/志撫孤媳梅氏亦年十八子死姑媳同撫幼孫閭)¶
　　(族嘉其節與崇禎府志所載/若符是否一人存以俟考)¶
<pb:KR2k0044_WYG_215-28b>¶
　王浥妻吳氏(崇禎處州府志年十九夫亡育一子夙/有羸疾卒同媳梅氏撫孤孫家貧茹苦)¶
　　(氷操/凜然)¶
　湯之龍妻王氏(崇禎處州府志年十六于歸甫/期夫亡姑令再嫁誓死不二)¶
　王肇寶妻吳氏(崇禎處州府志年二十一夫亡子在/襁褓舅命再嫁氏自縊㡬絶子亡偕)¶
　　(媳湯氏撫孫/卒年七十三)¶
　陳其藴妻吳氏(崇禎處州府志年二十夫亡無子叔/伯强其再嫁氏誓無他志以夀終)¶
　王授妻柳氏(舊浙江通志年二十一夫死子在襁褓/叔廹之改節氏堅志不渝敎子一綸官)¶
　　(學訓夀九/十四終)¶
<pb:KR2k0044_WYG_215-29a>¶
　吳秉達妻王氏(雲和縣志年二十五夫死二子尚幼/遺腹又生一子氷霜矢志勤紡績以)¶
　　(撫二子守/節五十年)¶
　吳一蛟妻柳氏(雲和縣志年二十二夫死孀居/七十載不妄言笑不出户庭)¶
　顧仕玘妻鄭氏　吳閏照妻陳氏　顧以清妻魏氏¶
　鄭湘妻林氏　　王存許妻梅氏　李仕貴妻潘氏¶
　李仕賢妻王氏　湯崇訓妻徐氏　徐有遇妻王氏¶
　吳秉和妻徐氏¶
國朝¶
<pb:KR2k0044_WYG_215-29b>¶
　吳擇姑(題旌冊受柳繼官聘未婚繼官客死於京擇/姑聞訃哀慟決意守貞獨處小樓不下紡績)¶
(㫖建自給雍正五年具題奉/    坊旌表)¶
　劉長華妻朱氏(題旌冊年二十四而寡姑老遺孤幼/家無婢僕負薪汲水靡不躬親母兄)¶
　　(憐其貧勸更適矢志不從養姑一十六載已啜薄/糜而奉姑必以甘脆中帬厠牏身自浣滌殁則拮)¶
　　(据喪塟教彦曦入泮選貢成均守節四十年雍正/十年具題奉)¶
(㫖建坊旌/    表)¶
　徐繼爵妻梅氏(處州府志年二十二夫亡長子在褓/次子遺腹家貧事姑孝養年饑設三)¶
　　(等食上以奉姑次以食子已則饜/糟糠而已後二子成立年八十終)¶
<pb:KR2k0044_WYG_215-30a>¶
　王氏二節(雲和縣志潘氏年十八育子王萬夀甫週/夫死砥志撫孤備嘗艱苦子娶媳梅氏年)¶
　　(十八子死姑媳同/撫幼孫相倚為命)¶
　王一選妻湯氏(雲和縣志年二十五夫死長子曰琨/五歲次子曰璇在襁褓氏隻身孀守)¶
　　(叔伯㡬經强逼不能奪其/志紡績敎子年九十終)¶
　王曰明妻吳氏　鄭秉晌妻王氏¶
　　　宣平縣¶
　明¶
　蔡儼妻包氏(明實録天順八年旌表包氏蔡儼妻賊/陶得二作亂鄉民悉移家赴東山巖避)¶
<pb:KR2k0044_WYG_215-30b>¶
　　(之多為所掠包亦被執自度不可脱乃紿曰金珠/藏巖穴間可往同取賊信之與俱行至險所罵曰)¶
　　(吾本良家女豈汝犬彘偶耶遂墜巖而/死姑林氏亦投崖死特表其門曰貞烈)¶
　陶龕妻鄭氏(栝蒼彚紀冦亂夫被害時年二十/三訓育遺孤鄉族稱之無間言)¶
　鮑泰義妻曽氏(栝蒼彚紀年十八夫亡家貧舅姑欲/令再嫁氏曰甘餓死無靣目從人也)¶
　　(遂斷髪撫孤幽居一室日夜紡/績事舅姑人以節孝名其居)¶
　鄭國賓妻戴氏(崇禎處州府志年二十三子甫三歲/夫亡翁惑於後姑屢逼之嫁不從後)¶
　　(擇富室强其必允輿至氏痛哭求自盡遂不能强/後翁犯罪禀於官賣婦完贖氏不從官亦不能奪)¶
　　(雖困苦萬状/而堅貞益勵)¶
<pb:KR2k0044_WYG_215-31a>¶
　章元韶妻王氏(崇禎處州府志麗水人適元韶於宣/平年二十一夫亡子在襁褓姑患癱)¶
　　(瘓呻吟床蓐間氏旦夕熨摩供湯藥姑亡産/益薄至無以餬口子復夭茹荼以撫孤孫)¶
　祝士竒妻章氏(宣平縣志翁姑早逝夫亦繼殁崇禎/未年荒亂慮冦相犯遂沐浴更衣登)¶
　　(樓自縊/而死)¶
　鄭季濓妻戴氏　王如訓妻俞氏　鄭汝登妻王氏¶
　　　景寧縣¶
　元¶
　潘華妻練氏(嘉靖浙江通志歸華僅踰月而華卒/遂勵志守節始終不違事聞旌其門)¶
<pb:KR2k0044_WYG_215-31b>¶
　潘莘妻陳氏(萬歴景寧縣志歸逾月/而寡全節不二詔旌之)¶
　明¶
　湯懷恩妻潘氏(景寧縣志名淳適湯三載而寡年二/十有二遺腹生女撫之足不踰外女)¶
　　(長適人盡以産歸其夫之兄弟而無所與正綂末/隣境㓂起鄉族倉皇竄避或語之曰萬一有急將)¶
　　(奈何淳曰我寡婦豈能隨衆竄匿以取羞耶袖中/利刃急則自裁而已聞者韙其言年六十四卒)¶
　陳驥妻王氏(嘉靖浙江通志年二十一驥卒生遺腹/子名逹家甚貧日勤紡績事姑撫幼營)¶
　　(塟其夫孀居三十/九年成化中旌表)¶
　張處重妻周氏(景寜縣志處重以父坐累被逮恐不/免以身代徃臨行與氏訣惟以養親)¶
<pb:KR2k0044_WYG_215-32a>¶
　　(撫子為囑時氏年二十餘誓無他志洎聞夫卒於/獄深自刻苦奉親敎子人謂其夫婦節孝兩全)¶
　王麒妻周氏(栝蒼彚紀夫客死京師氏年二十二止/一子一女子復殀夫之兄弟欲强之再)¶
　　(嫁氏欲自經乃止/年七十四以夀終)¶
　潘榆妻毛氏(嘉靖浙江通志年二十二夫死無子有/豪族聞其賢欲脇其父而娶之氏謂父)¶
　　(曰今不從父不免受其毒但女子失身辱及宗/黨尤甚有死而已父不敢復言年八十餘終)¶
　潘氏二節(萬歴景寜縣志潘權妻劉氏早寡守節無/玷年九十七而終子琡亦早世妻沈氏年)¶
　　(十九能/繼姑志)¶
　張維隆妻王氏(崇禎處州府志年二十餘夫亡矢/志不二撫孤成立卒年七十四)¶
<pb:KR2k0044_WYG_215-32b>¶
　陳女慶星(景寧縣志許字潘敦佐將婚而卒慶星年/十六衰絰執喪以死自誓越明年同日殁)¶
　　(遺言願歸潘合塟後/墓前草交生如連理)¶
　毛某妻(景寧縣志居毛洋有姿容族豪慕其美/夜伺於屋巷侵之遂哭訴於夫自經死)¶
　潘恩妻朱氏　　潘簡妻周氏　　潘敦灝妻毛氏¶
國朝¶
　陳桂姑(景寧縣志陳浩然女年甫及笄康熙十三年/與姊同被冦擄至滴水巖河邊見巖崖峻險)¶
　　(呼曰此吾與姊完節處也遂投崖入河而死姊欲/從之已為㓂所持矣數日後尸浮水靣衣裳井然)¶
　　(不露/寸膚)¶
<pb:KR2k0044_WYG_215-33a>¶
　葉仁智妻吳氏(景寧縣志年二十夫亡一子在襁褓/矢志守節其父兄逼之嫁自經死)¶
　潘學泮妻梅氏(景寜縣志名端年二十九而寡撫子/敎孫俱列黌序孀居五十餘載其孫)¶
　　(媳梁氏亦盛年而寡家貧紡/績敎兩子入泮人稱雙節)¶
　馬雲驥妻劉氏　潘學禎妻陳氏　梁有鳳妻梅氏¶
　¶
　¶
　¶
　¶
<pb:KR2k0044_WYG_215-33b>¶
　¶
　¶
　¶
　¶
　¶
　¶
　¶
　浙江通志卷二百十六¶
