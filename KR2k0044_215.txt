# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.709566
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百十五
<pb:KR2k0044_WYG_215-1a>¶
欽定四庫全書¶
　浙江通志卷二百十五¶
　列女(十四/)¶
　　温州府¶
　　　永嘉縣¶
　三國吳¶
　瞿素(三國志虞翻傳注永寜瞿素遭盜刼賊死不虧/行皇甫謐列女傳素受聘未配遭賊欲犯之臨)¶
　　(以白刄素婢名青青乞代賊殺素後欲犯青青曰/向欲代素恐被恥獲害耳今素尚死何以生為賊)¶
<pb:KR2k0044_WYG_215-1b>¶
　　(復殺/之)¶
　晉¶
　浣紗女(兩浙名賢録居蜃川莫知其姓名家貧踰笄/不嫁事母孝常紡績為養人每見其夜浣紗)¶
　　(而旦成布易以供母及母卒抱石自沉/水中里為立祠幷建浣紗坊以表之)¶
　唐¶
　(闕/)¶
<pb:KR2k0044_WYG_215-2a>¶
　宋¶
　楊成姐(萬歴温州府志永嘉楊定女母王氏疾/篤成姐焚香割股為糜食之疾遂瘳)¶
　陳氏女(兩浙名賢録少孤不知父母墓所在誓不嫁/獨居紡績以自給毎望山泣拜曰吾父母葬)¶
　　(於此吾將/終身焉)¶
　翁過妻黄氏(萬歴温州府志歸過數月即寡年甫二/十遺腹生子夔人語以再醮泣而誓之)¶
　　([婺-矛+牙]居數十年未嘗出户庭命夔從陳植學/易登淳祐第氏時年八十郡守楊簡為記)¶
　趙必䚻母丁氏(萬歴温州府志年二十九夫亡子方/四歲氏堅志敎育後必䚻登第氏以)¶
　　(夀/終)¶
<pb:KR2k0044_WYG_215-2b>¶
　朱自厚母戴氏(萬歴温州府志年二十五孀居/無子立自厚為嗣苦節以終)¶
　孫氏女(萬歴温州府志適馬氏子以夫疾未成/婚元兵入城女被執欲犯之不屈而死)¶
　元¶
　陳昌嗣妻葉氏(萬歴温州府志年二十六夫亡子徳/浩僅九歲夫之伯季强分其産業氏)¶
　　(無難色躬紡績自給命徳浩從秘書林一龍學博/洽有名後以孫軾貴贈潁川郡夫人夀九十三)¶
　黄福妻蕭氏(嘉靖浙江通志名轉年十九而夫亡未/有子鄉有巨室子慕蕭姿色願為黄氏)¶
　　(義子以求配舅姑以暮景無依許之蕭力爭弗能/止因請葬其夫畢設席㑹賓将成婚盛飾入房以)¶
　　(帛懸床屏間/自縊而死)¶
<pb:KR2k0044_WYG_215-3a>¶
　劉公寛妻侯氏(兩浙名賢録至正戊戌方明善據温/公寛守禦鄉井為其下所害取首獻)¶
　　(明善侯氏收殮夫屍結蒲為首以葬乃撫膺而號/曰吾夫以身殉國結仇方寇寇至必辱我以雪憤)¶
　　(奈何以貞潔之頸飲賊刄/乎乃自縊二子皆自殺)¶
　明¶
　王守中妻劉氏(兩浙名賢録字至貞守中卒劉年二/十九子在襁褓自居舅喪輙不茹葷)¶
　　(及夫亡愈甘清苦白/首如一洪武初旌)¶
　黄應發妻劉氏(續文獻通考字文淑應發死無子鞠/其婢之子通誓不再適舅老孝事甚)¶
　　(謹舅卒撫通令就學通得狂疾文淑慮絶祀亟與/婚配生子性而通卒乃抱性育之就學成名臨終)¶
<pb:KR2k0044_WYG_215-3b>¶
　　(謂性曰我為汝家婦不幸二世短/命保汝成立吾可以下見汝祖矣)¶
　俞姻奴(名山藏父蚤亡母窘衣食欲改適女泣曰不/幸無父失母何依不如死也赴水死不克而)¶
　　(母歸郡人劉斌女依焉怏怏不自得亡何母卒斌/前妻子遣婢潛説欲私之詈而唾其靣婢曰彼云)¶
　　(不從将殺汝矣女曰與其不義而生寧守義而死/一日斌他適前妻子&KR0757;刄即之女厲聲曰狂悖無)¶
　　(禮吾不能辱遂刺殺之斌歸捕前妻子置之死郡/中大旱守何文淵禱禜不應曰郡有寃乎耆老以)¶
　　(烈女事告文淵為/文往祭天果雨)¶
　葉俊妾何氏(兩浙名賢録名京女俊為太原知府致/仕歸卒於家成喪後三日氏潛沐浴傅)¶
　　(粉泣告夫人薛氏曰大人在日妾御不敢當夕今/地下無人侍奉願以身當之與夫人永訣夫人以)¶
<pb:KR2k0044_WYG_215-4a>¶
　　(為此女連日過哀失神乃至此耳氏/竟自縊而死有司題其銘旌曰烈女)¶
　潘氏二節(明實録成化十四年旌表陳氏潘洪瑤妻/邵氏洪瑤弟洪琭妻陳氏夫亡時年二十)¶
　　(六舅姑許改嫁邑民林存陳不從截髪𠢐靣乃不/敢奪邵氏夫亡時年二十三醮民徐生来聘邵聞)¶
　　(之亦破鼻流血誓不更適一門共㸑/娣姒一節始終不改旌其門曰雙節)¶
　林儉妻黄氏(萬歴温州府志夫卒兄弟議奪其志氏/聞飲泣飾笄服赴後河拱立水中死)¶
　程子文妻楊氏(萬歴温州府志歸時年十八不踰年/夫溺於江誓不再卺越五稔舅姑憐)¶
　　(之曰吾家貧汝又無子寜能孀守乎族衆亦苦勸/之楊乃截髪割耳拒益堅已而計曰萬一夫冢貪)¶
　　(賄逼我将奈何午夜抱石自沉詰朝得屍於沙/渚靣色如生郡守洪垣祭之仍為建亭立石)¶
<pb:KR2k0044_WYG_215-4b>¶
　葉一蘭妻劉氏(萬歴温州府志年二十歸一蘭僅數/月嘉靖戊午倭寇掠境氏與諸婦逃)¶
　　(匿山谷間賊猝至諸/婦披靡氏獨投崖死)¶
　應鏜妻林氏(萬歴温州府志家貧執苦孝養舅姑以/鏜艱於舉子罄服飾為買妾既乃有子)¶
　　(嘉靖戊午倭至先執其子氏懼辱/又甚痛其子即呌號抱女赴水死)¶
　潘氏二節(萬歴温州府志林氏潘棨妻年十九夫亡/遺腹生子珂父母欲其改嫁林截髪誓死)¶
　　(撫孤珂長娶林氏珂殁林年二十八/婦姑雙寡並以夀終詔建坊旌表)¶
　陳氏三節(萬歴温州府志鄭氏陳紹妻年二十四夫/亡守節遺孤世澤娶何氏年二十五世澤)¶
　　(又亡與媵女李氏偕/守人稱一門三節)¶
<pb:KR2k0044_WYG_215-5a>¶
　范烈婦(萬歴溫州府志張問達妻吳興人年少羙姿/容從夫戍溫寓衛廊西問達故貪狠挟悪少)¶
　　(逼令從姦婦堅拒因笞之身無完膚一日設酒肉/生祭謂之曰不從且死婦泣願就死問達持鐵椎)¶
　　(椎殺之死二日而靣如生問達欲竄足不能前如/神攝者衆擒送府寘之法葬婦白塔山立石表曰)¶
　　(范烈/婦墓)¶
　林宗直妻陳氏(萬歴温州府志夫卒氏年二十/殯殮畢即投水死詔建坊旌表)¶
　彭時望妻諸氏(萬歴溫州府志彭卒妾吳氏生子珍/方三歲諸與吳及二媵同守志撫珍)¶
　　(成立四/節同心)¶
　方日升妻林氏(舊浙江通志歸六年夫亡族有逼之/嫁者紿以母家接回氏覺號泣赴水)¶
<pb:KR2k0044_WYG_215-5b>¶
　　(以救止氏請夫木主拜泣抱主觸/胷而絶事聞建節婦坊以旌之)¶
　吳恕翁妻王氏　王順童妻黄氏　劉珖妻盧氏¶
　徐惟東妻陳氏　王封妻周氏　　王楫妻陳氏¶
　汪素妻陳氏　　王宰妻黄氏　　朱瀚妻鄭氏¶
　王備妻韓氏　　劉瀚妻林氏　　林挺妻王氏¶
　邵理妻項氏　　葉希周妻王氏　葉式妻諸氏¶
　王崇泮妻葉氏　張遜志妻程氏　朱鰲妻陳氏¶
　顔師孔妻陳氏　包錠妻葉氏　　夏瓚妻髙氏¶
<pb:KR2k0044_WYG_215-6a>¶
　王崇諫妻姜氏　金昌齡妻鄭氏　任一經妻徐氏¶
　趙思積妻陳氏　嚴時泰妻程氏　陳填妻林氏¶
　鮑公厚妻朱氏　周君卿妻陳氏　陳尚玉妻李氏¶
　陳天秩妻林氏　柯寵妻戴氏　　蔣珂妻陳氏¶
　金邦華妻戴氏　趙䝉亨妻陳氏　王國彩妻謝氏¶
　王思隠妻姜氏　王孟煇妻朱氏　黄諍妻葉氏¶
　陳洪詔妻王氏　王敎民妻戴氏　朱君佐妻陳氏¶
國朝¶
<pb:KR2k0044_WYG_215-6b>¶
　施瑞甫妻戴氏(題旌冊永嘉城守營兵婦也年二十/九而寡兩子俱幼家貧紡績度日或)¶
　　(勸之改適誓死不從守節三十八年雍正四年具/題奉)¶
(㫖建坊旌/    表)¶
　陳初𤾉妻賈氏(題旌冊年二十六夫亡家貧紡績奉/姑育子族伯勸其再醮氏厲聲曰寜)¶
　　(為餓死鬼不為失節婦伯慚而退姑殁/囊上成墳并以夫祔焉守節五十九年)¶
　翁子咸妻林氏(題旌冊年二十三夫亡姑繼殁舅嬰/風疾氏藉十指供奉歴數十載孝敬)¶
　　(備至守節三十三年/題奉)　(以上二氏俱雍正七年具/)¶
(㫖建坊旌/    表)¶
<pb:KR2k0044_WYG_215-7a>¶
　周氏二節(題旌冊周永錫妻林氏及子周文魁妻潘/氏林年二十九夫亡時值閩變族黨諭氏)¶
　　(改適氏求死者再訓子文魁為諸生娶潘氏生二/子潘年二十八夫亡姑媳煢煢相依為命敎子世)¶
　　(壎世垣俱遊庠林守節四十一年而卒潘守節二/十八年今存雍正七年具題奉)¶
(㫖建坊旌/    表)¶
　張有沼妻朱氏(題旌冊年十八夫亡遺孤甫數月居/濱海順治十五年海寇刼掠氏抱子)¶
　　(奉其衰翁竄匿山谷間艱苦萬状後徙内地而家/業蕩盡常至終日不舉火值舅喪百計經營殯殮)¶
　　(撫子至於成人/卒年五十六)¶
　吳佳繡妻葉氏(題旌冊年二十一適吳二十三而寡/遺腹生子名鑑泰氏辛勤鞠育稍長)¶
<pb:KR2k0044_WYG_215-7b>¶
　　(令就外傅不假姑息及授室子婦衣飾令從樸素/故家業不減於舊守節四十四年  以上二氏雍)¶
(㫖建正九年具題奉/    坊旌表)¶
　王氏二節(題旌冊王甡妻陶氏妾朱氏甡亡二氏矢/志同守陶美姿容有謀奪其志者事已亟)¶
　　(遂自經死朱痛主母殉節遺二孤幼乃以己所生/子出繼他姓而日夕紡績以膳嫡之二子俱得成)¶
　　(立守節六十一年九十/卒子孫繁衍一堂四世)¶
　謝夢祥妻邵氏(題旌冊年二十而寡/撫子守節三十二年)¶
　宋天植妻張氏(題旌冊年二十而寡撫子𦵏長教之/讀書親操井臼勤儉持家守節五十)¶
　　(一/年)¶
<pb:KR2k0044_WYG_215-8a>¶
　林作楨妻楊氏(題旌冊年二十五而寡遺孤二撫育/婚配善事舅姑守節三十一年卒)¶
　李國達妻林氏(題旌冊年二十九而寡事舅姑撫子/守節二十四年  以上五氏俱雍正)¶
(㫖建十年具題奉/    坊旌表)¶
　孫秀環妻王氏(題旌冊年二十四夫亡遺孤幼紡績/養孤父母欲奪其志曰兒有子可冀)¶
　　(其成立也况受夫奉母之托而可負之乎誓不從/乃止值歲祲艱苦萬状始終不渝守節四十年)¶
　胡文陞妻鄭氏(題旌冊年十六適文陞一載文陞卒/遺腹生子閨門整肅事姑撫子克勤)¶
　　(克儉為子娶婦衣飾俱從樸素獨於姑/没時絞衾棺槨咸從厚守節四十四年)¶
　趙之珩妻黄氏(題旌冊之珩染風疾氏徧訪名醫治/之不愈之珩卒氏年二十七長子一)¶
<pb:KR2k0044_WYG_215-8b>¶
　　(琴三歲次一鶴甫晬氏為人傭刺繡給/饔飱撫敎二子成立守節三十二年)¶
　陳信楷妻戴氏(題旌冊年三十夫亡遺孤二以撫以/敎長子遊庠早卒氏益艱苦至老猶)¶
　　(勤機杼足不踰户守節三十九年旌/以上四氏俱雍正十三年具題候)¶
　林元標妻馮氏(舊浙江通志順治甲午海艘刦掠羅/浮氏與元標同被執賊首欲妻之氏)¶
　　(恐見汚投海死屍逆流而/上直至羅浮人咸異之)¶
　黄阿繼妻栁氏(舊浙江通志順治戊戍海艘犯江北/氏遇賊度不能免抱子投河死寇哀)¶
　　(之為取富室棺殯之/夫感其義削髪為僧)¶
　蔣世鵬妻林氏(舊浙江通志順治十四年海寇掠象/河氏年方二十同姑遇賊賊欲犯之)¶
<pb:KR2k0044_WYG_215-9a>¶
　　(不從罵/賊而死)¶
　施曉宇妻楊氏(舊浙江通志偕夫避亂山中兵欲犯/之不從被殺三日不殯靣色如生)¶
　王静媛(永嘉縣志王尚熊女幼許吳宗暹為室未嫁/宗暹死女往哭奠竟循未亡之制後有富室)¶
　　(欲委禽焉女聞遂自沉於水/救免乃斷髪自誓終莫能奪)¶
　陳氏二節(温州府志陳宗曽妻翁氏年二十四夫卒/生子宣章僅踰週撫之長娶婦戴氏年二)¶
　　(十二宣章亦卒姑媳同織/絍以給薪水育孫成立)¶
　鄭應酇妻戴氏(温州府志土寇嘯聚氏恐見汚乘夜/投溪而死後夫為襄陵令贈孺人)¶
　黄厥昌妻董氏(温州府志康熙十四年避亂禁山兵/突至被脅遂投峭壁下死鄭國幹妻)¶
<pb:KR2k0044_WYG_215-9b>¶
　　(徐氏楊敬輿妻/陳氏俱投溪死)¶
　陳世徳妻金氏(永嘉縣志年二十四夫亡同妾/姜氏方氏矢志撫孤一門三節)¶
　何氏二節(永嘉縣志何彦淳妻方氏年二十四夫亡/子際期甫七歲長娶林氏年二十四際期)¶
　　(復卒二氏/同守節)¶
　李象乾妻趙氏(溫州府志㑹稽趙崇憲女適象乾年/十九而夫殁遺腹生子挺矢志撫孤)¶
　　(事舅姑孝姑殁氏曰吾/可以報夫子命矣遂卒)¶
　戴大聖妻王氏(温州府志年十八歸戴生子志逵甫/二齡夫卒號慟不欲生已而念姑耄)¶
　　(子幼乃矢志苦守備歴艱辛逵稍長讀書氏刺指/血書其案曰汝不識父靣汝當知母心詩書手澤)¶
<pb:KR2k0044_WYG_215-10a>¶
　　(在何必累千金後/志逵力學有成)¶
　陳以肇妻張氏(温州府志年二十三夫亡同妾連氏/孀守後氏病篤子煒彰刲股以療母)¶
　林占春妻童氏(温州府志閩逆之變避亂陳雅山寇/至掠羣婦閉一室中氏知不免取竹)¶
　　(簮自釘耳中不死乃抽賊/刄斷其喉寇亦嗟唶而去)¶
　朱昌國妻葉氏(温州府志年二十二而寡矢志不二/未幾一子一女皆殤或諷之曰汝不)¶
　　(去以有孤在今孤復殀何自苦為氏曰誰謂無/嗣之婦遂可失節耶守節五十年卒年七十二)¶
　黄君澤妻沈氏　趙可順妻王氏　葉茂秋妻諸葛氏¶
　王一鍊妻林氏　趙方来妻汪氏　黄象鼐妻林氏¶
<pb:KR2k0044_WYG_215-10b>¶
　馮時雍妻張氏　潘一鎮妻黄氏　黄一鶚妻張氏¶
　林義孫妻陳氏　劉應泰妻陳氏　夏亨侯妻楊氏¶
　鄭之端妻張氏　徐天聰妻王氏　王端棣妻何氏¶
　厲宗文妻張氏　金思毅妻包氏　林汝璉妻黄氏¶
　王文昌妻項氏　朱日晶妻王氏¶
　　　樂清縣¶
　宋¶
　鮑氏二女(黄綰義烈記宋末元兵下溫州樂清鮑君/任二女嫆娘婉娘皆絶色匿西坑山元将)¶
<pb:KR2k0044_WYG_215-11a>¶
　　(見而欲得之二女/乃登髙投崖下死)¶
　元¶
　柯大名妻蘇氏(萬歴温州府志年二十五夫亡無子/喪畢或欲其再醮氏堅拒不許其弟)¶
　　(憐而迎養之年七十/病篤扶還柯門卒)¶
　葉景芳妻王氏(萬歴温州府志年二十六景芳卒長/男二歲次男遺腹家貧堅志誓守能)¶
　　(孝養舅姑皆夀逾八十/所居近市人罕識其靣)¶
　盛貞女(鄭夏盛女傳樂清盛叔浩女許嫁魯宜民未/及歸宜民坐事赴闕愬寃而卒時女方笄為)¶
　　(服斬衰誓不二志迎其母王氏以/姑禮事之士君子稱之曰節義)¶
<pb:KR2k0044_WYG_215-11b>¶
　章文寶妻某氏(許浩復齋日記文寶聘某氏未成婚/納妾有娠而文寶得疾将死氏聞請)¶
　　(往視父母不許氏堅欲往文實一見而逝氏撫妾/守喪妾生子綸親教讀書後遣就外傳竟第進士)¶
　　(官至禮部侍郎氏自為詩見志云誰云妾無夫妾/猶及見夫方殂誰云妾無子側室生兒與夫似兒)¶
　　(讀書妾辟纑空房夜夜聞啼烏兒/能成名妾不嫁良人瞑目黄泉下)¶
　林貞女(萬歴温州府志許配李全明全明卒悲慟踰/年誓不適人其兄叔統繼亡乃與嫂朱氏同)¶
　　(處一室氷操愈堅久之夫家迎養不可則使從子/岠歲時往拜氏苐於帷中嗚咽禮之後以夀終)¶
　朱元斗妻陳氏(萬歴温州府志年二十五夫亡誓守/不嫁茅屋二間不蔽風雨里人有强)¶
　　(娶之者先賂其夫之兄弟伺夜大風雨則以肩輿/偵門外欲奪之陳覺逃匿鄰家豕圏中事乃已績)¶
<pb:KR2k0044_WYG_215-12a>¶
　　(絍度日/以夀終)¶
　侯惟鑾妻張氏(萬歴温州府志年二十七夫卒其兄/㣲諷之張怒遂與兄絶侍婢進髻張)¶
　　(引刀截之誓不復髻以從/子廷弼為嗣夀八十一終)¶
　陳瑞妻吳氏(萬歴温州府志年二十七夫卒矢志自/守父母憐而勸之即引刀斷右指閉門)¶
　　(不復出/以夀終)¶
　阿釧(萬歴温州府志李傅之妾有艶姿傅妻陳氏生/子未朞而傅卒陳有異志輙勸止之有聞釧之)¶
　　(美者乃求陳兾并得釧陳宻許之釧覺泣告曰主/父有子何復從人陳不聽先行而盛遣人迎釧釧)¶
　　(度不能拒乃設酒饌醉飽其/人紿俟明日遂潛出投河死)¶
<pb:KR2k0044_WYG_215-12b>¶
　李槃妻盧氏(萬歴温州府志槃病氏自刺掌血和藥/家貧無以謝醫泣解耳環跪致之醫不)¶
　　(受槃病日劇潛焚香刲股肉以/進遂愈後槃卒氏絶飲食而死)¶
　施氏三節(萬歴温州府志方氏施恭諤妻年二十七/夫亡斷髪誓守子從梗妻孔氏年二十一)¶
　　(亦寡孫慈恩妻盧氏年/二十四復寡三世守節)¶
　楊良足妾林氏(萬歴温州府志林阿女嘉靖壬子扶/主母趙氏避寇白沙塘趙病足不能)¶
　　(前寇至舉刀斮趙阿女以身當之遂被重/傷且死猶問曰主母無恙乎語卒而絶)¶
　錢氏女(萬歴温州府志父名雁嘉靖戊午寇刦白石/女年十八與諸女走匿米篩洞中已而寇入)¶
　　(錢知事急乃躍下千仞/崖死事聞旌表復其家)¶
<pb:KR2k0044_WYG_215-13a>¶
　錢氏女(萬歴温州府志父名泳寇至泳與妻女俱被/執至龍泉潭女紿賊曰妾願從行盍釋我父)¶
　　(母乎賊喜聽之乃麾其父母亟去而身隨賊行至/合湖橋度父母已逺賊不能及乃躍投於水賊怒)¶
　　(以戈刄之死又黄顥女嫁南/經者遇賊投潭畧如錢女)¶
　徐某妻王氏(樂清縣志王諴女戊午歲倭至王欲避/之其夫玩㓂弗聼乃夜紉其衣襦附身)¶
　　(者為必死計次早登舟将發而寇至於是以兒/并首飾授其婢謂曰必活吾兒語卒自沉死)¶
　周思兼妻林氏(樂清縣志戊午賊掠村落氏與弟妹/走避之遙望見賊懼不免即以兒授)¶
　　(夫曰君抱兒去我輕身易遁耳/既前數步即自投於水而死)¶
　王崇瑞妻管氏(樂清縣志年二十三夫亡一子僅二/月守節十三年而寇至匿鹽窖中賊)¶
<pb:KR2k0044_WYG_215-13b>¶
　　(搜得驅之去堅拒不從賊怒磔殺之并其子又方/寛妻蔣氏陳文輝妻吳氏戊午乙未倭連至前後)¶
　　(各遇賊皆不/辱投河死)¶
　翁烈婦(萬歴温州府志其夫惰農也去而為兵六年/不返紡績自給及還欲嫁之弗從縊而死)¶
　李宗來妾馬氏(萬歴温州府志名阿梅宗来娶趙氏/生子守繼甫期而宗来卒外氏奪趙)¶
　　(志攜阿梅他適瀕行阿梅踰垣而避時年十九誓/志撫孤守繼補弟子員馬氏夀終守繼呈請守制)¶
　　(督學允所/請仍旌之)¶
　趙氏母女二節(樂清縣志王氏趙文珙妻年二十四/喪夫兒女俱在抱氏屛簮珥守志女)¶
　　(笄適李守腆年亦二十四而守/腆卒無子克繩母志守節云)¶
<pb:KR2k0044_WYG_215-14a>¶
　李氏二節(樂清縣志林氏李霞明妻年二十五夫卒/守撫二孤其姑蔡氏邦樵妻亦二十七守)¶
　　(志皆以/夀終)¶
　馮德新妻周氏　朱垕妻徐氏　　周見妻鄭氏¶
　林敘妻葉氏　　南昇妻林氏　　黄謹逸妻周氏¶
　盧季甫妻潘氏　周韶妻李氏　　方篆妻陳氏¶
　楊永儀妻余氏　李鵬妻南氏　　金權妻吳氏¶
　周弁妻屠氏　　梁宗稔妻朱氏　吳九成妻任氏¶
　侯守衡妻周氏　朱元壬妻方氏　郭鵬妻張氏¶
<pb:KR2k0044_WYG_215-14b>¶
　鄭篤妻陳氏　　黄一椿妻髙氏　陳鉅妻方氏¶
　朱恩妻王氏　　李岐妻髙氏　　焦明理妻鄭氏¶
　陳世雲妻林氏　翁慎妻柯氏　　連浼妻陳氏¶
　陳昭妻鄭氏　　張迎妻鄭氏　　陳倉佲妻倪氏¶
　錢頓妻葉氏　　吳九韶妻陳氏　陳璿妻林氏¶
　周鑰妻梁氏　　趙性簡妻葉氏　葉必燦妻余氏¶
　余雍妻南氏　　趙嗣汴妻錢氏　項必暹妻虞氏¶
　蔣助妻童氏　　周存厚妻余氏　朱聘妻陳氏¶
<pb:KR2k0044_WYG_215-15a>¶
　方豫中妻章氏　趙君寧妻董氏　周鐔妻呂氏¶
　陳星妻方氏　　金䇿妻趙氏　　蔣一澄妻盧氏¶
　林棟妻陳氏　　鄭輝妻王氏　　劉綽妻張氏¶
　髙爽妻胡氏　　王梅鼎妻潘氏　吳一規妻鄭氏¶
　陳旭志妻鄭氏　李紹新妻朱氏　方守僅妻施氏¶
　陳九英妻趙氏　趙應爵妻鮑氏　李慶所妻湯氏¶
　周允諳妻鄭氏　劉如川妻林氏　蔡鳳鳴妻趙氏¶
國朝¶
<pb:KR2k0044_WYG_215-15b>¶
　宋廷棟妻侯氏(題旌冊樂清貧家婦也年二十三夫/亡遺女二氏誓不二天勤䌟績以易)¶
　　(粟養姑訓二女長適士族撫猶子續夫後自居/孀足不踰闗隣里無識其靣者守節三十四年)¶
　朱尹邦妻金氏(題旌冊年二十四夫亡子未週歲家/貧有欲謀娶之者氏截髪自誓事姑)¶
　　(孝訓子嚴嘗為隣家織絍得值以供朝夕守節四/十九年  以上二氏俱雍正九年具題奉)¶
(㫖建坊旌/    表)¶
　趙存洵妻髙氏(温州府志于歸二載夫遘危疾氏登/屋龥天而夫已逝墜簷折足幾殞殮)¶
　　(夫後歸母家罄衣資以/遺内外子姪遂絶粒卒)¶
　吳德馨妻汪氏(温州府志順治間海寇掠南陽獲/氏脅以行大罵不從寇怒碎刄之)¶
<pb:KR2k0044_WYG_215-16a>¶
　趙應彩妻戴氏(温州府志海寇䧟縣城氏走匿雙瀑/潭為所獲氏紿賊下山至潭際躍入)¶
　　(水/死)¶
　東湖烈婦(樂清縣志不知其姓氏康熙十四年八月/閩寇亂避難山谷中遇寇掠至望萊橋投)¶
　　(水/死)¶
　趙君揚妻張氏(樂清縣志同夫避難鷄籠巖/遭掠至湖邊遂躍入水中死)¶
　趙氏二節(樂清縣志李氏適趙興敏年二十八而寡/子鼎爕長為諸生未㡬又卒媳陳氏年二)¶
　　(十六遺孫尚在襁褓姑媳/孀居課孫入泮俱以夀終)¶
　方世哲妻南氏　徐潮灨妻趙氏　趙興鵠妻包氏¶
<pb:KR2k0044_WYG_215-16b>¶
　支廷梅妻蔡氏　媳徐氏　　　　周道進妻萬氏¶
　盧君榮妻余氏　王謨妻陳氏　　趙君質妻李氏¶
　梁楨妻顧氏　　周王函妻董氏　谷慎甫妻王氏¶
　王伯曉妻葉氏　周罈妻吕氏¶
　　　平陽縣¶
　宋¶
　林孝婦栁氏(萬歴温州府志居莒溪善事舅姑姑殁/舅老而足苦瘡日為洗足傅藥久之痛)¶
　　(甚不可近㡬三年忽遇異人語之曰汝舅瘡惡苐/吸醋和藥吮之可活也孝婦如其言吮至數月果)¶
<pb:KR2k0044_WYG_215-17a>¶
　　(瘳後三子待聘待問待/舉皆貴顯年八十終)¶
　薛歸大妻林氏(萬歴温州府志林孝婦栁氏四世女/孫也自幼慕孝婦事母疾割股療之)¶
　　(長適薛三年而夫亡兄欲奪其志弗許/終身不出户姑病復割股和藥遂愈)¶
　元¶
　周元德妻郭氏(萬歴温州府志廣州人元德任歴山/縣尉因娶焉未幾元德卒無子其兄)¶
　　(弟强之再嫁不許遂攜夫骨及義女涉數/千里歸葬平陽孝事舅姑至正間旌之)¶
　陳彦道妻胡氏(蘇伯衡陳節婦傳年十九歸陳三年/生一子而彦道卒族人以再行風之)¶
　　(不動則强逼之婦曰我知之矣欲我他適而奪吾/之田爾田與節孰重即棄田以卑夫之族而日夜)¶
<pb:KR2k0044_WYG_215-17b>¶
　　(紡績以養姑育子銖積其餘以葬其夫子長聘宋/女為之室姑年八十乃終以禮喪葬嫠居五十一)¶
　　(年年七/十一)¶
　趙氏女(續文獻通考年二十未嫁為賊所/執紿賊取藏金自投於厠而死)¶
　孫信妻黄氏(兩浙名賢録至正十四年為賊所掠以/兜子舁之黄氏自墜於地時賊方焚燒)¶
　　(居民火甚熾/乃赴火死)¶
　周誠德妻陳氏(兩浙名賢録方明善攻平陽誠徳率/儀旅禦之戰敗與氏逃於邑之徑口)¶
　　(氏曰吾不能從汝去賊至必汚我乃自縊而/死誠德坎而瘞之賊至被執竟為明善所殺)¶
　明¶
<pb:KR2k0044_WYG_215-18a>¶
　潘氏二節(萬歴温州府志潘啓洪妻孔氏生子彰士/甫二歲而啓洪卒時孔年二十九誓不他)¶
　　(適及子壮娶鄭氏年二十五亦寡/撫子養姑成化間邑令王獻以聞)¶
　張宗惠妻孫氏(萬歴温州府志知書能文年二十四/宗恵疾篤氏哽咽嚙指出血為誓夫)¶
　　(卒奉姑侍疾經年靡間晝夜有讒於姑者姑怒之/終不自辨姑卒感悟嘗有詩曰良人夢入九泉深)¶
　　(妾在清河守至今夜雨青燈孤枕淚秋風素節百/年心不圖丹詔沽名譽誓作哀詞苦自吟白玉無)¶
　　(慚氷雪裡愁㸔明月㡬升沉時又有黄叔安/妻陳氏周朝宰妻龔氏俱以節著詔並旌之)¶
　李萬妻潘氏(萬歴温州府志萬故無子潘依於母家/其父議改適許廷寶既納幣矣潘一日)¶
　　(徧謁族之女婦若與别者衆莫測其意及期/潛自經於房中郡守李廷觀扁其門曰彰節)¶
<pb:KR2k0044_WYG_215-18b>¶
　王懷江妻陳氏(平陽縣志萬歴三十八年倭寇犯境/懷江挈家避難時氏年十九適懷江)¶
　　(甫二月姑栁氏老病至中途不能行氏懼牽累不/能兼脱泣謂夫曰速負母走無兩相悞懷江不忍)¶
　　(舍氏正色曰無母何以為人懷/江遂負母遁去氏即赴水死)¶
　吳氏三節(平陽縣志陳氏吳寳秀妻寳秀知南康府/萬歴己亥忤權璫被逮氏欲隨行不許因)¶
　　(歎曰向聞日者言夫子今嵗當遘大難有刑剋可/免今我一死可解厄矣夜潜自經百姓聞而哭泣)¶
　　(天啓初詔遣官諭祭贈恭人南康及本邑各建專/祠祀之林氏湯氏皆寶秀妾被逮時陳語二妾曰)¶
　　(夫子䝉難吾義當相從地下惟此藐孤兩人其善/撫之二氏曰諾乃共攜孤歸里後寶秀生還未及)¶
　　(期卒二氏相誓死守紡績拮据撫/育三子督學冇成崇禎年旌表)¶
<pb:KR2k0044_WYG_215-19a>¶
　王氏二節(舊浙江通志王子修妻陳氏年二十三夫/亡矢守撫孤大蔭娶媳周氏年二十五生)¶
　　(子元美甫六月而大蔭亦亡堅貞如姑奉㫖建/世節坊表之陳氏夀八十四周氏夀八十七)¶
　鄭氏二節(平陽縣志孔氏鄭尹祥妻年二十而夫死/長子秉賢甫三歲次子秉升方娠六月氏)¶
　　(矢志堅貞敎誨成立後秉升早逝婦陳氏年二十/二生二子豫誠豫義俱幼亦苦志完節俱以夀終)¶
　陳煥章女(平陽縣志居八都年十五手抱幼弟/避亂草莽中寇将近棄弟投河而死)¶
　劉瑞昭妻徐氏(平陽縣志年十七適瑞昭甫三載夫/死無嗣氏守志不嫁其父徐白病篤)¶
　　(慮氏不能終志呼而試之氏堅誓靡他白因取床/頭劍授之題其匣曰霜劍原有匹靈光射牛斗雄)¶
　　(者化為龍雌者長相守氏泣拜/受劍隨身不離數十年如一日)¶
<pb:KR2k0044_WYG_215-19b>¶
　朱國祚妻許氏(平陽縣志居坡南遇亂聞寇/至端坐草堆舉火自焚死)¶
　鄭景陽妻陳氏　杜秉廉妻林氏　章維初妻陳氏¶
　張元積妻葉氏　周世彦妻林氏　周朝敬妻伍氏¶
　王國賢妻鮑氏　馮一鰲妻劉氏　范彦卿妻陳氏¶
　伍列爵妻宋氏　吳翰芳妻劉氏　曹廷卿妻陳氏¶
　伍貞善妻陳氏　馮德懋妻李氏　宋大敬妻陳氏¶
　張履雍妻沈氏　夏茂之妻施氏　應思堅妻曽氏¶
　黄一鳶妻應氏　蔡之俊妻黄氏　孔興國妻唐氏¶
<pb:KR2k0044_WYG_215-20a>¶
　周貞儒妻程氏¶
國朝¶
　陳鯤妻黄氏(題旌冊年二十七而寡截髪自矢足跡/不出户日夜勤織絍銖積以葬舅姑及)¶
　　(夫撫幼孤成立守節三十餘年康熙五十六年具/題奉)¶
(㫖建坊旌/    表)¶
　曹調元妻林氏(題旌冊年十八夫亡家貧子幼苦/節四十一載事姑孝課子有成)¶
　王仁妻程氏(題旌冊年二十九夫亡事/舅撫孤守節三十八年)¶
　陳博妻鮑氏(題旌冊二十八歲夫亡事祖姑撫二子/守節三十七年  以上三氏俱雍正六)¶
<pb:KR2k0044_WYG_215-20b>¶
(㫖建年具題奉/    坊旌表)¶
　陳郁妻吳氏(題旌冊年二十七夫亡欲以身殉姑泣/諭曰姑老子幼惟爾是依奈何言死於)¶
　　(是紡績奉姑撫子姑疾衣不解帶/姑殁哀毁盡禮守節一十八年卒)¶
　施鍾篆妻白氏(題旌冊年二十六夫亡二子在襁褓/上有舅姑氏生養死葬無失禮敎子)¶
　　(義方守節五十五年卒/具題奉)　(以上二氏俱雍正七年/)¶
(㫖建坊旌/    表)¶
　王朝泰妻金氏(題旌冊年二十三夫亡勤十指以葬/夫舅姑老而多病氏殫心奉事撫遺)¶
　　(孤敎養兼至守/節二十八年)¶
<pb:KR2k0044_WYG_215-21a>¶
　伊師益妻杜氏(題旌冊年二十六夫亡葬舅姑/及夫盡心課子守節四十四年)¶
　夏咸泰妻王氏(題旌冊年十九歸咸泰咸泰遊學瑞/安客死氏于歸僅兩月耳聞訃親往)¶
　　(視殮剪髪截指誓死無他時舅姑在堂旁無伯叔/氏事之甚孝立繼承祧守節至二十七歲而卒)¶
　余上棟妻陳氏(題旌冊年二十七/舅姑撫子守節二)　(亡奉/五年)¶
　張一純妻應氏(題旌冊年二十七夫亡家貧三子俱/幼氏奉舅姑菽水及三子讀書脩脯)¶
　　(皆辛勤十指所出/守節三十九年)¶
　張球妾金氏(題旌冊年二十九夫亡生一子氏紡績/以事其嫡適遭閩變流離失所而清操)¶
　　(不易敎子成立/守節四十二年)¶
<pb:KR2k0044_WYG_215-21b>¶
　鄭國良妻陳氏(題旌冊年二十五夫亡家貧依叔同/居足不出户訓子孫皆為諸生守節)¶
(㫖建四十六年/    坊旌表)　(以上七氏俱雍正八年具題奉/)¶
　李應官妻吳氏(題旌冊樂清人徙居平陽順治五年/八月山寇肆横氏年二十九被掠度)¶
　　(不能免乃擲釵飾餌賊賊爭取之遂乘間投江死/應官在玉甑峯夢婦泣曰吾已至蕭家渡矣亟歸)¶
　　(求尸果得之渡口逆流/四十里經十日靣如生)¶
　吳元鼎妻林氏(題旌冊年二十一夫亡遺孤在抱氏/持家勤儉敎子有法營築祖墓及夫)¶
　　(墓畢生勞苦臨殁語其子若孫曰吾今日始可無/媿矣願汝曹無忘吾志守節五十四載卒年七十)¶
(㫖建五旌以上二氏俱雍正九年具題奉/    坊  表)¶
<pb:KR2k0044_WYG_215-22a>¶
　陳其文妻戴氏(題旌冊年二十八夫亡事舅姑孝又/十年舅姑相繼卒鬻衣飾為含殮費)¶
　　(銖積女紅所入營葬三棺撫子廷魁/長命之力田自給守節二十三年卒)¶
　伍可珍妻鄭氏(題旌冊年二十七夫亡舅姑老子幼/紡織以供甘㫖舅姑没竭蹷營窀穸)¶
　　(幷祔其夫敎子讀書有成守節三十年/氏俱雍正十二年具題奉)　(以上二/)¶
(㫖建坊旌/    表)¶
　楊希華妻陳氏(平陽縣志居新陡門康熙十八年五/月海寇登岸希華一家三口被掠寇)¶
　　(以刄加氏頸逼令就/汚氏大罵遂遇害)¶
　李國楨妻蔡氏(平陽縣志年二十二夫亡遺姙生女/氏泣血三載蓬首垢靣以矢靡他父)¶
<pb:KR2k0044_WYG_215-22b>¶
　　(及姑憐其無依微探其意氏曰吾所以未亡至/今者為女方乳哺耳今可從夫地下矣潛自經)¶
　夏應章妻李氏　林起鵬妻應氏　丁汝奎妻蔡氏¶
　施啓北妻許氏　孔瓚妻劉氏　　蘇文璲妻王氏¶
　潘錦妻張氏　　鄭廷臣妻蘇氏　陳于侯妻馮氏¶
　華廷璋妻蒋氏¶
　　　瑞安縣¶
　元¶
　金幼芳妻髙氏(蘇伯衡金貞婦傳瑞安人年二十六/平陽金幼芳娶以為婦明年生子暉)¶
<pb:KR2k0044_WYG_215-23a>¶
　　(暉生七月而幼芳卒金故平陽富家盜起海上其/家瀕海焚掠無遺繼以軍興盡賣其田以充供億)¶
　　(是時方明善周從道日事兵爭婦煢煢一身襁負/暉竄匿山谷間紡績以自給艱苦之状人所不忍)¶
　　(見或勸之擇所從婦曰我足一踐金氏門知死金/氏而已與其隳節幸生孰若死飢寒死兵革也暉)¶
　　(長八歲日夜策/勵之以底於成)¶
　吳璟妻林氏(宋濓賢母傳瑞安吳欽子璟娶縣人林/廉懐姙九月璟以病死後三十日生一)¶
　　(子誓撫遺孤以不墜其家後六年寇盜蠭起市魁/都伯各聚農為兵陽號保障陰則倚藉為奸有利)¶
　　(吳氏多貲欲奪廉之志亷年二十有餘善自閉拒/不可撼遂有謀殺其孤者亷懼棄家挟孤而遁擇)¶
　　(鄰境大山匿焉艱險備嘗室如懸罄無絲毫懟怨/惟飭厲其子以力學無有寒暑晝夜年三十九卒)¶
<pb:KR2k0044_WYG_215-23b>¶
　　(子名荃/為大儒)¶
　明¶
　胡文璩妻季氏(萬歴温州府志名貞年二十六夫亡/既而夫之父叔亦亡家務悉總於貞)¶
　　(貞上奉祖姑下撫二孤祖姑年髙多病貞左右扶/持藥必親嘗姑亡殯葬如禮夀一百五歲𢎞治戊)¶
　　(申旌/表)¶
　陳貞女(萬歴温州府志名盼陳德升女幼許配隣子/既而隣子有盜行女不肯嫁父母欲改適之)¶
　　(不從及隣子殁家人委曲諭勸終不聽獨居一室/室後有一井朝夕自汲不飲他水以示志也𢎞治)¶
　　(間纂修實録事聞史氏論曰知夫之無行而不嫁/者守身之義夫死而終不嫁者愛夫之仁仁義兼)¶
<pb:KR2k0044_WYG_215-24a>¶
　　(盡允為/烈女)¶
　胡廷相妻陳氏(萬歴温州府志嘉靖壬子夏海寇犯/境時廷相卧病閭巷悉奔竄氏扶夫)¶
　　(出門至滴水巖遇賊驅之行氏罵賊賊睹其姿不/忍加刄遂負氏於背氏大號嚙賊耳賊怒以刀剖)¶
　　(其腹而死賊去乃得殯未幾夫/亦卒鄉人賻財合葬於篔簹山)¶
　呂寛妻徐氏(瑞安縣志名還貞寛有文譽其父以還/貞妻之踰五年寛卒還貞年二十五哀)¶
　　(慟殊絶舁棺於卧室晝夜寝處其旁晨具沃盥巾/櫛設蔬饌陳衣服若事生儀至晩乃徹毎哭必曰)¶
　　(先生聞者俱為動容形容不飾麻服終身以姪/為嗣尋姪亦卒有司給廢寺田周之後以夀終)¶
　陳一鶚妻夏氏(瑞安縣志瑞安所軍夏育女年十八/歸一鶚一鶚織屨為生家故貧娶三)¶
<pb:KR2k0044_WYG_215-24b>¶
　　(月病癩數年轉劇謂氏曰吾貧病若此汝不如他/適兩得其所氏堅拒不從益操作奉養不倦後一)¶
　　(鶚死於疫氏無措奔母家求殯殮母家懼染疫閉/門辭之號泣歸抱所生女投井死邑令吳養忠親)¶
　　(臨奠之且為/舉三喪焉)¶
　林氏三節(温州府志徐氏林大壮妻年十九夫亡子/守身前配出也徐撫如己出有勸其再嫁)¶
　　(者厲色拒之孀居五十年卒守身娶陳氏年二十/九守身卒陳矢志無二後其家日落陳氏拮据奉)¶
　　(姑課子年七十三卒陳氏生五子長得昭娶江氏/亦二十五歲而寡子増彩方四歲増志僅踰月江)¶
　　(誓守益篤姑遘疾五載奉侍湯藥/寒暑不倦一門世節題旌建坊)¶
　秦益蕃妻林氏(瑞安縣志歸秦甫期而秦亡氏年二/十一無子夫弟生子二撫其一為夫)¶
<pb:KR2k0044_WYG_215-25a>¶
　　(後明末家人議徙避村堡氏自經死初氏自夫没/凡櫛有遺髪指有落爪皆拾而函之死盖其素定)¶
　　(也/)¶
　卓朝賓妻胡氏　季致中妻丁氏　蔡建夫妻王氏¶
　周尚志妻曹氏　周朝宰妻龔氏　尤性妻黄氏¶
　陳恒濟妻葉氏　李時信妻林氏　金都妻鄭氏¶
　鮑潘妻蘇氏　　季時登妻林氏　孫子龍妻王氏¶
　左某妻何氏　　林中端妻李氏¶
國朝¶
<pb:KR2k0044_WYG_215-25b>¶
　王兆琰妻陳氏(瑞安縣志康熙己未三月海寇登岸/掠子女陳年二十八賊驅以行誓死)¶
　　(不從羣賊曵至五六里許髪盡/落将近賊艘罵益厲賊怒刄之)¶
　　　泰順縣¶
　元¶
　吳子友妻王氏(萬歴温州府志庫村人今屬泰順年/十九適子友踰年子友卒遺腹生子)¶
　　(泰和矢志不二泰和稍/長督令勤學後登第)¶
　明¶
　王維讓妻吳氏(萬歴温州府志年二十一夫亡遺腹/生子志淵誓志守節事舅姑葬祭盡)¶
<pb:KR2k0044_WYG_215-26a>¶
　　(禮敎子克家夀七/十五嘉靖年旌)¶
　曽文業妻張氏(萬歴温州府志年二十八夫亡誓無/他志舅疾篤氏割股和藥進之愈姑)¶
　　(病復割右股暈地救甦和粥/進姑姑復愈年八十餘卒)¶
　林啇妻董氏(温州府志夫亡遺一子伯叔逼之改嫁/氏曰吾夫止有此一綫吾去此子無生)¶
　　(理矣截髪不從復以子寄養母/家以逺害勤苦自給子卒成立)¶
　林文白妻包氏　張鎦妻繆氏　　林哲妻朱氏¶
　吳儒妻包氏　　鮑絿妻董氏　　鮑杉妻徐氏¶
　林𤾉妻徐氏　　王良仕妻魏氏　潘廷珂妻陳氏¶
<pb:KR2k0044_WYG_215-26b>¶
國朝¶
　張聨標妾傅氏(泰順縣志年方笄從夫令羅陽時山/寇䧟邑氏被拘於偽營賊渠令小卒)¶
　　(百計誘之不從一夕擁至渠前令諸賊環刃以/待詰其死與生孰願氏終不屈遂繯其刃以死)¶
　周氏二節(泰順縣志劉氏周家偉妻家偉殁劉年二/十六遺孤奕燈纔四歲劉毁容茹苦勉子)¶
　　(力學苦節數十年長孫王郊弱冠殀孫媳年/十九亦氷蘖自守善事舅姑越十五載而卒)¶
　潘氏二節(泰順縣志夏氏潘仲槐妻林氏潘仲李妻/仲槐仲李俱早世時夏年二十六林年二)¶
　　(十九共天靡他勤紡/績歴艱辛撫孤成立)¶
　潘世志妻夏氏　胡大詩妻林氏　夏茂梓妻張氏¶
<pb:KR2k0044_WYG_215-27a>¶
　王煒妻梅氏　　髙聨霞妻夏氏　梅元棣妻林氏¶
　王立經妻周氏　胡大溥妻葉氏　饒宗烈妻吳氏¶
　包茂貞妻何氏　王念臣妻葉氏¶
　¶
　¶
　¶
　¶
　¶
<pb:KR2k0044_WYG_215-27b>¶
　¶
　¶
　¶
　¶
　¶
　¶
　¶
　浙江通志卷二百十五¶
