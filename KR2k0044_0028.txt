# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.362071
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二十六
<pb:KR2k0044_WYG_025-1a>¶
欽定四庫全書¶
　浙江通志卷二十六¶
　學校(二/)¶
　　嘉興府¶
　嘉興府儒學(在府治/西北)　𢎞治嘉興府志舊有廟在天¶
　　星湖上唐開元二十七年建廟後有學室宋太平¶
　　興國二年錢氏納土知州安徳裕立學祥符二年¶
　　知州耿肱移於望雲門内西偏崇寜元年知州錢¶
<pb:KR2k0044_WYG_025-1b>¶
　　遹改建至元嘉禾志建炎兵火移於州治東即故¶
　　禮賔館為之紹興壬戍知州方滋於通越門内立¶
　　學(張嵲重建嘉興府儒學記紹興壬戍右奉議郎/直秘閣知州方滋言郡學簡陋前臨河渠旁迫)¶
　　(治所喧囂混淆大失古人處士於燕閒之義請更/諸舊基以詔令從事四月壬午上尚書省禮部以)¶
　　(為宜下其事於州乃審曲面勢計間楹量功庸慮/財用練日庀事作殿於前築堂於後齋宿有所絃)¶
　　(誦有舍歩橺周垣門庖湢浴莫不備具先是學無/典籍乃市書於四方貯之以庫而謹其出内為屋)¶
　　(凡七十冇三間以六月乙亥始事以十月庚申告/成邦士大夫郡儒逰士耆稚畢㑹仰瞻歎息咸多)¶
　　(太守/之義)𢎞治嘉興府志淳熙四年知州吕正已建御¶
<pb:KR2k0044_WYG_025-2a>¶
　　書閣嘉定十一年知軍府岳珂改建廟學經營未¶
　　就十三年知軍府鄭定落成(袁燮/為記)紹定二年知軍¶
　　府莫叔益重建觀頤堂(黄夢高/為記)端平二年知軍府¶
　　趙與□建御書閣寳祐丁巳郡守謝堂闢大門疏¶
　　潢池創講堂改建觀頤堂於東(張鎮/為記)元至元丙戍¶
　　陳紹在徐碩等改御書閣曰尊經閣(徐碩/為記)大徳三¶
　　年總管辛仲寳重建廟學十一年敎授孔演學正¶
　　趙由漳學録沈徳華嗣葺(牟巘/為記)至順二年達嚕噶¶
<pb:KR2k0044_WYG_025-2b>¶
　　齊巴扎崇建大成殿㦸門兩廡(張采/為記)嘉興府圖記¶
　　至正二十三年知府陳宗義闢地重修(徐一夔/為記)𢎞¶
　　治嘉興府志明洪武二十七年參議李文華重建¶
　　明倫堂於舊基宣徳間巡撫大理卿胡槩重修建¶
　　四齋正統二年知府黄懋購地移建明倫堂號房¶
　　饌堂射圃(按陳循記内/作正統九年)嘉靖浙江通志成化十八¶
　　年知府徐霖増建學舍萬歴嘉興府志嘉靖二十¶
　　七年郡守趙瀛大加修治嘉興府志萬歴初知府¶
<pb:KR2k0044_WYG_025-3a>¶
　　李橡三十九年知府吳國仕崇禎十三年訓導吳¶
　　祖稷重修¶
國朝順治十三年郡守史載修(譚貞黙/為記)康熙十六年知¶
　　府盧崇興敎授姜廷櫸重建明倫堂啟聖祠(姜廷/櫸為)¶
　　(記/)十七年訓導范光燮重建饌堂五十五年知府¶
　　吳永芳重修次年移名宦鄉賢祠於㦸門西建文¶
　　昌閣於學東¶
　　射圃(在文/廟西)名官祠(祀高史君以/下七十六人)鄉賢祠(祀陸贄以/下二百三)¶
<pb:KR2k0044_WYG_025-3b>¶
　　(十/人)¶
　　宣公書院(在府/治北)　明一統志元至正間建(劉基宣/公書院)¶
　　(碑嘉興郡學舊有宣公祠其詳見於吕公祖謙之/記而郡城之東鴛湖上又有宣公書院其地有橋)¶
　　(曰宣公橋故老相傳宣公實生於此故於此立祠/以祀公至宋景定癸亥始以祠堂為書院丙子之)¶
　　(嵗書院延燎於兵而公像故存衆白郡迎於太初/堂因以堂為書院大徳九年濟南趙魯為山長病)¶
　　(其簡陋始改作之其詳見於牟公巘之記自是城/東故址遂廢為墟泰定中有僧以賄請佃而建庵)¶
　　(焉後至元二年庵災地復於書院是嵗六月其僧/復創庵如故山長雖爭之弗能得也至正十四年)¶
　　(宣徽院判海岱劉公貞為嘉興路總管至則首治/學校之闕欲新之而地隘弗稱乃用推官方君道)¶
<pb:KR2k0044_WYG_025-4a>¶
　　(壑言命所司督其僧撤庵歸地復建書院其中為/先聖廟兩廡儀門東西禮亭櫺星之門具焉其西)¶
　　(為宣公祠祠西為室東鄉以祀郡之賢其外為三/門廟東為講堂其前軒仍舊扁曰仁義之堂以藏)¶
　　(宣公奏議謂其言無非仁義也西齋以延師敎弟/子又増買蕩地若干畝以益禀膳庖㕑倉溷各得)¶
　　(其所將成而公改除海道萬户於是以属之方君/方君力贊成之經始於至正十四年四月竣事於)¶
　　(十五年/二月)明大理卿胡槩知府黄懋皆重修¶
　　仁文書院(在三/墖東)　嘉興府志萬歴中推官曹光徳¶
　　建(久/圮)¶
　　鴛湖書院(在郡/學東)　嘉興府志康熙五十八年郡守¶
<pb:KR2k0044_WYG_025-4b>¶
　　吳永芳建¶
　嘉興縣儒學(在縣/治東)　至元嘉禾志舊有廟在縣西北¶
　　後廢附於州學縣學址更為郡社壝宋咸淳五年¶
　　令張抃以西城舊驛舍為縣學(梅應發/為記)嘉興府圖¶
　　記元至正間縣尹陳伯顔新之(陳達/為記)𢎞治嘉興府¶
　　志明洪武六年重修(陳世昌/為記)宣徳二年廵撫胡槩¶
　　命知府齊政知縣趙良大建禮殿明倫堂改建櫺¶
　　星門正統十一年知府黄懋復廣民居増號房官¶
<pb:KR2k0044_WYG_025-5a>¶
　　舍嘉靖浙江通志嘉靖十四年徙今所(姚淶遷建/嘉興縣儒)¶
　　(學記學僻在城西規模隘陋侍御張景按涖是邦/有司言易以興聖寺公亟命行之時大叅洪主方)¶
　　(僉憲焦伯升胥贊其役督學徐子升相與成之檄/郡守鄭南金邑令黄獻可身綜厥事乃改寺殿為)¶
　　(文廟殿左右為兩廡即其重門為㦸門其外門為/櫺星門遷明倫堂於廟之東鑿堂前地為池遙與)¶
　　(天星湖相映建尊經閣於池東南池左右為東西/二齋廟之後堂仍而葺之為啟聖祠堂之後新建)¶
　　(敬一亭經始於乙未之/冬落成於丙申之春)萬歴嘉興府志嘉靖三十¶
　　三年明倫堂毁知府劉慤新之嘉興府志萬歴二¶
　　十四年令陳儒新大成殿(許應逵/為記)崇禎十一年明¶
<pb:KR2k0044_WYG_025-5b>¶
　　倫堂毁令羅炌重建并修大成殿兩廡儀門十三¶
　　年訓導孫肇元起聯奎樓廣學前道¶
國朝順治十三年知縣張厥修修廟廡㦸門康熙六年¶
　　知縣金鏞改修明倫堂儀門十三年知縣梁沖霄¶
　　修啟聖祠儀門二十一年知縣何誌重修明倫堂¶
　　聯奎樓四十四年知縣陳大宏修大成殿未完五¶
　　十四年知縣徐岱成之(徐鳳池/為記)五十六年徐岱修¶
　　明倫堂¶
<pb:KR2k0044_WYG_025-6a>¶
　　射圃　名宦祠(附府/學)鄉賢祠(附府/學)社學(五所一在/東津四在)¶
　　(各/鎮)¶
　秀水縣儒學(在縣/治東)　𢎞治嘉興府志明宣徳五年吏¶
　　部員外郎李亨闢基七年户部侍郎成均命同知¶
　　孟迪建明倫堂及後堂明年復建大成殿暨兩廡¶
　　二齋櫺星㦸門萬歴秀水縣志正統十年知府黄¶
　　懋増建文昌祠及號舍景泰二年知府舒敬造膳¶
　　堂庖湢舍三年僉事陳永造櫺星門觀徳亭五年¶
<pb:KR2k0044_WYG_025-6b>¶
　　知縣童暉立射圃嘉興府志天順四年知縣莊徹¶
　　易櫺星門以石重新兩廡明倫堂膳堂二齋建退¶
　　居舍(林文/為記)萬歴嘉興府志成化十九年知府徐霖¶
　　闢學之東建鳴陽門嘉靖戊申知府趙瀛浚河閼¶
　　廓侵地萬厯二十四年知縣李培建尊經閣(陳懿/典為)¶
　　(記/)¶
國朝順治十四年知縣賈曽康熙四年巡道上官鑑十¶
　　二年知縣李見龍敎諭李文華先後葺建康熙十¶
<pb:KR2k0044_WYG_025-7a>¶
　　七年訓導袁日華復正誼齋十九年敎諭范正輅修¶
　　四十一年布政使趙申喬檄知縣于勛重建明倫堂(姜/橚)¶
　　(杜臻/為記)五十三年知縣吳楷芝重建啟聖祠五十六年¶
　　知府吳永芳知縣丁兆啟重建大成殿兩廡櫺星門¶
　　射圃(在學/南)名宦祠(附府/學)鄉賢祠(附府/學)社學(五所一在北/營四在各鎮)¶
　　聞湖書院(在聞/家湖)　秀水縣志明嘉靖中叅議沈謐¶
　　構以祀王陽明¶
　嘉善縣儒學(在縣/治西)　𢎞治嘉興府志明宣徳五年始¶
<pb:KR2k0044_WYG_025-7b>¶
　　立學基知府齊政募邑民陸坦建大成殿(黄澤新/建嘉善)¶
　　(縣儒學記宣徳庚戍春大理卿胡公廵撫東南以/嘉興府地廣民衆賦税浩繁釐其地别立縣治分)¶
　　(理焉遂聞於朝許之曰嘉善凡新邑制度所宜有/者咸創置如式乃以學校在所當先因區畫廟學)¶
　　(位於邑之西姑就王益來典敎事謀諸邑之令佐/始構明倫堂而禮殿廡齋尚缺又明年莆田林勤)¶
　　(分敎來兹四顧榛蔓惟巋然一堂大懼弗稱適知/府齊政至邑勤以書白之政念工鉅費繁不欲徴)¶
　　(諸細民也邑之巨姓曰陸坦者慨然捐白金三百/有竒市材陶甓鳩力僝功而禮殿是營其崇四十)¶
　　(六尺修如崇而殺其八廣如崇而加其七經始於/是年九月落成於次年四月匠師工傭則有司給)¶
　　(其直人喜其成/而不知其勞也)正統六年知縣李遜建後堂成化¶
<pb:KR2k0044_WYG_025-8a>¶
　　八年同知楊冠募富民建明倫堂及兩齋後堂萬¶
　　歴嘉興府志成化十九年知縣江貴新門廡㕑庫¶
　　饌堂號舍萬歴嘉善縣志𢎞治九年知縣吳傑訓¶
　　導王緒増葺嘉興府志𢎞治十一年知縣劉子厲¶
　　縣丞潘瑜先後増號舍及神㕑牲房(程楷/為記)¶
國朝康熙十一年知縣莫大勲敎諭任雲蛟増修三十¶
　　六年學使鄭開極檄知縣徐現麟修五十三年邑¶
　　人錢煐五十八年知縣孫錦修¶
<pb:KR2k0044_WYG_025-8b>¶
　　射圃(在明倫/堂西)名宦祠(祀洪皓以下/一十八人)鄉賢祠(祀陸䞇/以下五)¶
　　(十七/人)社學(六所一在思賢書院一/在慈雲寺四在各鎮)¶
　　戴氏義塾(在郡城東北黄溍戴氏義塾記嘉興郡/城東北六十里曰白牛鎮居人數百家)¶
　　(為其鄉之望者曰暘谷處士戴氏患鎮學之弗立/而後生小子無所受敎規創義塾以私淑乎里人)¶
　　(有志未遂而没後二十年其子曰光逺字君實始/因其經畫之素度地於鎮東若干歩廣袤可二十)¶
　　(畝而贏程土物畧基址考正面勢召匠簡材揆日/興作先聖先師之殿峙其中論堂踞其後齋廬翼)¶
　　(其旁䆳廡穹門下至庖湢庫庾直舍之属為屋總/四十有五間圖史之藏什器之須纖悉畢備周以)¶
　　(繚垣環以幽篁佳木花徑成蹊而瀦其流泉為芰/荷菰蒲之區又十畝不啻起至正六年八月訖七)¶
<pb:KR2k0044_WYG_025-9a>¶
　　(年十月告成八年春二月乃延儒師招來學用仲/丁行舍菜之禮退即講席俾序進而請業焉四齋)¶
　　(職敎者各一人生員恒百五十人割上腴之田五/百畝以贍之既成前人之志又將有以昭示後人)¶
　　(而圖其永久於是慈谿黄伯成以高文宿徳主領/敎事伻來求予記之予聞昔人有言惠有術也養)¶
　　(有道也惠不在豐而在乎不費養不在大而在乎/不窮戴氏父子其深知夫惠之之術養之之道乎)¶
　　(古者五家為比比五為閭門側之堂為塾大夫士/年老不仕者為左右師而閭中之子弟學焉今之)¶
　　(義塾猶其遺意若夫屋室之多則不止於門側之/兩堂學徒之盛則不止於閭中之子弟是皆非古)¶
　　(之所有其為恵也豐矣古者歩百為畝為一夫之/私田今俾以田五百畝則十家之産也而況今一)¶
　　(畝為歩至二百四十則又不止十家之産而已是/則出於古之所無其為養也大矣天之生人也莫)¶
<pb:KR2k0044_WYG_025-9b>¶
　　(不賦以仁義禮智之性因其根心者使之尊師取/友而日趨於善逮夫深造自得皆其本然之固有)¶
　　(初非損於此而益於彼斯不亦惠而不費乎物之/聚也有數而其用也易耗雖封君之富欲以萬鐘)¶
　　(為子弟之養尚恐廪人之粟有時而弗繼今乃使/之因地之利嵗取之而弗竭利於今者有以施及)¶
　　(於後斯不亦養而不窮乎葢設敎必有先後次第/此特導以㓜學之節而養其良知之本云爾他日)¶
　　(而以俊選論於鄉以賢能登於天府授之以政將/見利澤之加於人為惠益豐為養益大戴氏父子)¶
　　(之功奚獨善於一鄉而止乎按郡乗宋名臣陳公/舜俞其地人也舉進士應制科皆在前列以山隂)¶
　　(宰召試館職不就而上書力詆青苖法忤執政意/謫為監當官公以直道自信無所回撓每跨犢往)¶
　　(來山中自號白牛居士遂以名其故里諸生息斯/㳺斯仰企前修儀刑未逺誠有所感慕而興起安)¶
<pb:KR2k0044_WYG_025-10a>¶
　　(知無如公者生於其間戴/氏父子且與之同不朽矣)¶
　　陸氏義塾(在汾/湖)　嘉興府圖記宣徳中陸垣建(曽/鶴)¶
　　(齡/記)¶
　　思賢書院(在縣/治東)　萬歴嘉興府志正徳間縣丞倪¶
　　璣建¶
　　鶴湖書院(在北/門外)　舊浙江通志明崇禎中知縣李¶
　　陳王建¶
　海鹽縣儒學(在縣治/西南)　至元嘉禾志舊在縣東宋太¶
<pb:KR2k0044_WYG_025-10b>¶
　　平興國中主簿攝縣事石知一建景徳二年令翁¶
　　緯移縣南重建嘉祐八年令褚珵立學於東南(自/為)¶
　　(記/)紹興十五年令徐光實新之(李正民/為記)乾道二年¶
　　令劉銓遷於縣南淳熙十五年邑丞李直養新廊¶
　　廡紹熙元年李自丞遷令修大成殿立小學置書¶
　　籍祭服嘉靖浙江通志元元貞五年陞州學知州¶
　　趙孟貫徙今所(陳旅/為記)至元元年知州陳某作大成¶
　　樂(黄溍海鹽州新作大成樂記古之釋奠折爼升/觴而已其為禮也略故其用樂之始莫得而詳)¶
<pb:KR2k0044_WYG_025-11a>¶
　　(記曰凡釋奠者必有合也説者或以合為合樂然/則釋奠之有樂其出於古歟若其音節器數則自)¶
　　(漢儒未嘗言之前史所載元嘉之六佾特施於太/學開元之宫懸僅設於兩京政和造雅樂名大晟)¶
　　(始頒行於天下而紹興著令郡邑釋奠其樂三成/葢至是而州縣學有事於先聖先師無不用樂者)¶
　　(矣國家有因有革存其聲音物器之舊而變其稱/號以新一代之觀聽其所謂大成樂是也海鹽昔)¶
　　(為縣時既立學而廟祀孔子逮版圖入職方朝廷/以其地大人夥易縣為州而廟學之制猶循其故)¶
　　(禮具而樂缺有司以吏議所不責久置不講至元/元年夏四月陳侯某來知是州首務興舉學政問)¶
　　(其籍則為士者百家為田者萬畝問其春秋之事/則有牲幣而無樂侯為之惕然與僚佐諸儒共圖)¶
　　(之僉言儀真有周君者善樂事老而不仕寓迹於/雲間欲正雅樂非君不可侯即俾持書幣迎致焉)¶
<pb:KR2k0044_WYG_025-11b>¶
　　(君曰樂以導和不和不足為樂僕觀江淮間所用/樂雜出於伶人賤工之手器不中法音不中律左)¶
　　(右高下參差混淆惡足以致和哉茍徒損厚費而/飾虚文僕弗為也侯曰作樂以和神惟君言是聽)¶
　　(君乃為考其數度齊量範金為鐘而協以古律管/彼此適均吹其律而鐘自應至於琴瑟亦悉自制)¶
　　(惟笙磬之属擇善工使受指畫而為之集諸生三/十有二人敎之肄習而以明年春二月上丁合奏)¶
　　(焉在列者無不欣豫於是敎授陳陽翁以狀來属/予書於麗牲之石用垂永久葢古之設敎莫重於)¶
　　(樂非止用於釋奠也侯之於樂不但欲辨其鏗鏘/又必求通其義者相與討論之可不謂知所本乎)¶
　　(諸君子從侯修其時事周旋升降於堂序之間必/有聞其樂知其徳而鼔舞於鳶飛魚躍之下者矣)¶
　　(是舉也有功於敎其道甚大非/徒備其闕典而已可無書乎)明復為縣學𢎞治¶
<pb:KR2k0044_WYG_025-12a>¶
　　嘉興府志正統十二年知縣曽昌建神㕑牲房萬¶
　　歴嘉興府志景泰四年敎諭王恭改建門樓於東¶
　　南海鹽縣圖經明倫堂成化中知府楊繼宗重建¶
　　(張寜/為記)𢎞治海鹽縣志成化十二年知縣徐朴重建¶
　　大門嘉興府圖記嘉靖辛卯知縣夏浚新之嘉興¶
　　府志萬厯五年知縣饒廷錫建㑹講堂天啟初知¶
　　縣樊維城修¶
　　射圃(在櫺星/門東南)名宦祠(祀李諤以下/二十五人)鄉賢祠(祀干寳/以下六)¶
<pb:KR2k0044_WYG_025-12b>¶
　　(十九/人)社學(在縣/治東)¶
　　馮氏義塾(在縣治東徐一夔馮氏義塾記海鹽縣/治之東十有八里地曰砂腰實斥鹵之)¶
　　(處馮氏世居焉大厯中有號梅軒處士者病其鄉/閭無講學之地創為閭塾殿堂齋廡如學校而以)¶
　　(田百畝入於塾擇勤敏者掌之以其所入延士之/有學行者為塾師使馮氏與其鄰里之子弟入學)¶
　　(於塾且給之餐後至元初知州事趙侯孟貫義之/署為馮氏義塾至正初塾燬於兵其子更作之而)¶
　　(禮殿未備㑹官府計田以賦而塾有田不能獨貸/其長孫椿集其諸弟議曰塾之設吾祖義事也使)¶
　　(田以塾用而充賦則塾無所入而已成之規隳矣/吾共以家田所入當塾田之所輸則塾可存諸弟)¶
　　(韙之椿且將與弟完塾之所未備以畢其初之志/繼自今瀕海之土俗有慈讓之風人有君子之行)¶
<pb:KR2k0044_WYG_025-13a>¶
　　(有以見義塾之/化底於成矣)¶
　石門縣儒學(在萬嵗/橋東)　至元嘉禾志宋元豐八年令¶
　　吳伯舉始創縣學於縣南運河之西岸(沈括崇徳/縣新建儒)¶
　　(學記崇徳居山澤之介孔道四出戰國之時闔閭/句踐嘗大戰於檇李禦兒之間裂其地而守之至)¶
　　(今墟壠綱絡稻蟹之利轉徙數州元豐八年栝蒼/吳君伯舉為是邑也始為築宫廟以祀孔子褧學)¶
　　(者擇經師而敎之以義理行能不茍使之為文章/誦習務中有司之程而已培高為堂燕有二室繚)¶
　　(以環廬豐約稱事四方聞令賢皆來學惟恐在後/崇徳為逺邑縣令為小官興材賦工動觸吏禁非)¶
　　(篤誠自信强有才者不能任也此其成就之難又/未若持之之難也僨犀象為鴻鵠之器非深山大)¶
<pb:KR2k0044_WYG_025-13b>¶
　　(谷則無以養其材執規矩而求之者不視其材視/所養則躭躭之室執規矩者所視也養之以先王)¶
　　(之所待以興者而不徒循其末/跡則其為役也不為茍羙矣)嘉靖浙江通志紹¶
　　興間令黄楊徙河東元至正間知州王雍徙今所¶
　　正徳崇徳志明洪武六年知縣田慶元重建𢎞治¶
　　嘉興府志天順八年知縣郁倫修成化庚寅知縣¶
　　王輿重建明倫堂𢎞治辛亥知縣吳浚重建大成¶
　　殿萬歴崇徳縣志隆慶初朱令潤萬厯丙子蔡令¶
　　貴己卯陳令履戊戍陳令允堅修嘉興府志崇禎¶
<pb:KR2k0044_WYG_025-14a>¶
　　十七年知縣解學周敎諭孫肇元重建明倫堂¶
國朝順治十二年署縣通判韓範敎諭周有亮重建大¶
　　成殿(谷應泰/為記)康熙二年敎諭陳祖法重建尊經閣¶
　　雍正元年知縣王以和修櫺星門六年知縣李廷¶
　　鑄重修明倫堂尊經閣及儒學大門¶
　　射圃(在尊經/閣東南)名宦祠(祀吳伯舉/以下八人)鄉賢祠(祀趙汝能/以下三十)¶
　　(人/)社學(在縣/東)¶
　　傳貽書院(在縣治/東北)　續文獻通考宋儒輔廣讀書¶
<pb:KR2k0044_WYG_025-14b>¶
　　之所後人立書院以祀焉(文及翁傳貽書院記朱/文公受學於延平門人)¶
　　(遍天下中更偽禁磨湼而不磷緇者絶無而僅有/於時潛菴輔公獨立不懼自祠官報罷歸𨼆語溪)¶
　　(題讀書之堂曰傳貽蓋將以傳之先儒貽之後學/為己任著書滿家至今語溪之人薰其徳而善良)¶
　　(不知其幾祠而奉之尸而祝之宜也崇徳縣大夫/家之柄以元祐同門元符上書故家著閲詩禮及)¶
　　(見典刑洋洋輿誦挺挺柤風簿書期㑹整暇之餘/思所以彰善癉惡表厥宅里樹之風聲此傳貽書)¶
　　(堂所由建也堂成移書謁記敢拜手稽首對揚我/朝道學源流之盛以諗同志庶學者於善惡之幾)¶
　　(正邪之别義利之判人心道心之危微天理人欲/之消長知決擇而定趨向焉其於國家化民成俗)¶
　　(之意豈曰小補之哉若夫講席堂規書糧工築創/造嵗月詳記備載則有司存春秋之法常事不書)¶
<pb:KR2k0044_WYG_025-15a>¶
　　(賢者識其/大者而已)¶
　　白社書院(在石/人涇)　舊浙江通志衛富益敎授講學¶
　　處(久/圮)¶
　平湖縣儒學(在縣治東/瀕當湖)　𢎞治嘉興府志宣徳五年¶
　　立縣吏部員外郎李亨肇建講堂後四年縣丞孫¶
　　華建大成殿兩廡(温純始建平湖縣廟學記縣有/學而建大成殿則自縣人陸廸)¶
　　(功珪始廸功故以博學孝友聞景㤗中施榖種施/捾瘞餓夫千詔授廸功郎故稱廸功云初建縣㑹)¶
　　(時詘力不及廟學廸功曰范文正公以其宅為吳/學吾與以資豐後人寜佐公家急於是捐資構大)¶
<pb:KR2k0044_WYG_025-15b>¶
　　(成殿又同縣人沈昊佐建學宫廟學工甫訖縣令/酹酒仰天為陸沈祝願世世簪紱不絶已而果然)¶
　　景泰二年知府舒敬重造膳堂庖湢三年僉事陳¶
　　承重造櫺星門五年知縣童暉立射圃天順六年¶
　　知縣張寜建明倫堂兩齋儀門成化十年知縣郝¶
　　文傑新之癸卯御史劉魁買地以拓門境天啟平¶
　　湖縣志𢎞治辛亥敎諭林光構静觀亭萬歴嘉興¶
　　府志嘉靖三十二年敎諭韋鑾建魁星樓三十九¶
　　年知縣陳一謙建學倉四十二年知縣顧廷對増¶
<pb:KR2k0044_WYG_025-16a>¶
　　門廡建龍唫閣嘉興府志萬厯間一燬於火再傾¶
　　於風知縣劉士瑗江寰黄熖先後修葺崇禎初颶¶
　　風復作文廟兩廡圯知縣頼垓吳春枝相繼建修¶
國朝順治十四年知縣朱之翰金鍜相繼修康熙十六¶
　　年紳士重建啟聖祠築圍牆陸光旭獨成禮殿二¶
　　十五年知縣陳時夏朱維熊紳士陸洽原等重建¶
　　明倫堂龍唫閣修大成殿(陸葇/為記)三十八年知縣王¶
　　瑋修五十九年知縣林緒光紳士胡瞻等濬泮池¶
<pb:KR2k0044_WYG_025-16b>¶
　　圍以石欄雍正六年舉人徐上法貢生張逢年倡¶
　　始攝縣白環署縣方以㳟敎諭趙瀚葉邵訓導余¶
　　汝鼐紳士陸奎勲等重建廟學(陸奎勲/為記)¶
　　射圃(在南/門外)名宦祠(祀梅清以下/二十四人)鄉賢祠(祀魯文諡/以下一百)¶
　　(六/人)社學(在學/西)¶
　　崇文書院(即報/功祠)　舊浙江通志明嘉靖中知縣陳¶
　　一謙立(久/圮)¶
　　介菴書院(在縣/治東)　嘉興府志總督胡宗憲為陸淞¶
<pb:KR2k0044_WYG_025-17a>¶
　　建¶
　　天心書院　舊浙江通志為陸氏義塾(莫如/忠記)¶
　　栢林書屋　平湖縣廟學志雍正六年邑人胡紹¶
　　泉俞錫齡張建寅沈方蕙醵造為㑹課公所¶
　桐鄉縣儒學(在縣治/東北)　𢎞治嘉興府志宣徳五年大¶
　　理卿胡槩守齊政得邑民徐進居為學基七年知¶
　　縣趙中肇建明倫堂正統二年知縣范宣繼建大¶
　　成殿兩廡神廚神庫文昌祠繼知縣田玉建㦸門¶
<pb:KR2k0044_WYG_025-17b>¶
　　櫺星門齋舍倉厫闢射圃嘉靖浙江通志天順間¶
　　知縣張泰修(李賢/為記)𢎞治嘉興府志天順四年縣丞¶
　　鄧玭建饌堂觀徳亭成化七年叅議劉潺僉事周¶
　　正方縣令李經晝撤而新之(夏時正/為記)嘉興府志正¶
　　徳九年知縣任洛重建明倫堂萬歴嘉興府志嘉¶
　　靖四十二年義民沈瓚建尊經閣知縣曽士彦建¶
　　文昌祠文奎閣嘉興府志萬厯五年知縣蔡時鼎¶
　　重新明倫堂九年知縣高梅敎諭李九標重新廟¶
<pb:KR2k0044_WYG_025-18a>¶
　　廡九標重建文昌祠(茅坤/為記)二十三年知縣陸枝重¶
　　新廟學¶
國朝康熙六年敎諭閔圻申重建明倫堂十五年知縣¶
　　徐秉元敎諭馮勸修殿廡十九年訓導吳賓文重¶
　　建啟聖祠二十年知縣何金藺重建名宦祠三十¶
　　四年知縣郭金湯重修殿廡建二坊五十六年邑¶
　　人金學渭修名宦鄉賢祠¶
　　射圃(在奎光/樓後)名宦祠(祀黄幹以下/一十九人)鄉賢祠(祀徐綱/以下二)¶
<pb:KR2k0044_WYG_025-18b>¶
　　(十二/人)社學(三所一在西門外一在玉/溪鎮東一在興徳橋東)¶
　　正心書院(在惠雲/寺西南)　嘉興府志崇禎十四年建¶
　　義學(在縣治東寅/賓館舊址)　雍正九年知縣陳大慶建¶
　　湖州府¶
　湖州府儒學(在府治/東北)　𢎞治湖州府志唐前在子城¶
　　内武徳中李孝㳟築羅城徙廟霅溪之南而學附¶
　　焉嘉靖浙江通志宋寳元二年知州滕宗諒請於¶
　　朝改建於州治西賜名州學賜田五百畝以贍生¶
<pb:KR2k0044_WYG_025-19a>¶
　　徒延安定胡瑗主敎事作堂規五等分經義治事¶
　　等十八齋齋規亦五等於時湖學之盛聞四方詔¶
　　取其法行之太學(張方平新建湖州學記寳元二/年尚書祠部員外郎滕君守吳)¶
　　(興邵始至見吏民問疾苦披圖考俗顧謂僚属曰/四代之學起於黨遂漢氏繼周而王懲秦之敗稍)¶
　　(復尊用儒術東都中興儒雅寖隆公卿大臣咸門/有諸生横經受業三分多難文獻不足唐雖禮典)¶
　　(甚講葢文具而實喪是以後王研窮理要終莫致/於三代者所以化民成俗之道育材官人之法隳)¶
　　(其根本也惟我治朝庠序且遍諸郡矧吳興南國/之奥有佳山水發為秀人而學校不建豈布宣王)¶
　　(家風敎之意歟僚属曰唯相與輸金建學十二月/考景營基鳩材類工且以命敎請於上越明年夏)¶
<pb:KR2k0044_WYG_025-19b>¶
　　(四月勅書先至錫名州學賜田五夫六月新學成/復立小學於東南隅童子離經肄簡諒者聚焉凡)¶
　　(為屋百有二十楹既釁器用幣釋菜成禮客有興/於座曰羙哉學也若稽田既勤敷菑在所播植惟)¶
　　(學敏厥修念終始在其所志君子學以聚之問以/辨之舉而可以成天下之務斯得謂之志矣若其)¶
　　(拘文牽義誦焉而不通其變習焉而不達於用此/士之大患也能開達學者之志慮使廣大深實知)¶
　　(道之所以為用兹可以為師矣彼先王之糟粕後/世且得其味而嘗諸苟知道之所用何學而非道)¶
　　(者兹可以為學矣士充其業上使/其器則致理之本不在學校乎)元末學燬偽左¶
　　丞潘允明改建今所萬歴湖州府志明洪武初知¶
　　府張宗敏顧惟徳仍元舊制成之(楊雲/為記)十二年知¶
<pb:KR2k0044_WYG_025-20a>¶
　　府談士竒闢射圃(童冀/為記)永樂十三年知府何興修¶
　　(方安/為記)景泰二年知府程道興重修建石橋於泮池¶
　　(楊翥/為記)天順三年知府岳濬復修(魏驥/為記)成化十一年¶
　　知府勞鉞復大修(商輅/為記)𢎞治三年知府王珣増飾¶
　　(王㒜/為記)十三年知府鄭宏重修嘉靖六年知府萬雲¶
　　鵬建尊經閣(袁袠/為記)十三年知府陳纘濬泮池移儀¶
　　門(陳霆/為記)二十年知府張鐸重修改闢射圃二十六¶
　　年通判湯世賢拓地櫺星門外築垣三十五年知¶
<pb:KR2k0044_WYG_025-20b>¶
　　府徐洛重修(唐樞/為記)四十年知府張邦彦復修隆慶¶
　　五年知府栗祁復大修¶
　　射圃(在尊經/閣後)名宦祠(祀孔愉以下/二十七人)鄉賢祠(祀沈勁/以下三)¶
　　(十/人)¶
　　安定書院(在府治/西北)　𢎞治湖州府志淳祐五年知¶
　　州蔡節即城西建元至元間為寺僧所據延祐中¶
　　湖州路總管郝鑑復之舊有夫子燕居元統三年¶
　　山長張蔚修廣之(富珠哩翀安定書院夫子燕居/碑銘元統三年湖州安定書院)¶
<pb:KR2k0044_WYG_025-21a>¶
　　(山長張蔚以夫子燕居堂室陋陿率儒衆鳩工徒/徙居而北堂隆序拱増壯曩昔翀聞宋安定先生)¶
　　(以蘇湖敎授師太學其志務在洗滌賈藝干利之/習復先王之舊其敎卓然有造士風天下宗之英)¶
　　(才育焉與泰山孫明復徂徠石守道皆有師道學/者稱曰三先生程明道兄弟之所傳雖自濂溪來)¶
　　(伊川逰太學聞三先生之敎遂厭科舉知其傳之/正也先生家泰州望安定敎湖學久卒𦵏烏程今)¶
　　(郡縣書院猶古黨術之庠序也學者報本必祀先/聖先師聖尊而師親師必鄉賢於泰於湖皆築書)¶
　　(院泰先生父母之鄉湖其桐鄉歟翀嘗叅位辟雍/蔚國子生也既為序之敢附雅頌明聖朝之治正)¶
　　(吳越之風辭曰維山有松可㫁可度維水有藻可/採可芼由宫而門由堂而室柱礎桓桓籩豆秩秩)¶
　　(瞻仰先聖申申夭夭顔説曽唯天朗日照繼是孰/先孫思鄒孟以俟後學其傳者正安定生世千古)¶
<pb:KR2k0044_WYG_025-21b>¶
　　(寥寥濬導洙泗於霅於苕貞我皇元覆幬持載敎/澤四充滋溢光大太湖之府安吉之鄉流風遺韻)¶
　　(古今洋洋弓長氏蔚鼔舞士衆義順事宜崇此/梁棟材以資世學以育材繩繩繼繼用鑑靈臺)明¶
　　宣徳初都御史胡槩撫浙即故址重建(周述/為記)𢎞治¶
　　四年知府王珣重修湖州府志正徳四年知府耿¶
　　明購集遺書置祀田(邵鋭/為記)隆慶五年知府栗祁重¶
　　修¶
　　一菴書院(在府治/東北)　萬歴湖州府志嘉靖四十一¶
　　年御史張科行知府張邦彦建¶
<pb:KR2k0044_WYG_025-22a>¶
　烏程縣儒學(在縣/治東)　𢎞治湖州府志宋崇寜中附於¶
　　州學元至元三年縣丞宋文懿得縣治東丞㕔故¶
　　址創建(程郇/為記)至正十二年燬於兵惟存禮殿十三¶
　　年達嚕噶齊烏納格齊建尊經閣明倫堂旁置二¶
　　齋明洪武初主簿鄭耕巖知縣孫宏敬相繼建萬¶
　　歴湖州府志宣徳間知縣宋彬伐石為櫺星門嘉¶
　　靖浙江通志正統元年敎諭嚴安理建明倫堂(周/忱)¶
　　(烏程縣學新建明倫堂記天下郡縣學宫之制必/有論堂居禮殿之後名曰明倫葢以為師弟子講)¶
<pb:KR2k0044_WYG_025-22b>¶
　　(貫授受之所而詩書禮樂之文必於是而肄也湖/之属邑曰烏程其學在縣治東自宋建創有禮殿)¶
　　(而無論堂師弟子講習假寓於尊經閣之下地既/湫隘而又壓以重屋鬰塞而不舒因陋就簡厯數)¶
　　(百年未有能改作之者宣徳八年秋敎諭嚴君安/理始至度地於閣之後得若干尺絜其方廣計可)¶
　　(移閣於後易其故址以為堂不干於竂寀不取於/生徒首探已槖市材以為倡邑之士人各以資來)¶
　　(助遂筮日於是年正月閣既遷矣乃築土於故址/増其崇三尺而構堂於其上堂之後復為川堂以)¶
　　(達於閣嚴君躬督其役妻孥執㸑以食工匠郡邑/長貳閔其勤且篤咸相佽助越四月告成規模壯)¶
　　(偉輪煥炳耀來逰之士有雲飛川泳之樂夫烏程/為安定先生過化之地典敎之官非經義治事兼)¶
　　(盡其長者不足以著稱於此嚴君自永樂間以明/經舉進士優游胄監積有年嵗其經義之優長余)¶
<pb:KR2k0044_WYG_025-23a>¶
　　(固知之矣今於兹堂之創又足以見其治/事之方他日升進葢未可量故為之記)成化十¶
　　四年知縣魏琮遷今所(陳音/為記)萬歴湖州府志𢎞治¶
　　間知府王珣張曰瑚各修治正徳十一年知縣陶¶
　　益増葺之(趙璜/為記)嘉靖四年知縣鄔紳移學門濬泮¶
　　池九年知縣戴嘉猷開泮池之水前通文廟十三¶
　　年知縣錢學建尊經閣立名宦鄉賢二祠闢射圃¶
　　十九年敎諭卓邦清培明倫堂址二十五年通判¶
　　湯世賢知縣朱曰藩建文廟并櫺星門三十二年¶
<pb:KR2k0044_WYG_025-23b>¶
　　知縣張冕大修之(唐樞/為記)四十年知縣荆文炤重修¶
　　崇禎烏程縣志萬厯十六年知縣楊應聘重修加¶
　　廣明倫堂基(范應期/為記)三十四年知縣陳經正大修¶
　　四十七年知縣徐遵宗修天啟四年知縣馬思理¶
　　修六年明倫堂圮又新之崇禎五年知縣王夢鼐¶
　　九年知縣劉沂春修¶
國朝康熙十一年敎諭龔瑛十四年敎諭童楷相繼修¶
　　射圃(在學儀/門外)名宦祠(附府/學)鄉賢祠(附府/學)社學(八所/在城)¶
<pb:KR2k0044_WYG_025-24a>¶
　　(三在/鄉五)¶
　　保滋書院(在射/圃南)　舊浙江通志明崇禎間建¶
　歸安縣儒學(在縣治/東南)　𢎞治湖州府志宋附於州學¶
　　元泰定乙丑縣丞旺扎勒布哈始遷於今處(鄧文原/歸安縣)¶
　　(新建儒學記自宋寳元間安定先生以經學為師/由是東南諸郡知有仁義禮樂之敎其後郡縣皆)¶
　　(立學太學亦取以為法故湖學之盛最於他郡郡/之倚郭縣曰歸安猶未建學附於郡學東偏泰定)¶
　　(甲子南陽旺扎勒布哈擢進士第明年來丞兹邑顧/瞻興慨遂首出已俸買地縣治之東陬溪山迴互)¶
　　(面勢敞爽宜為學者藏修息游之所於是剪夷榛/翳經度廟址為殿咸中儀式講肄有堂居處冇舍)¶
<pb:KR2k0044_WYG_025-24b>¶
　　(重門修廡中外具備肇始於三年四月越一年閏/月舍菜以落之又置腴田造祭器以圖維永久士)¶
　　(歡然曰學校風化所先知/建學斯得為政之本矣)至正庚寅尹魏信増兩¶
　　齋洪武三年知縣江漢倬置射圃五年知縣羅至¶
　　剛重建櫺星門闢㦸門造兩齋饌堂移學門於東¶
　　買地以拓射圃洪武十年知縣陳良増櫺星門為¶
　　三嘉靖浙江通志景泰元年敎諭况暹修萬歴湖¶
　　州府志𢎞治四年知府王珣徙櫺星學門於河之¶
　　南嘉靖十年知縣劉塾建尊經閣名宦鄉賢二祠¶
<pb:KR2k0044_WYG_025-25a>¶
　　十四年知縣張烜建石橋五濬門内河甃以石(施/儒)¶
　　(為/記)隆慶六年知縣鄭鋭修葺¶
國朝康熙八年知縣陳廷簡重建明倫堂(姚延啟嚴我/斯皆有記)¶
　　十一年重建啟聖祠¶
　　射圃(在學/門外)名宦祠(祀戴顒以/下五人)鄉賢祠(祀孟宗政以/下一十四人)¶
　　社學(三所一在歸安界一在/崇新界一在報恩寺)¶
　　長春書院(在縣/治西)　宋淳熙中宣敎郎朱弁建朱子¶
　　顔其額寳祐間朱子曽孫潛任烏程令修之其元¶
<pb:KR2k0044_WYG_025-25b>¶
　　孫萬翁遂家焉明嘉靖間重修(唐樞重修長春書/院記歸安竹溪去)¶
　　(城三十里溪水清逺宋紹興中通問副使直秘閣/朱公流寓居此公為考亭朱子從祖朱子自浙東)¶
　　(來訪士大夫從逰講學因建書院以世居婺源黄/墩之長春鄉顔曰長春亦猶廬山之有濓溪不忘)¶
　　(所自也厥後朱子之孫潛任烏程令増設齋宇嵗/久傾圮再修於其後人松泉復修於愛蘭今年春)¶
　　(予友雙橋昆弟又重修之而令予為之記考書院/之設由宋迄今日以寖廣然宋以明道講學而近)¶
　　(世則惟逐聲譽立異同弄筆墨而徼利達而已獨/朱氏長春書院猶能奉前人之家法規矩而爼豆)¶
　　(之雖其鄉鄰族黨有遺風焉葢書院則一而源流/之異如此則先賢之澤長矣雙橋昆季忠孝友睦)¶
　　(克繼其世其鳩工庀材手足為瘁觀其/事足以知其志矣嘉靖壬子仲秋記)崇禎間裔¶
<pb:KR2k0044_WYG_025-26a>¶
　　孫刑部主事朱懐幹増建兩廡¶
國朝康熙四十年知府陳一夔重修¶
　長興縣儒學(在縣/治西)　嘉靖浙江通志舊在縣東宋寳¶
　　元間令林槩建紹興間令黄偉徙太平橋𢎞治湖¶
　　州府志淳熙二年趙師復重修其後林大中趙彦¶
　　洸李樞復大其規模紹定庚寅知縣史岩之増學¶
　　租壬辰知縣趙汝譢重修建御書閣元至正十年¶
　　達嚕噶齊哈喇哈達重建大成殿明倫堂兩廡兩¶
<pb:KR2k0044_WYG_025-26b>¶
　　齋萬歴湖州府志明洪武初知縣蕭洵重建廟廡¶
　　二齋𢎞治間知縣徐浤重修嘉靖浙江通志嘉靖¶
　　十年推官王濓徙今所(姚一元/為記)長興縣志嘉靖三¶
　　十七年知縣王扆置學田隆慶八年知縣顧其志¶
　　重修(徐中行長興縣重修儒學記隆慶五年令吳/中顧君下車謁廟歎曰余子游之鄉人也將)¶
　　(弦歌於斯邑顧宫牆有闕狀何以稱長上乃修學/宫属尉董之先師殿廡啟聖諸祠齋居神庫肅肅)¶
　　(如也明倫堂尊經閣號舍庖湢重門坊屏秩秩如/也繚以周垣飾以丹堊綜理甚具舍菜告成冠帶)¶
　　(縉紳圜而觀之天目居南桐汭在西東北涯以太/湖三箬罨畫流經泮宫之前宫牆煥於其間雖山)¶
<pb:KR2k0044_WYG_025-27a>¶
　　(川藴藉如故而其秀發於文/人者心志耳目作新不倦也)萬厯二十四年知縣¶
　　劉一臨重修三十一年知縣熊明遇重修創觀徳¶
　　堂甲秀閣崇禎初知縣向鼎十年知縣吳鍾巒重¶
　　修¶
國朝順治九年知縣劉邦貴敎諭李𢎞名康熙十一年¶
　　知縣韓應恒敎諭張佩綸各重修¶
　　射圃(在明倫/堂西)名宦祠(祀耿炳文/以下九人)鄉賢祠(祀陸龜䝉/以下七十)¶
　　(一/人)社學(二所俱/在縣南)¶
<pb:KR2k0044_WYG_025-27b>¶
　　東湖書院(在縣治東北/二十五里)　續文獻通考元邑人蔣¶
　　必勝創詔賜額名(圯/)¶
　　講徳書院(在承恩/門内)　長興縣志嘉靖三十七年知¶
　　縣黄扆建¶
　　養正書院(在長安/門内)　長興縣志明大司寇顧應祥¶
　　建延師訓邑中童稚(圯/)¶
　　箬溪書院(在金蓮墖/院之右)　長興縣志萬厯三十四年¶
　　知縣熊明遇建¶
<pb:KR2k0044_WYG_025-28a>¶
　　松水社堂(在金蓮/墖前)　長興縣志明熊明遇建¶
　　霞舟書院(在箬溪/書院右)　長興縣志明邑諸生為令吳¶
　　鍾巒建吳頗右文學諸生以時執經問字其中¶
　徳清縣儒學(在縣/治東)　𢎞治湖州府志宋大中祥符庚¶
　　戍令劉洞創於縣之西南隅明道壬申令竇充與¶
　　邑人沈當徙建於尉㕔之左紹興癸丑令楊錟重¶
　　修(沈與求重修徳清孔子廟碑子少時嘗聞諸長/老言吾邑初脱五季之亂人樂更生敦朴力穡)¶
　　(未知學也大中祥符間予從祖書記始以儒學中/進士甲科名稱藉甚鄉黨榮之邑之子弟遂風勸)¶
<pb:KR2k0044_WYG_025-28b>¶
　　(於學其後正議大夫盧公父子踵取名第翺翔要/途而學者日寖以盛故有孔子廟基下制狹既不)¶
　　(足以揭䖍妥靈而衿佩野逸弗克羣處迨明道壬/申河南竇充來是邑以為餘不溪來自天目之山)¶
　　(注於邑之東南兩山挾之秀氣横出宜益有縉紳/之祥乃作今廟高明亢爽非復舊比而文雅之士)¶
　　(班班出焉迄今百有三年而牆屋頽圮草茀於堂/廟貌雖存丹青缺落使人喟然有寜不嗣音之嘆)¶
　　(太末鄭如幾隠居溪隂率邑子沈良能相與告於/邑令楊錟及境内之士大夫士大夫悉勸趨之爭)¶
　　(出緡錢以佐其費乃盡撤而一新之視昔有加焉/經始於紹興癸丑之仲冬越明年春上丁行釋奠)¶
　　(之禮落成焉是日也予兄次律攝衣升堂談春秋/大㫖凡邑之士大夫濟濟在列咸有肅容邑令請)¶
　　(予文以記乃為書其本末而系之以詩曰餘不之/源來自天目注之兩崖其勢若東惟邑東南山縈)¶
<pb:KR2k0044_WYG_025-29a>¶
　　(水洑始建廟宫兹焉考卜士也來逰文風載郁更/時搶攘園蔬是鞠豈其山川秀氣回復厥有吾徒)¶
　　(輸金委粟載新棟楹工靡程督有神司之不疾而/速揭揭元聖端冕衮服羣公從之祀事孔肅嗟我)¶
　　(令尹崇化表俗曰興自躬往繼前躅勉我士子荒/怠則辱惟以嗣音豈惟干禄祥源洋洋庶來其續)¶
　　嘉定丙子知縣黄耕益學田淳熙三年知縣趙汝¶
　　巋大加興繕嘉靖浙江通志正統六年知縣王敬¶
　　徙今所(胡濙徳清縣重建儒學記徳清縣儒學舊/在縣治之南嵗久頽圮正統六年毘陵王)¶
　　(敬來作令下車之初釋菜廟庭徘徊周覽謂其雜/處市㕓非育才之地退而謀諸縣丞崔時雍楊冕)¶
　　(敎諭戴冔訓導范敏俱慨然有改作意遂相基於/縣治之東得義民蔡凱隙地高明寛爽堪為學宫)¶
<pb:KR2k0044_WYG_025-29b>¶
　　(時巡撫亞卿周公恂如適來按邑亦甚稱許遂奏/易之官民捐助市材鳩工經始於壬戍之冬先作)¶
　　(禮殿次及兩廡以至明倫之堂肄業之齋習射之/圃治饌之㕑儲粟之庾及夫祭祀之庖庫師生居)¶
　　(宿之廨宇凡學之所宜有者罔/不畢具宏深靚奥藻飾大備)萬歴湖州府志𢎞¶
　　治十年知縣王良臣増建嘉靖四年知縣方日乾¶
　　修(邵鋭/為記)隆慶元年知縣陳宜重修(許孚逺/為記)徳清縣¶
　　志萬歴六年知縣史朝録修二十八年知縣湯宏¶
　　重修三十八年知縣熊得陽天啟四年知縣敖榮¶
　　繼修崇禎十年知縣丁煌修¶
<pb:KR2k0044_WYG_025-30a>¶
國朝順治十二年知縣謝延嗣修建十八年知縣馮壯¶
　　重建明倫堂雍正十年知縣錢學洙捐俸倡修自¶
　　大成殿暨兩廡㦸門櫺星門明倫堂及崇聖祠名¶
　　宦鄉賢祠文昌祠整煥一新¶
　　射圃(在城内市亭山之/陽紫陽觀之左)名宦祠(祀孔愉以下/二十一人)鄉賢¶
　　祠(祀沈麟士以/下四十二人)社學(在射圃/之南)¶
　　東萊書院(在慈相/寺東)　萬歴湖州府志宋嘉熙間令¶
　　章鑑創建明𢎞治九年知縣王良臣復即寺之披¶
<pb:KR2k0044_WYG_025-30b>¶
　　雲閣建嘉靖四年知縣方日乾重加完繕¶
　　織簾書院(在吳羌/山之陽)　萬厯湖州府志南宋時建祠¶
　　於此祀織簾先生沈麟士嵗久頽落明嘉靖四年¶
　　知縣方日乾創立書院(陳霆織簾書院記初南宋/沈先生麟士聚徒受經四)¶
　　(方來學者恒數十百人先生於世無所取鬻簾自/給迨年且八十猶手抄故所毁亡書至二三千卷)¶
　　(其歿也門人尸而祀之稱曰織釐先生葢表其高/節清行思以激天下之貪夫鄙人若昔聞伯夷之)¶
　　(風者云爾嘉靖二年方侯日乾來為徳清考徳問/政拜先生遺祠於榛棘中顧見棟傾墁頽鳥䑕之)¶
　　(跡交案乃愀然興嗟已而眺瞻於元峯則長溪前/縈層殿後聳羣巒疊巘環列於煙雲杳靄之間侯)¶
<pb:KR2k0044_WYG_025-31a>¶
　　(喜見顔色曰是可以宅先生矣四年秋書院告成/作先生之主而奠焉謂霆宜有記傳曰雖無老成)¶
　　(人尚有典刑先生往矣而書院之作其典刑固在/也嘗試登山而眺白雲在巖明月來岫意先生尚)¶
　　(高卧其中思起而從之逰則既不可得矣溪山之/間松濤有聲猿鶴酬和耳目所接固其流風遺韻)¶
　　(也乃援楚騷賦招𨼆一章先生有知庶其来妥其/辭曰若有人兮雲林高風激兮靈襟世誠溷兮孰)¶
　　(諧表獨立兮秋岑空九州兮朓逺眇齊烟兮九㸃/㔉芝田兮足糧何百嵗兮修短紫荷裳兮秋匀青)¶
　　(蘿屋兮夏寒君可樂兮山間乗白麑兮從元虎朝/東崦兮夕西塢還夜誦兮蟲勞苦㪺澄泉兮在斝)¶
　　(采秋英兮盈掬儼嵗時/兮奉薦慨千古兮遐躅)徳清縣志祠宇廢徙主於¶
　　東萊書院萬厯三十二年因故祠旁有尼菴應毁¶
<pb:KR2k0044_WYG_025-31b>¶
　　邑諸生請於令改為書院¶
　　履齋書院(在新/市鎮)　徳清縣志宋丞相吳潛宅淳祐¶
　　間奉勅建有御書樓(圮/)¶
　武康縣儒學(在縣/治東)　嘉靖浙江通志舊在今學之西¶
　　宋天聖中令何湜遷於縣東南𢎞治湖州府志建¶
　　中靖國元年令毛滂修建(自為/記)乾道三年知縣張¶
　　端友校尉周粹中改築易向増其舊規淳熙十五¶
　　年邑巨室聞人觀國觀時作大成殿造四齋(蕭徳/藻為)¶
<pb:KR2k0044_WYG_025-32a>¶
　　(記/)元至正十六年燬於兵明洪武三年知縣李大¶
　　春重建六年知縣張居敬重加修建(張文昱/為記)宣徳¶
　　八年知縣華璿重建明倫堂正統十二年知縣黄¶
　　玶復加修繕嘉靖浙江通志𢎞治九年知縣郭祚¶
　　徙今所萬厯湖州府志正徳七年知縣謝珊拓而¶
　　新之嘉靖十四年知縣馮霄建尊經閣(唐樞/為記)隆慶¶
　　三年知縣金九臯改建廟廡㦸門萬歴元年知縣¶
　　楊譽修武康縣志萬厯四十三年知縣周宗建更¶
<pb:KR2k0044_WYG_025-32b>¶
　　新之崇禎九年知縣鄭朝彦修飭¶
　　射圃(在學/東)名宦祠(祀賀循以下/二十一人)鄉賢祠(祀沈勁以/下五十一)¶
　　(人/)社學(一都至十八都南/北界並設一所)¶
　安吉州儒學(在州/治西)　𢎞治湖州府志舊學在縣東宋¶
　　建炎中為水所没紹興初令馮康重建元至正十¶
　　二年燬於兵嘉靖浙江通志明初知縣王津徙今¶
　　所萬厯湖州府志洪武四年知縣孔克剛建明倫¶
　　堂兩齋嗣是修治増飾不一正徳二年陞縣為州¶
<pb:KR2k0044_WYG_025-33a>¶
　　遂為州學嘉靖二十一年知州范敏闢宫牆鑿泮¶
　　池(莫如爵/為記)三十四年知州江一麟重建先師廟及¶
　　神㕑祭器庫文昌土地鄉賢名宦諸祠復修兩廡¶
　　啟聖祠明倫堂并兩齋舍泮池(劉麟/為記)¶
國朝順治八年知州劉道著重修十四年先師廟災越¶
　　二年知州楊茂祖重建康熙十年知州曹封祖増¶
　　建明倫堂¶
　　射圃(在州/治南)名宦祠(祀裴松之以/下一十六人)鄉賢祠(祀王文殊/以下一十)¶
<pb:KR2k0044_WYG_025-33b>¶
　　(一/人)社學(在州治/南圮)¶
　孝豐縣儒學(在縣/治東)　嘉靖浙江通志明𢎞治元年知¶
　　府王珣建萬厯湖州府志嘉靖二年知縣郭治修¶
　　孝豐縣志嘉靖三十二年邑人吳松捐貲徙建東¶
　　門(張懋/為記)天啟三年知縣王新政改遷今處¶
國朝初知縣田養民又遷東門康熙七年知縣楊錫汝¶
　　仍遷今址¶
　　射圃(在文/廟右)名宦祠(祀王珣以/下六人)鄉賢祠(祀王麟高/冕二人)社¶
<pb:KR2k0044_WYG_025-34a>¶
　　學(五所二在縣西一在縣/東一在縣南一在縣北)¶
　¶
　¶
　¶
　¶
　¶
　¶
　¶
<pb:KR2k0044_WYG_025-34b>¶
　¶
　¶
　¶
　¶
　¶
　¶
　¶
　浙江通志卷二十六¶
