# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.754115
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR2k0044_WYG_183-1a>¶
欽定四庫全書¶
　浙江通志卷一百八十四¶
　人物(七/)¶
　　孝友二¶
　　湖州府¶
　漢¶
　許頤(西吴里語故鄣人父患惡疾醫曰啖人肉可差/頤割兩股為羹以進父栗瘥刺史周澤以聞旌)¶
　　(其/門)¶
<pb:KR2k0044_WYG_183-1b>¶
　晉¶
　王談(晉書本傳吴興烏程人年十嵗父為隣人竇度/所殺談隂有復讐志而懼為度所疑寸刃不畜)¶
　　(日夜伺度未得至年十八乃宻市利鍤陽若耕鉏/者度常乗船出入經一橋下談伺度行還伏草中)¶
　　(度既過談於橋上以鍤斬之應手而死歸罪有司/太守孔巖義其孝勇列上宥之元興三年舉孝㢘)¶
　　(不應召/終於家)¶
　南北朝¶
　錢延慶(宋書孫棘傳泰始二年長城吴慶恩殺同縣/錢仲期仲期子延慶屬役在都聞父死馳還)¶
　　(於庚浦埭逢慶恩手刅殺之自繫烏/程獄吴興太守郗顒表不加罪許之)¶
<pb:KR2k0044_WYG_183-2a>¶
　孫法宗(南史本傳一名宗之吴興人父隨孫恩入海/澨被害屍骸不收母兄並餓死法宗年小流)¶
　　(迸至十六方得還單身勤苦葬送母兄儉而有禮/以父屍不測入海尋求聞世間論是至親以血瀝)¶
　　(骨當悉漬浸乃操刀沿海見枯骨則刻肉灌血十/餘年臂脛無完皮血脉枯竭終不能逢遂裒絰終)¶
　　(身常居墓所山禽野獸皆悉馴附宋/孝武初掦州辟為文學従事不就卒)¶
　王文殊(南史本傳字令章吴興故鄣人父沒魏思慕/泣血終身蔬食服麻不婚不交人物吴興太)¶
　　(守謝瀹聘為功曹不就立小屋於縣西嵗時伏臘/月朝十五北望長悲如此三十餘年太守孔琇之)¶
　　(表其行詔㮄門改/所居為孝行里)¶
　丘傑(南史本傳字偉跱吴興烏程人年十四遭喪以/熟菜有味不嘗於口嵗餘忽夢母曰死生自分)¶
<pb:KR2k0044_WYG_183-2b>¶
　　(别耳何事乃爾荼苦汝噉生菜遇蝦蟇毒靈牀前/有三丸藥可取服之傑驚起果得甌中藥服之下)¶
　　(科斗子數升邱/氏世保此甌)¶
　沈文叔(南史沈慶之傳慶之吴興武康人長子文叔/位侍中慶之之死也不肯飲藥攸之以被掩)¶
　　(殺之文叔宻取藥藏録或勸文叔逃避文叔見帝/㫁截江夏王義恭支體慮奔亡之日帝怒容致義)¶
　　(恭之變乃飲藥自殺文叔子昭明位祕書郎聞父/死曰何忍獨生亦自縊死昭明弟昭光聞收兵至)¶
　　(家人勸逃去昭光不忍捨母入執母手悲泣遂見/殺時昭明子曇亮已得逃去聞昭光死乃曰家門)¶
　　(屠滅獨生何為又絶吭而/死時人嘆其累世孝義)¶
　潘綜(宋書本傳吴興烏程人孫恩之亂綜與父驃共/走避賊驃年老行遲賊轉逼驃語綜我不能去)¶
<pb:KR2k0044_WYG_183-3a>¶
　　(汝走可脱幸勿俱死驃困乏坐地綜迎賊叩頭曰/父年老乞賜生命賊至驃亦請賊曰兒年少自能)¶
　　(走今為老子不去老子不惜死乞活此兒賊因斫/驃綜抱父於膝下賊斫綜頭面凡四創當時悶絶)¶
　　(有一賊従旁來相謂曰此兒以死救父云何可殺/殺孝子不祥賊良久乃止父子並得免太守王韶)¶
　　(之臨郡綜與吴逵並察孝㢘元嘉四年/有司奏改其里為純孝里蠲租布三世)¶
　吴逵(宋書本傳吴興烏程人經荒饑饉繼以疾疫父/母兄嫂及羣従男女死者十三人惟逵夫妻獲)¶
　　(全家徒四壁冬無被繚晝則傭賃夜則伐木燒磚/無有懈倦夜行遇虎虎輒下道避之期年成七墓)¶
　　(葬十三棺鄰里嘉其志義葬日悉出赴助逵一無/所受太守王韶之擢補功曹史辭不就舉為孝㢘)¶
　　(晉王韶之贈潘綜吴逵舉孝㢘詩仁義伊在惟吴/與潘心積純孝事著艱難投死如歸淑聞若蘭吴)¶
<pb:KR2k0044_WYG_183-3b>¶
　　(實履仁心力皆殫固此苦節易/彼嵗寒霜雪雖厚松柏丸丸)¶
　沈顗(南史沈演之傳顗吴興武康人字處黙清静有/至行慕黄叔度徐孺子之為人内行甚修事母)¶
　　(兄孝友兄昂以家貧仕為始安令兄弟不能分離/相隨之任及昂卒逢齊末兵亂與家人并日而食)¶
　　(樵採自資怡/然不改其樂)¶
　聞人夐(南史韓係伯傳吴興人聞人夐年十七結/客報父仇為髙帝所賞位至長水校尉)¶
　朱文濟(南史解叔謙傳文濟字敬達吴興人自/賣以葬母太守謝瀹命為儒林不就)¶
　于敷(嘉靖安吉州志少失母年十嵗求母遺物惟得/一盡扇乃緘簏之每至感思輒開篋涕泗好讀)¶
　　(書能屬文齊髙祖見而奇/之以為世子中軍叅軍)¶
<pb:KR2k0044_WYG_183-4a>¶
　沈崇傃(梁書本傳字思整吴興武康人父懐明宋兖/州刺史崇傃六嵗丁父憂哭踊過禮及長傭)¶
　　(書以養母齊建武初起家為奉朝請永元末遷司/徒行恭軍天監初為前軍鄱陽王恭軍事三年太)¶
　　(守栁惲辟為主簿崇傃徒惲到郡還迎其母母卒/崇傃以不及侍疾将欲致死水漿不入口晝夜號)¶
　　(哭旬日殆将絶氣兄弟謂之日殯葬未申遽自毁/滅非全孝之道也崇傃之&KR0287;所不避雨雪倚墳哀)¶
　　(慟每夜恒有猛獸來望之有聲狀如歎息者家貧/無以遷&KR0590;乃行乞經年始獲葬焉既而廬於墓側)¶
　　(自以初行䘮禮不備葬後更治服三年久食麥屑/不噉鹽酢坐臥於單薦因虛腫不能起髙祖聞擢)¶
　　(補太子洗馬辭不受經年乃為永寧令自以祿不/及養怛恨愈甚哀思不自堪至縣卒時年三十九)¶
　唐¶
<pb:KR2k0044_WYG_183-4b>¶
　沈嶠(𢎞治湖州府志烏程人父卒廬墓六年不櫛不/沐醯醤不入口哭則嘔血刺血書經年三十卒)¶
　董滿(崇禎長興縣志天寳三年父亡廬墓/生芝九莖大中元年表其鄉曰嘉瑞)¶
　于元損(西吴里語烏程人父母卒廬墓四十/年墓側生芝草九莖武后詔旌其門)¶
　沈景筠(續文獻通考烏程人性至孝母懼雷及卒葬/宅西每雷鳴則奔墓所號哭云某在此賀知)¶
　　(章為作/孝徳傳)¶
　陳承堅(西吴里語吴興人年九嵗大中三年母亡/葬後廬墓所墓前生芝草三莖詔旌其門)¶
　石昻(吴興掌故純孝嶺絶壁削立黄/巢之亂邑人石昻負母避於此)¶
　宋¶
<pb:KR2k0044_WYG_183-5a>¶
　曹清(𢎞治湖州府志烏程人其父嘗殺人繫獄清痛/父不可脱乃自誣曰是吾手刅也非父罪於是)¶
　　(代受重辟後屍泝流至家葬烏程之/西陽村今春秋奉祀號曹孝子祠)¶
　朱泰(墨客揮犀武康人事母孝嘗為虎所摶負之而/去泰大呼曰虎暴殺我我母将無所依虎遽棄)¶
　　(於地驚竄入山後安徤/如故鄉里號為朱虎殘)¶
　沈氏子(徳清縣志失其名縣之金鵞鄉人宋世居勾/壘家貧養母以孝聞母病亟割心肉一臠為)¶
　　(糜以進病竟愈知縣章丞議/嘉其孝行特名其里曰慈孝)¶
　朱天錫(𢎞治湖州府志歸安人父嗣發仕至朝奉郎/天錫好義敬愛老幼見貧乏者濟恵之父䘮)¶
　　(哭泣過禮既葬廬墓三年有司以/聞旌表門閭後仕至諸暨州判官)¶
<pb:KR2k0044_WYG_183-5b>¶
　曽霅之(烏程縣志寳祐間父獲罪當刑霅之代父死/上聞追刲之武康人慕其孝立廟於縣南曰)¶
　　(靈祐昭/&KR0063;廟)¶
　吴可㡬(明一統志安吉人好古博雅與弟知㡬同登/景祐間進士可㡬仕至太常少卿知㡬為郎)¶
　　(官守其父屯田墓三年/平地出泉時號孝子泉)¶
　元¶
　趙本道(沈貞趙本道傳字中立長興人少失母事父/以孝聞嵗乙未有强冦壓境擄其父本道號)¶
　　(泣隨之跪告冦曰吾父病痿而瘠又貧寠無以賄/賂願以身丐父之生冦愈肆狠欲手刃厥父本道)¶
　　(奮身捍之卒遇/害而其父獲免)¶
<pb:KR2k0044_WYG_183-6a>¶
　明¶
　朱允恭(西吴里語烏程人父華洪武十八年以老人/除監察御史二十三年以事繫獄允恭上疏)¶
　　(申父寃帝念其孝命代父為御/史仍宥父罪人稱孝子朱御史)¶
　張淵(明詩綜傳字子静歸安人母失明朝夕䑛之父/好飲醉或罵詈則握髯請解長跪移時晚遊四)¶
　　(方與沈唘南史明古僧月舟最善/湖州勞太守鉞修府志出其手筆)¶
　馮添孫(𢎞治湖州府志歸安人早孤奉母惟謹永樂/間居金陵母病歴延諸醫無效添孫稽顙北)¶
　　(辰哀哭乞母夀猶未愈一夕沐浴割肝和粥進母/母食而愈有司上其事詔旌其門後官至工部侍)¶
　　(郎/)¶
<pb:KR2k0044_WYG_183-6b>¶
　沈康(𢎞治湖州府志字士寜歸安人號雪月敦内行/母患瘡疾将不起康以舌餂之又割股燃香尋)¶
　　(愈父喪值隆冬袒括徒跣日夜哀號鄰人葉姓者/素强悍聞康哭之慟亦為改容既而母卒哀毁亦)¶
　　(如之寢苫枕塊前後居䘮次六載尤究心於禮著/延夀錄一冊以警世郡邑尚其賢每鄉飲延致三)¶
　　(賓之席後以無/疾終夀八十一)¶
　長興孝子(耿定向二孝子傳逸其名氏其一居浙之/長興事母有至性舊業衰落僅餘屋數椽)¶
　　(其従父贏於貲一日飲諸婣呼孝子侍婣多豪貴/人饌具腆甚孝子未及舉即私念曰何緣得致我)¶
　　(母前耶時時目左右盼每視賔所不顧急摘諸甘/脆品襄納袖中㑹燕闌酒酣主人出金巵飲貴客)¶
　　(容不勝酒以巵置樓簷間覆以瓦先間歸俄侍者/報亡其巵衆欲自明請急扄户令人人袒檢之孝)¶
<pb:KR2k0044_WYG_183-7a>¶
　　(子兩手捫袖中倉卒不得計即謬曰由我詰出之/則曰匿他所矣再詰之則又曰求諸所不得或為)¶
　　(他人乗也當卒償之詰辰従父責所償孝子願鬻/其屋且曰幸稍寛我懼傷母氏心無何貴客憶前)¶
　　(巵乃折簡主人語以故主人如言檢得之急呼孝/子至猶謬對如初従父曰吾已得巵矣若何苦自)¶
　　(誑孝子始吐實淚下曰某苦不能奉母氏而兒女/態若此比諸貴客在設令把我袖将大詬我且重)¶
　　(為叔父羞故寧爾也従父大感悟乃召前坐上客/遍語曰是子如是忍與吾兒二視哉三分其產令)¶
　　(得終奉母氏焉其族里至今/多禮讓人謂遺風所漸云)¶
　吴人驥(黄汝亨吴叔良傳字叔良吴興人父太平公/以清特聞死官公嘗發里中盜置於法盜父)¶
　　(子為魁恨入骨乃集羣盜睨月下排户入獲吴母/人驥倉皇奮身越垣牆赴救為同匿者環抱掙不)¶
<pb:KR2k0044_WYG_183-7b>¶
　　(得前乃升屋大號賊怒發流矢中左右股又中偏/頂墜地被血鏃匍匐抵母所賊皆露刃立人驥忍)¶
　　(死前捍母令罄搜筐中簮珥奉賊不能得賊益怒/其餘黨復自外發勁矢中右脇㑹救者至賊去母)¶
　　(幸無恙人驥越三日病創死嘉靖/庚申十月十五日也年二十有七)¶
　沈之章(烏程縣志嘉靖乙卯倭冦雙林掠其父思賢/以去之章赴倭壘父将就刃之章悲號奮躑)¶
　　(願以身代/倭俱釋之)¶
　沈賁　沈鼎(烏程縣志與兄晉同居有賊入室行劫/晉逐之被殺移屍舟中欲載以去賁偕)¶
　　(鼎奮入賊舟奪還殯於堂因矢曰不獲賊報兄仇/不復歸同出求賊踪跡無所得越半載泊舟後林)¶
　　(與賊舟隣賊羡二人奪屍之義中夜述其事以告/同黨二人聞其語待旦宻告村人共執之送官論)¶
<pb:KR2k0044_WYG_183-8a>¶
　　(死歸設祭/於兄告之)¶
　沈如松(武康縣志字忠宇母病膈取藥三橋歸至中/野遇雷震同行兩人眩而甦曰空中有人叱)¶
　　(云沈孝子不可擊持藥進母母病起巡按書旌/揚孝行四字扁其門嗣以明經司教嘉興縣學)¶
　張夢徴(湖州府志歸安人父組南京工部郎中方病/疽青陷作嘔逆皆惡症夢徴年十三姊錦繡)¶
　　(年十五傷父之危日夜謀活父夢徴吮疽得膿輒/嚥展轉疽畔審視顔色錦繡焚香割臂肉一臠作)¶
　　(糜進父時正昏眩得粥覺甘美食既汗/瀉下遂漸瘥江右吴宣為作雙孝傳)¶
　董悌(見只編長興農家子年十三大母滕病為刲股/進疾遂起又十年復刲股療其母費延算至三)¶
　　(十年而復作費年八十餘病劇於前董居山傍有/祠黙禱於神以刀破腹左出肝割二寸許於時肝)¶
<pb:KR2k0044_WYG_183-8b>¶
　　(臟迸出以一手持肝一手障創口馳下山計二里/許不少痛眩忽逢一閹豕人見其流血灑灑問之)¶
　　(得其故急取索桑皮縫其創口血遂止用肝煮藥/進費病遂起又三月始卒子世徳以父䘮痛之餘)¶
　　(貧匱不能致養賣其妻朱用供朝/夕縣令熊得畧買一婦㫁配之)¶
　潘振(歸安縣志字&KR0488;生崇禎庚午舉人性純孝痛父/不及見捷書辛未不上公車廬墓三年天唘初)¶
　　(直指以孝子請旌力辭振為孝㢘二十/八載不通干謁子廣福順治辛卯舉人)¶
　董樵(崇禎長興縣志唐興山負薪人也母年七十患/心疾思肉食無能辦樵剜胷前肉熟而薦之疾)¶
　　(以瘥諸生姚光佑聞於縣縣令熊明遇召詢之血/痕故在遂月給米一石又與之妻山中人但呼曰)¶
　　(董/樵)¶
<pb:KR2k0044_WYG_183-9a>¶
　潘喬(烏程縣志字𠂻元増廣生幼齡䘮父事孀母孝/析㸑復将已産分給其姪撫之如子有族弟被)¶
　　(訪将逮喬以百口保之得免/終未有一言也著有焚餘草)¶
　施新(嘉靖湖州府志歸安人弟震以催科殺人法/應抵罪新念母愛所鍾以身當之㑹赦免)¶
　嚴有芑(歸安縣志字豐思年十六補博士弟子員父/覺令居巢崇禎乙亥流冦破巢為賊所害有)¶
　　(芑以身蔽父屍號慟罵賊不已賊磔之肩臂俱㫁/猶怒目而視越三日始殮面色如生同時殉難死)¶
　　(者有三孝子注一姓易一姓/萬失記其名偕有芑為三焉)¶
　沈&KR0641;(歸安縣志字麟弓孩提喪母六嵗時焚母靈長/號慟絶即抱母主躍入烈焰中左右驚掖之出)¶
　　(折其一股終身舉股念母淚出不止事繼母嚴至/孝嚴沒一慟仆絶家人救之被囓㫁一指始甦)¶
<pb:KR2k0044_WYG_183-9b>¶
　王家零(孝豐縣志割股廬墓墓前產/靈芝數本人以為至孝所感)¶
國朝¶
　朱鼎(舊浙江通志字冠英長興人少失怙哀毁骨立/事大母及母至孝撫諸弱弟備極恩勤祖姑父)¶
　　(三柩在殯祝融震鄰鼎抱輀號籲風焰頓息營&KR0590;/山中忽遇虎奮袂前行虎旋斂跡及母歿合葬廬)¶
　　(墓十年長興縣志巡撫/朱昌祚表其門曰孝友)¶
　嚴廷瓚(戴&KR0807;嚴孝子傳驥村人震直九世孫父遜修/為姪某所殺廷瓚甫二齡母朱氏撫之稍長)¶
　　(泣述父寃死状廷瓚泣血囓指即蓄利刅自隨遷/於雉城訓蒙養母或勸之婚以他故辭間歸故里)¶
　　(且與讐暱共飲食康熙己未春廷瓚一夕語刃曰/我與若同寝食二十餘年盍亦思用命乎刅作錚)¶
<pb:KR2k0044_WYG_183-10a>¶
　　(錚聲晨起告母曰兒年二十有八矣父仇未報更/奚待號慟累日托辭歸里適春社演劇讐在儔伍)¶
　　(中乃㧞腰間刃奮擊之中腦腦裂復斫其頸斃焉/遂棄刃入郡自酋請就獄縣令嘉其志欲上間宥)¶
　　(之未果竟/死獄中)¶
　嚴有榖(鄉賢留祀冊字既方歸安人崇禎癸酉副㮄/父覺明末居鄛令死流冦之難有榖従亂離)¶
　　(中負骨歸葬躬自負土手指俱裂夜有虎至墓門/盤旋而去葬後廬墓三年所著有嗜退軒語存語)¶
　　(皆警/世)¶
　周國璠(題旌冊徳清人父病龥天請代衣不解帶者/四十餘日及卒居喪盡禮廬墓三年雍正四)¶
　　(年具題/奉旌)¶
<pb:KR2k0044_WYG_183-10b>¶
　陳子英(題旌冊字念齋烏程人十嵗䘮父哀毁如成/人事庶母克盡子職親不懌輒長跪請罪必)¶
　　(得歡心乃已雍正/四年具題奉旌)¶
　楊汝欽(題旌冊徳清人年十六喪父家甚貧負土成/墳每覩親所嗜即悲傷號泣事母善承色笑)¶
　　(母年八十一而卒廬墓三載/始歸雍正六年具題奉旌)¶
　　寧波府¶
　漢¶
　董黯(純徳録字叔達句章人江都相仲舒六世孫居/闕湖之涘少孤力學事母黄氏惟謹母恙思大)¶
　　(𨼆溪水逺莫時致黯築室溪濱板輿就養疾瘳乃/歸後斵土塪居傍進以奉母泉味如大隠僉謂孝)¶
<pb:KR2k0044_WYG_183-11a>¶
　　(感所致比隣王寄甚富縦酒無行其母與董母相/善謂董母曰我衣食頗足而瘠且弱汝不吾若而)¶
　　(肥且健何也曰吾雖貧黯孝心常泰而健耳王母/歸以喻其子冀其有所悔悟而寄反懐忿伺黯出)¶
　　(遂歐董母黯還而母卧床不知所為跪而言曰黯/不孝貽母之憂乎曰非也我失言致寄辱耳黯極)¶
　　(力祈療母竟不起哀毁負土營葬廬於墓側思復/大懟以寄母在未忍枕戈不言俟其母卒且終三)¶
　　(年䘮手刃寄首祭於母墓自囚以告有司有司以/為抱義而行仁復讐而全法事聞和帝嘉其異行)¶
　　(遣考功郎邱霖賫詔釋専殺罪召拜為諫議大夫/累徴不就年八十終勅封孝子命即故居立祠靈)¶
　　(應廟西贈慈母賢淑夫人由是以慈名溪以溪署/縣云三國志虞翻曰句章董黯盡心色養喪致其)¶
　　(哀單身林野鳥獸歸懐怨親之辱/白日報讐海内聞名昭然先著)¶
<pb:KR2k0044_WYG_183-11b>¶
　唐¶
　張無擇(成化四明郡志無擇字君選慈溪人永隆初/由進士舉明經刺史和州丁父叙憂奉䘮歸)¶
　　(里三年不櫛七日絶漿都督竇懐正聞於朝屬神/龍初國家多事未遂旌表服禫辭禄廬墓以夀終)¶
　　(宋嘉定十四年邑令趙崇附祠於董孝子廟之東/焉樓鑰董孝子廟記唐神龍中有張孝子無擇父)¶
　　(墓在慈溪之虎脾山結廬負土有/湧泉芝草之異仕至和州刺史)¶
　宋¶
　楊慶(宋史本傳鄞人父病貧不能召醫廼刲股肉啖/之良已後母病不能食慶取右乳焚之以灰和)¶
　　(藥進焉入口遂差久之乳復/生紹興十三年詔表其門)¶
<pb:KR2k0044_WYG_183-12a>¶
　張超(延祐四明志昌國縣人年十九父縈患氣疾寖/篤懇禱無效超乃刲脅取肝煮粥以進不踰日)¶
　　(父病愈乾道二年十二月守趙伯圭舉楊慶例命/縣厚加優䘏嘉泰四年令葛洪與免徭役仍封植)¶
　　(其父母墓/禁樵採)¶
　孫之翰(延祐四明志字文舉慈溪金川鄉雞鳴山人/母疾革刲體取肝為粥以進越夕母如醉自)¶
　　(醒乃底於寧郡守趙伯圭将聞於朝之/翰曰本心救母他無所覬年六十六卒)¶
　吴璿(延祐四明志定海人父璋以邊功補副尉璋妻/宋氏病璿刲股療之而愈年九十三乃終璿與)¶
　　(妻楊氏更病男安禮安時皆刲股以進安禮療其/母且至再焉守李沐聞於朝嘉泰三年有㫖存䘏)¶
　　(縣令王自揆建/崇孝門以旌之)¶
<pb:KR2k0044_WYG_183-12b>¶
　袁鎮(嘉靖寧波府志奉化人事親奉養備至端平初/父年七十病羸醫禱弗效乃一再刲股和藥以)¶
　　(進父病垂絶復存者十五年異母兄有虐之者友/事益謹孝弟之稱無間戴表元為作遷祔記以表)¶
　　(其/行)¶
　陶椿卿(嘉靖定海縣志字均夀以禮經魁宋末癸酉/覆試又魁父回孫登咸淳進士倅平江府卒)¶
　　(椿卿廬墓終身元初被選/舉力辭不赴鄉邦異之)¶
　元¶
　夏永慶(戴良夏孝子詩序字章甫定海人父文徳大/徳中轉粟以供京師浮海而北舟至海津鎮)¶
　　(溺焉永慶倉皇號救躍入洪波載其父以出文徳/得不死永慶以力竭沉水舟人求之弗獲人皆驚)¶
<pb:KR2k0044_WYG_183-13a>¶
　　(嘆稱曰夏孝子厥後三弟痛其兄之死孝也益以/孝義維其家居同室食同㸑有司上於朝旌其門)¶
　　(曰孝義/之門)¶
　陳汝檝(嘉靖寧波府志字傳巖象山人親歿未葬鄰/家失火将及與妻徐氏伏柩號慟誓不獨存)¶
　　(既而風返火熄柩獲全人皆謂孝感弟汝舟疾且/死以幼子為托汝檝泣曰而子即吾子忍異視耶)¶
　　(汝舟死育其子長為/娶婦以其遺物畀之)¶
　唐轅　唐轂(續文獻通考鄞人父復禮以匿官鹺事/被陷拘以歸京師轅詣吏代父命叩頭)¶
　　(流血吏閔其請脱父梏梏之行至越州轂自杭回/遇諸塗請代兄行轅不従轂曰兄訥於言往必不)¶
　　(免弟有一計可生竟奪其梏加己手吏亦閔/而従之轂抵京繫獄旬日近臣奏其罪得免)¶
<pb:KR2k0044_WYG_183-13b>¶
　華韶(嘉靖寜波府志鄞人生未睟父亡母沈氏家貧/不能自存父母欲奪其志誓死弗許勤紡績以)¶
　　(教育其子後病亟昭尚幼刲左股和藥以進母/愈至正十年尹許廣大書節孝字以表其閭)¶
　史懋祖(陳墓史孝子傳字時可鄞人新昌主簿賀之/孫公麟之子懋祖甫三嵗而母卒未㡬父亦)¶
　　(卒庶祖母莫氏與兩叔公燾公秀及懋祖二妹獨/存初主簿有田八十畝為錢塘浮屠所侵主簿與)¶
　　(公麟相繼訴官不能復家用益落莫氏復携公燾/公秀與懋祖二妹往訴浙江行省復不省窘不能)¶
　　(歸乃棄懋祖及二妹於人懋祖再轉為時貴家奴/每思其親輒嗚咽至夜率淚漬其枕如是者十有)¶
　　(七年㑹時貴以罪斥因得放還莫氏洎公燾公秀/尚無恙家徒四壁勢不能存懋祖盡變衣裝竭力)¶
　　(奉養父骨寄僧舍四十年至是始買地營葬泣血/如初喪莫氏俄傷足病卧床褥懋祖扶侍療治得)¶
<pb:KR2k0044_WYG_183-14a>¶
　　(愈尋人仆於火體煅潰殆半復侍療半載始瘥因/念奉蒸嘗者惟田耳田不復祖父之志未伸也乃)¶
　　(奮力與浮屠争於官總管范公察其實悉㫁還之/懋祖得田即以分諸叔後公燾公秀莫氏卒䘮葬)¶
　　(各盡禮家門雍/睦子亦克肖云)¶
　明¶
　盧顯　盧敬(兩浙名賢録鄞人父祥卿洪武初以世/職漕運命督造海運船已而船破運折)¶
　　(坐侵漁逮獄将就戮顯敬詣闕請代顯泣訴曰督/造雖臣父名而侵漁實臣顯臣罪當死敬曰兄顯)¶
　　(佐父周旋運事造船之謀敬獨知之臣/罪當死上矜之㢘得其寃遂兩釋之)¶
　樂枅(名山藏定海亭戸也洪武中㑹稽錢許二家嵗/輸鹽厚自縮而迫小民倍輸以掩已數上聞以)¶
<pb:KR2k0044_WYG_183-14b>¶
　　(浙東亭戸悉起赴京鞫訊坐罪輸作枅亦在逮中/方治行弟棁請往枅曰吾行雖生死不可知顧吾)¶
　　(有三子爾未也棁走詣縣請代枅白縣曰力鹽皆/枅也棁烏能知之使往必失對遂行一一舍許棁)¶
　　(追及枅叱之去不聽即乗危垣以塊提棁垣之塊/去者半枅行已逺棁慟哭而還枅至京師果死)¶
　陳思禮(徐一夔書宋學士所書陳思禮孝事後思禮/四明儒家甫七嵗父蚤世母石氏鞠育之母)¶
　　(歿思禮創鉅痛深欲隨母死親戚力慰解之乃止/年二十四親友勸之娶思禮掩耳不答衆迫之曰)¶
　　(娶妻以為養也親歿何以娶為既而親友據義責/之不得已乃従及期合&KR0543;危坐誦蓼莪之篇凡七)¶
　　(晝夜不輟哀慟路人後以貢至京/師入太學為上舍朝士咸稱之)¶
　李仕開三子(兩浙名賢錄仕開鄞人操履方正州曲/有爭必往質之三子長孝謙次悌謙次)¶
<pb:KR2k0044_WYG_183-15a>¶
　　(忠謙皆天性孝友依依親側弗忍斯湏去有事兄/必先弟而弟恒代兄親瘵蹙額聚謀分走東西求)¶
　　(醫藥旦夕迭侍床下親食後食親或旬日不食則/水飲充腹而已終弗御匕箸洪武初郡國例造戰)¶
　　(艦官以仕開富室率編户成之既成使者騐艦以/苦窳坐法逮讞秋官時孝謙弱冠請代父囚曰父)¶
　　(老我壮宜往悌謙甫十八已出為従伯後請曰兄/素多疾弗能任勞願留養親我當往使者恐其非)¶
　　(情兩械之而偵其所以兄弟終不易辭遂囚其長/者孝謙至秋官論輸作都門涉氷雪負土石手足)¶
　　(痠瘃流血備嘗艱苦閲嵗㑹赦免歸居十年仕開/又以富室主科量米耗法當坐辟忠謙年十九即)¶
　　(荷械詣官曰盜米者囚罪在囚身幸釋吾父官&KR0646;/其氣貌許之送御史院有㫖免死黥而戍竟沒於)¶
　　(遼東父卒二子號哭㡬絶永樂中屢舉孝謙明經/以母老乞終養辭不起比母卒二子哀毁如喪父)¶
<pb:KR2k0044_WYG_183-15b>¶
　　(己亥詔天下纂修圖志太守汪馗起孝謙/總裁郡乗書成而卒後七年悌謙亦卒)¶
　陳敬(成化四明郡志奉化人年十三家貧業樵洪武/十一年十一月五日隨父入山虎攫其父去敬)¶
　　(攘臂大呼疾追及之乃履其尾而以杖擊之虎怒/舍其父囓敬而啖之其父屍賴以全鄉人哀之)¶
　李道宗(定海縣志年七嵗父世顯以吏員中禍戍甘/肅二十餘年道宗長補弟子員日夜西望號)¶
　　(泣告大父及母往尋之徒步抵玉闗時世顯為邊/帥記室遇於途聞道宗語南音詰所従來知為父)¶
　　(子抱持相向泣中丞㢘得之欲以戍籍留應甲子/秋試道宗長跪曰大父與吾母望父二十餘年今)¶
　　(相遇而淹留非初意中丞知不可强檄鎮道釋世/顯仍捐俸助之而還道宗初號懷西謂父在西也)¶
　　(至此更曰見泉以/父號東泉故云)¶
<pb:KR2k0044_WYG_183-16a>¶
　丘緒(名山藏鄞邑諸生父鑑娶余而妾黄黄生緒以/不得於余被出鑑卒緒年十五事余至孝余愛)¶
　　(如已出臨卒告緒曰汝自有母不可失也顧緒母/出二十年所矣始鬻於包既而轉徙杳不可跡一)¶
　　(夕夢神告曰台州金鰲寺前君母處也明日赴郡/憇於途一人識緒問奚自則故包氏養馬厮也緒)¶
　　(求跡母厮曰周平者曽語其事今戍京師矣是時/緒姊夫方舉進士需次京師緒貽書物色平㑹天)¶
　　(雨平避雨邸舍姊夫聞其鄉音問之平也為緒問/母曰適台州李憲副子以報緒緒立之台至李家)¶
　　(李巳歿無子所後者漫不知前事緒徬徨道中或/告之曰此中有媒老矣導往詢則云黄居李無依)¶
　　(適仙居之吴氏緒遂之仙居厯覸數十家見一門/頗跼蹐而入有兄弟二人皆諸生止緒宿為問其)¶
　　(家諸母則黄故主母也然亦不詳所往呼舊蒼頭/問之曰適於金鰲寺前去嵗經之已殯其傍矣緒)¶
<pb:KR2k0044_WYG_183-16b>¶
　　(泣曰此吾夢中語也雖然得撫棺泣母亦畢吾志/於是吴氏二生送與偕往道犯一牛觸緒墜溝溝)¶
　　(在金氏之門金氏兄弟二人為馬長傭肩輿緒従/溝中起吴氏二生告馬長所繇馬長曰吾昔傭肩)¶
　　(輿舁一婦人至縉雲蒼嶺下其是乎存亡不可知/顧寺旁棺非其人也馬長入門縛輿送緒蒼嶺下)¶
　　(徘徊旬餘有織屨者曰去此三舍地名王碧川者/有陳氏媪年六十矣君邑人也緒詢諸陳倀倀委)¶
　　(巷中忽一媪竚立門次探之鄞人也扣其従來具/悉媪亦轉詢邱氏緒乃抱持悲號驚動閭巷陳無)¶
　　(子多負緒悉為償理迎母歸率妻子孝事亡怠/緒屢舉不第年六十餘貢而卒嘉靖中旌表)¶
　夏道昌(兩浙名賢録道昌居鄞之月湖以漁為業幼/孤聽母教惟謹既長而漁日所得魚擇巨者)¶
　　(以奉母母得痒疾日在申大作非沸湯沃之弗止/道昌出必申歸以供湯沐無後時者一日漁於新)¶
<pb:KR2k0044_WYG_183-17a>¶
　　(荘之河得巨鱗里人厚與之直堅弗與問其故答/曰歸以奉母由是名益著及母卒哀毁如不欲生)¶
　　(㑹有詔錫民孝弟力田者/粟帛有差道昌力辭弗受)¶
　嚴端(甬上耆舊傳字克正號謙齋以進士累遷南車/駕員外郎為積忤所中解組歸性至孝母年六)¶
　　(十奉養歴四十餘年母年百四嵗朝夕不離左右/母齒豁不能餐端手屑良米煮粥操七箸以進母)¶
　　(有所欲輒力致之少疾即東帶至旦身嘗五藥至/母體復始就寢及居喪哀毁彌至其學貫串百氏)¶
　　(著有謙/齋集)¶
　虞讙(沈愷虞孝子傳字静人寧波人成化間兄謙以/富民籍安定亡歸有司逮捕甚亟父憐其衰老)¶
　　(命讙代之行讙曰父命焉敢辭行抵安定毅然就/役楊文懿公為之請得免歸宏治間父遘疾讙每)¶
<pb:KR2k0044_WYG_183-17b>¶
　　(夜稽顙北辰祝曰寧悔予身無灾吾親久之顙為/&KR0734;赤血縷見及卒哭絶復甦三日水漿不入口母)¶
　　(勸之陽為一舉母入復撤去坐卧苫塊袒髪面黒/如囚垢母卒一如其父讙體貌壯偉至是哀毁骨)¶
　　(立不復舊容/自號曰痩齋)¶
　陳良言(鄞縣志字志行副使槐之子父患目疾歴醫/不效因以舌䑛之旬日即愈母得瘋疾七年)¶
　　(不能起身親抱持便溺浣濯悉以躬任夜則卧於/床側及卒枕塊三年既葬廬墓三載先是父柩在)¶
　　(堂鄰家失火将及良言望北號呼風/返火滅居室有鵲來巢貓相乳之異)¶
　陳浩淵(嘉靖定海縣志一名䀳字智寧善騎射工詩/繼父伯瑞卒哀毁逾禮廬墓三年従孫韜宏)¶
　　(治十七年以貢授歴城訓導善事母母疾衣不解/帶既卒廬墓三年致雉鹿芝草之瑞縣令錢如京)¶
<pb:KR2k0044_WYG_183-18a>¶
　　(為式/其廬)¶
　許敬觀(鄞縣志明州衞軍事母至孝一日與同伍十/人駕舟販鹽至江北渡忽暴風雷電挈舟中)¶
　　(人上泥塗中皆震死敬觀昏絶黙念我死母将誰/依忽若有人援之去衆死所三丈許而甦雷火燎)¶
　　(髪如禿人以/為孝心所感)¶
　謝矩(嘉靖寧波府志字原規鄞人以父命為人後兄/員坐事謫戍凉州矩裹糧匍匐走萬里資送終)¶
　　(其身不衰後以例籍父及妻子俱赴戍所矩獨以/别籍免矩曰奈何使父與嫂姪獨困苦耶力請與)¶
　　(偕抵吴門父病死矩哀毁㡬絶以父柩權厝旅舍/相嫂姪抵京師適遇例以家屬放還遂復至吴門)¶
　　(迎櫬歸葬眀年兄沒戍所矩又問闗數千里函骨/歸祔先壟撫其遺孤薦紳髙其行扁其堂曰孝義)¶
<pb:KR2k0044_WYG_183-18b>¶
　韓鼎(嘉靖寧波府志字廷陳定海人父仕昭貢入南/京病卒無力歸櫬權&KR0287;江寧隙地鼎甫弱冠奔)¶
　　(號千里蹤跡故地以求父屍感江神示/夢卒得父骨返葬發解壬子尹句容)¶
　許瓏(嘉靖寧波府志字廷璧鄞人少孤依其母無頃/刻舍一日母擲竹誤中瓏暈仆地母急抱持泣)¶
　　(瓏稍蘓即睁目笑語曰兒故嚇母非真暈也長竭/力奉養凡母欲必致平居恒言聖門以色養為難)¶
　　(此不假外求不費貲貨直易易耳至今/茅山之陽稱純孝焉子元祥成進士)¶
　劉晉(籌海圖編昌國人嘉靖三十二年倭入城其祖/老疾不能行晉負祖而逃賊将及祖曰我老甘)¶
　　(死汝宜速去晉/不肯遂俱被殺)¶
　馮履祥(嘉靖寧波府志字君徳慈谿庠生嘉靖丙辰/倭犯縣履祥隨父出奔賊㫁父左手履祥以)¶
<pb:KR2k0044_WYG_183-19a>¶
　　(身蔽之泣訴曰此吾父也願無加害寧殺我賊竟/刃之其妻袁氏遁於靈山時孕已彌月夜夢神告)¶
　　(曰爾夫為父死當與爾一子次日婦果生一子倭/将入馬策之不前不越境而去人謂孝感所致)¶
　聞宗時(嘉靖寧波府志鄞人教授聞理之子幼喪母/奉繼母陳承順篤至嘉靖丙辰倭冦突至宗)¶
　　(時扶父出遇賊㧞刀欲殺父宗時以身翼蔽泣求/代遂飲刃而死父得釋時家奴李三抱宗時幼子)¶
　　(不忍舍亦被賊截左耳併刲/其面屢死屢甦人共傷之)¶
　王應麒(嘉靖寧波府志慈谿人年十七躭學習文性/至孝倭寇卒至應麒扶母姜氏嬸余氏奔匿)¶
　　(鄰圃賊窺見二婦輙㧞刀追之二婦亟赴池水余/氏溺死應麒見母遇害以身翼蔽賊亂刃之子母)¶
　　(傷甚/卒)¶
<pb:KR2k0044_WYG_183-19b>¶
　沈良十(籌海圖編賊犯嗚鶴鎮良十時年七十餘尚/有九十餘嵗母賊至負母至五里外力竭不)¶
　　(能行息山谷舍中賊追至乃跪拜請死願貸其母/賊見母子俱皤髮頽老舍之而去良十憐母飢渇)¶
　　(方圖飲食賊又至舉刃欲斫其母良/十以身覆母號哭遂被殺母竟得全)¶
　鮑倫(嘉靖寧波府志字孟彞鄞人甫七嵗父䲖遊學/吴楚莫知所向母孫氏撫倫少長朔望輒焚香)¶
　　(哀禱願父子相見如是者二十年忽有老人自慈/谿來謂倫曰汝父曩與我客湖廣至漢陽東塢授)¶
　　(徒贅婦生二女不幸死矣盍往歸其尸已而至慈/谿遍訪老人不得乃従指示詣漢陽跡之皆符婦)¶
　　(家懼有他意訟於縣弗即白繫獄數年縣上府府/上監司監司謂疑獄有刺血騐骸事臨按墓所發)¶
　　(棺令倫咬指滴血直入枯骨其情始决即/棺殮乞歸葬允之監司即慈溪顧英也)¶
<pb:KR2k0044_WYG_183-20a>¶
　鄭十三(定海縣志嘉靖間倭犯東山族人倉卒避難/十三請其父偕族行父不急去為倭所及遂)¶
　　(執其父刃之十三抱父尸大哭倭怒并刃之棄尸/道上越數日族人歸収其尸十三身首異處右手)¶
　　(猶抱父牢不可解縣尹/宋繼祖擬以事聞不果)¶
　向叙(籌海圖編字叔禮慈谿人獻令七世孫年十六/入府庠賊入縣叙掖母而逸遇倭東溪踣叙仆)¶
　　(地直前斫其母叙急起抱母頸連呼曰寧殺我/乃殺叙舍其母而去巡按上其事詔旌其門)¶
　聞繼龍　聞繼泰(鄞縣志繼龍字隠鱗五嵗喪母哀/號如成人事父晨起察色切脈寢)¶
　　(則伺瑞息以為常體稍不安輒不離左右夜不解/帶手調藥食惟謹奉養三十年執喪哀毁逾節諱)¶
　　(日必服絰麻昧爽櫛沐誦經祭哭盡哀終身如一/日卒年八十一従弟繼泰字治甫父賢臣娶陳氏)¶
<pb:KR2k0044_WYG_183-20b>¶
　　(生繼泰甫五嵗而賢臣歿陳撫繼泰成立娶妻莫/合巹翌日仍與母同室共寢夫妻侍養不離左右)¶
　　(母年八十六而終哀泣如嬰兒身傍柩側凡三載/始出葬後廬墓宗戚以年耄力挽之歸乃供母像)¶
　　(榻前晨茶午膳如是者終身卒年七十一子世麟/字瑞宇事大母及父母靡弗如父之事母董司農)¶
　　(守諭為之/傳其畧)¶
　馮象臨(寧波府志慈谿諸生家被火徧覔父母烟焰/彌空迷失户庭象臨大呼初得母即従火中)¶
　　(負出再入負父并挾一弟以出半體已焦爛聞妹/尚留卧内母號呼将自入亟止之復觸烈焰擕妹)¶
　　(出竟焦灼而/死事聞旌表)¶
　錢敬忠(鄞縣志字孝直幼穎悟性篤摰父以事擬重/辟覊江西獄敬忠受經獄中業日益進聞有)¶
<pb:KR2k0044_WYG_183-21a>¶
　　(恩赦輒匐匍求援當事不能得萬歴己未成進士/熹宗即位入京誓以必死草疏辨寃乞代父死囚)¶
　　(服伏禁門外疏下法司議獄者憫之父竟得釋謁/選得刑部主事遷守寧國西河詩話甬東錢孝子)¶
　　(父臨江君初為儀部以不附江陵出守臨江㑹江/陵修憾於吉安故御史劉臺陷之死其羅織成獄)¶
　　(者王開府也江陵死御史江君白臺寃命下行勘/委君及瑞州守究其事適新開府曹君為王開府)¶
　　(導地冀以倖全而君持不詘竟坐王戍曹大怒乃/取他事劾君嚴㫖提問擬奪職不可擬杖不可擬)¶
　　(遣戍不可遂擬辟復御筆判状曰即決於是舉朝/大震九卿及臺省以下皆互疏切爭政府申公時)¶
　　(行亦具宻掲然後得更秋後其後申公隂檄江省/令是年勿决囚而漸以菑𤯝暵溢使連停秋決者)¶
　　(若干年孝子初生之時即君入獄之嵗歴嵗若干/始受書獄中又嵗若干始就試又嵗若干始登鄉)¶
<pb:KR2k0044_WYG_183-21b>¶
　　(薦登第然猶未敢訟寃至神廟升遐而後號呼詣/闕下猶不敢訟言不宜死即宜死願以身代如是)¶
　　(者有年而後出獄暨出獄數年而後死然則孝子/之用心如是其疢且久也當君死時距出獄不滿)¶
　　(三嵗孝子哀痛㡬殉之倪文正元璐有慰孝子書/一篇傳人間孝子先世自侍郎副使君下暨孝子)¶
　　(俱以進士起家後臨江君孫肅/樂亦以進士為刑部郎殉國難)¶
　謝瀚(吴偉業謝瀚傳字愛夫號泮池其先有令定海/者遂家焉瀚年十二一日見家不能炊因謂其)¶
　　(仲曰需青紫何時萬一吾父母枵羸至不及待奈/何爾執不律吾行且逐烏兔走矣遂棄制舉義修)¶
　　(業吴越間壹意奉父母歡仲廼得卒學成進士瀚/父性好晏處㑹嵗除隣失火蕩其室僦㫄舍以居)¶
　　(輒忽忽不樂瀚廼慮材鳩傭落成父始喜然以無/樓居且未陽也瀚復自為臿築楯㮌之屬以意審)¶
<pb:KR2k0044_WYG_183-22a>¶
　　(面於拮据中竭蹶成之父乃樂甚為加餐仲為恭/政宦遊萬里外瀚家居養母備極情志恭政無内)¶
　　(顧憂與瀚沒齒友愛視曩/者青紫數言始終無間云)¶
　王伯化(天唘慈谿縣志字子魚父沒哀毁如禮嘉靖/丙辰倭入縣治士民倉皇出走伯化掖母出)¶
　　(郭外同行者曰賊迫矣曷求活計伯化曰母活我/活安用求為頃之僕又告曰賊廹甚子母恐不相)¶
　　(顧矣僕亦去伯化掖母以前母曰母子同死無益/汝急去詰朝可收吾骸伯化號泣掖之如初望賊)¶
　　(呼曰余饋汝金毋傷吾母賊揚刃向母伯化以身/承之遂遇害賊見伯化死竟掠金不兵其母而去)¶
　　(至隆慶壬申母始以夀終伯化之子大韶抆淚/走四方以旌父孝母亡空山廬墓猛虎為馴)¶
　姜國望(天唘慈谿縣志字道卿邑博士弟子貟嘉靖/丙辰四月倭突入居民逃竄時母陸初喪在)¶
<pb:KR2k0044_WYG_183-22b>¶
　　(殯國望抱棺痛哭誓不相離賊至柩前似以為不/祥不敢逼近已乃&KR0343;蹤暗室従隙中窺見将舉火)¶
　　(忽聞外間哨聲輒投火去如是者三抵暮聞里/人音急出紏衆排墻遷柩舁至空地不及於難)¶
　董得偁(鄞縣志字天鑑父應圭知易州直流冦侵逼/得偁従一蒼頭奔候歴荒原叢骨中又遭雨)¶
　　(雹傾仆頭目皆損惟冀得覲父雖艱險不顧也及/遷知鄧州復為冦所圍得偁聞之又兼程而往時)¶
　　(父以憂勞成疾相持而泣未㡬父卒扶櫬歸崇禎/丙子赴省試聞母病旱涸無舟徒步亟返已而母)¶
　　(愈復徒步往至則適當試期是科領鄉薦家/貧與昆弟羣従極友愛子允瑫己酉登賢書)¶
　李士模(鄞縣志字叔範父坤元卒營壙於西嶴深山/遂廬墓焉嘗丙夜有虎窺之色不為動夢父)¶
　　(遣之歸涕泣復居一年子如/玉明經髙第授龍泉博士)¶
<pb:KR2k0044_WYG_183-23a>¶
國朝¶
　陸崑(舊浙江通志字華星鄞人有至性在親側未嘗/疾言遽色家貧祖父年八十餘惟崑侍食能當)¶
　　(其意喪母晝夜哭哀動鄰里藉館榖以養父遇其/母諱日雖甚風雨必従館中手擕母所嗜為祀品)¶
　　(己亥夏五月海冦入郡東崑父匿其親殷家冦入/門先執其父欲刃之崑直前哀詞丐生願以身代)¶
　　(遂遇害/父得釋)¶
　謝泰交(鄉賢留祀冊字時際號天童山人家定海幼/敏博學補諸生貢入京師丁酉舉順天鄉試)¶
　　(踰嵗卒年四十八幼痛母周早卒誓以其身服勞/於父嘗為吮癰而愈與諸兄考方書搔疴癢經營)¶
　　(别墅以娱奉之事其兄祗敬篤愛家無餘財執親/喪孺慕泣血其葬也廣輪掩坎挈畚把土手足皸)¶
<pb:KR2k0044_WYG_183-23b>¶
　　(瘃攀號松柏不忍舍/去著思親雜咏百篇)¶
　朱金誥(題旌冊鄞縣人父病刲股和藥以進疾遂已/時山賊掠鄉邑金誥負親避難父為賊所執)¶
　　(金誥跪求哀懇曰寧殺我勿傷我父賊憐之父子/俱得釋又嘗刺血書經以延母夀母卒入山號泣)¶
　　(虎為斂跡順/治九年奉旌)¶
　范洪震(鄞縣志字驚百鄞縣人母卒廬於墓側寢苫/枕塊疏食飲水旦夕哭奠如初喪三年然後)¶
　　(歸後父疾憂痛徬徨至為嘗/矢順治十五年具題奉旌)¶
　陶顯曽(題旌冊鄞縣人事父孝數十年無倦容父病/焚香龥天願以身代一夕夢神告曰爾孝格)¶
　　(天當増爾親夀疾遂愈康/熙四十五年具題奉旌)¶
<pb:KR2k0044_WYG_183-24a>¶
　李景濂(題旌冊鄞縣人父母早歿繼母撫養之得成/立母病癱景濂扶持左右躬親藥食歴七載)¶
　　(無倦色康熙四十/五年具題奉旌)¶
　李秉誠(題旌冊鄞縣人年八嵗嫡母亡擗踊哀號見/者流涕後繼母卒廬墓三年父病癱染床第)¶
　　(者六載秉誠醫儔弗倦康/熙四十五年具題奉旌)¶
　董道權(題旌冊鄞縣人父病時值大雪求醫弗至道/權雪夜負醫而行嚴冬冒寒弗顧也奉繼母)¶
　　(尤孝兩親歿葬後廬墓三/年雍正六年具題奉旌)¶
　¶
　¶
<pb:KR2k0044_WYG_183-24b>¶
　¶
　¶
　¶
　¶
　¶
　¶
　¶
　浙江通志卷一百八十四¶
