# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:29.076667
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十七
<pb:KR2k0044_WYG_226-1a>¶
　欽定四庫全書¶
　　浙江通志卷二百二十七¶
　　寺觀(二/)¶
　　　　仁和縣(城外/寺觀)¶
　勅賜圓照寺　在天開河¶
　國朝順治年間臨濟正宗&KR1999;溪森開山¶
世祖章皇帝賜名圓照寺後森歸隱華嚴菴圓寂建墖寺¶
　　　内¶
<pb:KR2k0044_WYG_226-1b>¶
　　　雍正十一年奉¶
　勅追封明道正覺禪師設立牌位供奉墖院奉¶
　㫖動帑重修十二年¶
　御書法輪𢎞轉扁額¶
　　報國寺　武林梵志在鳯凰山麓即南宋垂拱殿基¶
　　　(仁和縣志按胡僧楊璉真伽即宋故内建五寺曰/興元曰報國曰般若曰小仙林曰尊勝今止存報)¶
　　　(國一寺尊勝舊址改/為法華菴餘俱不存)元至元十一年賜額禪宗大¶
　　　報國寺妙濟禪師開山延祐六年燬僧大新重建¶
<pb:KR2k0044_WYG_226-2a>¶
　　元末燬明洪武二十四年立為叢林萬厯丙午僧¶
　　海音新葺¶
　梵天講寺　嘉靖浙江通志在鳯凰山西湖遊覽志¶
　　宋乾徳中吳越王建名南墖(吳越備史錢武肅王/於明州育王寺迎釋)¶
　　(迦舍利建/墖於城南)治平中改今額元元統中燬明永樂十¶
　　五年重建内有石墖二靈鰻井金井(釋守詮梵天/寺晚歸詩落)¶
　　(日寒蟬鳴獨歸林下寺柴扉夜未掩片月隨雲屨/惟聞犬吠聲又入青蘿去蘇軾梵天寺見僧守詮)¶
　　(小詩清婉可愛次韻詩但聞煙外鐘不見煙中寺/幽人行未已草露溼芒屨惟應山頭月夜夜照來)¶
<pb:KR2k0044_WYG_226-2b>¶
　　(去朱子梵天寺觀雨詩持身乏古節寸祿久棲遲/蹔寄靈山寺空吟招隱詩讀書清磬外看雨暮鐘)¶
　　(時漸喜凉秋近/滄洲去有期)¶
　勝果禪寺　武林舊事在包家山勝果寺志隋開皇¶
　　二年建唐無着禪師重興宋慶厯中郡守鄭戩奏¶
　　賜額曰崇聖仁和縣志元至正間重建明永樂十¶
　　五年復建(釋處黙至勝果寺詩路自中峯上盤迴/出薜蘿到江吳地盡隔岸越山多古木)¶
　　(叢青靄遙天浸白波下方城郭近鐘聲襍笙歌王/安石遊勝果寺詩登髙見山水身在水中央下視)¶
　　(樓臺處空多樹木蒼浮雲連海氣落日動湖光偶/坐吹横笛殘聲入富陽王守仁移居勝果寺詩江)¶
<pb:KR2k0044_WYG_226-3a>¶
　　(上但知山色好峯迴始見寺門開半空虚閣有雲/住六月深松無暑來病肺正思移枕簟洗心兼得)¶
　　(逺塵埃富春咫尺煙濤外時倚層霞望釣臺朱朴/勝果寺詩下界聞鐘梵中峯隱薜蘿海門朝日近)¶
　　(沙市暮帆多鳯去山空老龍蟠井/不波宋家宮樹在啼鳥學笙歌)¶
　福田慶夀寺　萬厯杭州府志在候潮門外羅木橋¶
　　宋寶祐二年徐路鈐捨宅建寺請福田額元至正¶
　　間燬泰定間重建復請額加慶夀二字武林梵志¶
　　明洪武二十四年立為叢林(蔡充宗福田寺詩江/村開佛地樓閣倚清)¶
　　(暉響近風生海隂森竹覆扉慈航能載客/溽暑不蒸衣疎雨隨秋至殘蟬已息機)¶
<pb:KR2k0044_WYG_226-3b>¶
　定香寺　武林梵志在艮山門外宋乾徳四年建於¶
　　西湖定香橋名香積院治平二年改今額寶慶間¶
　　建旌徳觀移建今所¶
　香積寺　萬厯杭州府志在江漲橋北宋太平興國¶
　　三年柯氏捨宅為寺舊名興福大中祥符間改今¶
　　名仁和縣志元末燬明洪武辛亥重建為叢林(武/林)¶
　　(梵志香積寺門臨官河帆檣往來者日百千計秉/燭猶喧一徑蜿蜒茂林䕃密隱然城市異藪也)¶
　佛日淨慧寺　嘉靖仁和縣志在城東北五十里黄¶
<pb:KR2k0044_WYG_226-4a>¶
　　鶴山之隂石晉天福七年吳越王建號佛日院宋¶
　　大中祥符元年改今額(周必大奏事錄寺有清冷/一擊等軒庫堂後有池池)¶
　　(中有渥洼泉出石罅中堂上有蘇軾熙寧/七年八月送陳述古赴南京時留題真蹟)仁和縣¶
　　志寺久廢明萬厯間雲棲金臺掄法師重建(蘇軾/宿佛)¶
　　(日榮長老方丈詩陶令思歸久未成逺公不出但/聞名山中只有蒼髯叟數里蕭蕭管送迎日射西)¶
　　(廊午枕明水沉燒盡碧烟横山人/睡覺無人見惟有飛蚊遶鬢鳴)¶
　崇先顯孝華嚴教寺　武林梵志在臯亭山之陽宋¶
　　紹興十九年建二十八年賜崇先顯孝禪寺額寧¶
<pb:KR2k0044_WYG_226-4b>¶
　　宗改禪為教御書臯亭山三字及崇先顯孝華嚴¶
　　教寺八字以賜元末燬明洪武十二年重建仁和¶
　　縣志嵗久傾廢萬厯間雪松法師重新¶
國朝順治丙申僧覺浪住持重興大殿¶
　崇聖院　崇聖紀事在鳯凰山之東(一名般/若菴)創始於¶
　　吳越王宋淳熙間更為親藩香火歴元至明古風¶
　　行素二上人更新之(院有竹千餘竿獨一莖秀出/人呼為竹尊者釋覺範竹尊)¶
　　(者詩髙節長身老不枯平生風骨自清癯愛君修/竹為尊者却笑寒松作大夫未見同叅木上座空)¶
<pb:KR2k0044_WYG_226-5a>¶
　　(餘聽法石於莵戲将秋色/供齋鉢林月批風得飽無)¶
　永慶禪寺　武林梵志在黄鶴山之陽今稱龍居灣¶
　　唐清㤗間建元燬明萬厯間僧如艮等就故址構¶
　　禪堂殿宇前有沼後有泉方伯吳公書永慶禪林¶
　　額(李流芳宿永慶禪院詩二首歸裝出西湖問道/向黄鶴屢愆桐塢期偶遂龍居諾輕舟凌晨風)¶
　　(遙山滿晴郭丹林尚可數寒條紛無托披松指㣲/徑聽水捫暗壑新構爭逺勢平臺攬搖落霜後山)¶
　　(容淺天清海氣薄暫憩塵勞心始知寂靜樂每多/方外遊見僧即如故燈明一龕下夜深愜深晤不)¶
　　(知山月上千林已流素出門㝷舊溪愛踏松影路/氣和空字澄寒魄如春露去寺不數武冋曯驚莽)¶
<pb:KR2k0044_WYG_226-5b>¶
　　(互幽泉洗我心/㣲鐘杳然度)¶
　化度寺　神州古史攷在江漲橋梁天監間朱异捨¶
　　宅為寺名衆安隋改衆善唐改重雲再改承雲仁¶
　　和縣志宋治平二年改今額元至元間兵燹至正¶
　　間僧若金重建¶
　安隱寺　咸淳臨安志在臨平山之南後唐清泰元¶
　　年吳越王建舊名安平或謂安平以前又名永興¶
　　(寺外冇石幢鐫云/永興寺前建墖)宋治平二年改今額(地生曲竹/僧多取以)¶
<pb:KR2k0044_WYG_226-6a>¶
　　(為杖故老相傳唐邱隱士丹成羽化植杖於此其/竹皆曲竹間有丹井井旁有池名安平泉極甘冽)¶
　　仁和縣志元至正末燬隨建明洪武二十四年立¶
　　為叢林永樂初重建(張丹過安隱寺詩古刹松嵐/下相攜一徑清山鐘雲裏斷)¶
　　(庭鳥竹間鳴落水猶春色晴溪帶/雨聲不須頻禮佛吾意得無生)¶
　承天宮　成化杭州府志在城北三十里赤岸宋嘉¶
　　泰中建寧宗御書承天宮三字為額¶
　　　海寧縣¶
　安國寺　嘉靖浙江通志在縣治西(俗名/北寺)武林梵志¶
<pb:KR2k0044_WYG_226-6b>¶
　　唐開元二年建名鎮國海昌院㑹昌五年廢大中¶
　　四年復置名齊豐宋大中祥符元年改今額寺有¶
　　大悲閣(蘇軾大悲閣記杭州鹽官安國寺僧居則/自九嵗出家十年而得惡疾垂死自誓於)¶
　　(佛願持律終身且造千手眼觀世音像而誦其名/千萬聲病巳而力不給則縮衣節食三十餘年銖)¶
　　(積寸絫以迄於成其髙數仞為大屋四重以居之/而求文以為記予喜則之勤苦從事於有為篤志)¶
　　(守節老而不衰異夫為大言以欺佛者故為之記/安國寺志寺有禪門大師墖藏齊安國師真身舍)¶
　　(利墖前有雙檜蘇軾詩當年/雙檜是雙童後為朱勔移去)宋理宗御書妙智之¶
　　閣賜之元至正元年重建海寧縣志明洪武八年¶
<pb:KR2k0044_WYG_226-7a>¶
　　真价建雲堂十一年至大建懺堂三十年惠燈拓¶
　　大殿為四天王殿永樂十三年似葵建三解脫門¶
　　天順間大殿燬𢎞治元年宗逺文寧重建殿後甃¶
　　石為九蓮池萬厯間真慈改妙智閣為千手眼觀¶
　　音殿改西方池為藏經閣崇禎甲戍鐘樓不戒於¶
　　火丁丑受汰重建¶
國朝康熙六年里人張行極倡緣買隙地構屋四十餘¶
　　楹供奉五百羅漢寺為寧邑叢林之首凡雨𤾉祈¶
<pb:KR2k0044_WYG_226-7b>¶
　　禱祝¶
聖習儀皆在於是稱海上第一名山云¶
　延恩寺　杭州府志在縣西北二百六十歩(俗名/西寺)舊¶
　　為安國寺藏院海寧縣志宋建炎四年建寺元祐¶
　　四年勅賜今額明洪武二十四年立成叢林(釋晦/山延)¶
　　(恩寺詩名藍何代昉屬自古鹽官此日分齋鼔當/年共刹竿堂標龍藏逺樹映蠏峯寒喜得門前水)¶
　　(重開一/鏡看)¶
國朝康熙八年僧岳教等募修¶
<pb:KR2k0044_WYG_226-8a>¶
　金佛寺　武林梵志在縣西松林舖東宋紹興年間¶
　　建名上乗院乾道間改今額元末燬重建海寧縣¶
　　志明洪武二十四年立成叢林(吳本泰重遊金佛/寺詩草没禪宮路)¶
　　(不分上方仙梵若為聞僧曾識面惟留影樹可齊/眉已拂雲蘚碣半欹蝸補篆風箏不語鳥呼羣友)¶
　　(生話舊渾如夣落/盡棠棃又夕曛)¶
　覺王寺　海寧縣志在縣西北長安鎮唐長興四年¶
　　建舊名正覺宋治平二年改今額元末兵燬明洪¶
　　武初重建二十四年立成叢林(僧惟肅覺王結大界/碑記浙西杭為巨藩)¶
<pb:KR2k0044_WYG_226-8b>¶
　　(鹽官為杭所屬之邑長安復為鹽官所屬之鎮覺/王寺在鎮之西始乎李唐有正覺寺名逮錢氏之)¶
　　(世屋宇墮廢但存堦基蓮花幢石尊像而已是時/文穆王為太史令公判府事有邑民盛瑫吳廼者)¶
　　(具狀陳乞欲就舊址重建藍宇公從其請實寶正/六年十月也至宋治平二年改賜今額自寶正距)¶
　　(今元豐九年一百五十有七載矣雖山門佛殿法/堂方丈僧房廊宇悉備惟大界未結尚存自然之)¶
　　(地是猶基址不築欲棟宇安立其可得乎子嘉祐/庚子嵗為主僧惠嵩請居方丈尸講席凡十載)¶
　　(未嘗一日不思結界焉無何以師老却歸因而弗/果越十五年又為主僧智淵敦勉復來方丈繇是)¶
　　(準毘尼秉羯磨立標相以結之即元豐丙辰嵗正乎/月十一日也噫予之往來此寺也二紀有餘矣攷)¶
　　(再創僅二百年而結界之務今纔成辦/乃知劫大不壊之法豈偶然而得行與)¶
<pb:KR2k0044_WYG_226-9a>¶
　太平廣福寺　成化杭州府志在縣東黄岡市唐齊¶
　　安寺基宋建隆中有僧結茅棲止歴四十年乾徳¶
　　二年額曰太平菴熙寧元年賜今額明洪武二十¶
　　四年立成叢林海寧縣志明末漸圮台宗法師靈¶
　　聞重開方丈像飾一新(寺有老栢半枯蒼枝/古幹唐宋間遺植也)¶
　崇惠寺硤川志在縣東北硤石紫薇山東麓俗稱¶
　　北寺元至大間僧西巖建明洪武十八年增建法¶
　　堂二十四年立成叢林永樂初海鹽大理少卿朱¶
<pb:KR2k0044_WYG_226-9b>¶
　　逢吉為記¶
　惠力寺　萬厯杭州府志在縣東北硤石紫薇山下¶
　　硤川志畧東晉寧康間尚書張延光捨宅建初名¶
　　志願唐乾元元年勅支本縣稅錢修飭唐末燬宋¶
　　乾徳二年營將吳仁受捐資復建大中祥符二年¶
　　賜額惠力寺宋季又燬重建於元至正二年明洪¶
　　武二十四年拓為叢林嘉靖三十七年僧惠銘仍¶
　　庀材鳩葺(周肇引惠力寺詩侵晨入古寺山色靄/㣲茫巒峯䕃喬木清樾生夏涼老僧聞)¶
<pb:KR2k0044_WYG_226-10a>¶
　　(客到掃徑開松堂治廚接檻溜烹茗兼蕨香啣花/想鹿女獻果擬雁王假榻倚空翠流夢聞松篁竹)¶
　　(風何泠泠吹潤滿衣裳樂/此清供因不知山日長)¶
　崇教寺　海寧縣志在縣東北妙果山前五代長興¶
　　二年建梁江州刺史戚衮夫人捨園為寺宋末廢¶
　　元至順四年重修明洪武二十四年立成叢林¶
　西山廣福院　武林梵志在縣東北硤石紫薇山頂¶
　　宋天禧五年邑人宋坦捨宅建熙寧元年賜夀聖¶
　　額隆興元年改今額兵燬元大徳間重建(硤川志/寺有宋)¶
<pb:KR2k0044_WYG_226-10b>¶
　　(李肩白碑記趙子昻篆額殿外東南隅有鐘委地/青翠斑駁古色照人唐時物也今作亭懸之章孝)¶
　　(標西山廣福院詩野寺孤峯上危樓聳翠㣲捲簾/滄海近洗鉢白雲飛竹影臨經案松花㸃衲衣日)¶
　　(斜登望處湖/畔一僧歸)院後舊有五顯祠¶
國朝康熙二十三年改為文昌殿雍正八年重修里人¶
　　於廣福院前建魁星閣懸崖疊石榱桷凌虚俯瞰¶
　　南湖澄泓如鏡逺眺海上諸山環列几席洵硤川¶
　　之大觀也¶
　碧雲寺　硤川志在沈山東北缽盂嶺下竹樹森密¶
<pb:KR2k0044_WYG_226-11a>¶
　　泉石幽峭舊多合抱大樹三伏如清秋也唐大厯¶
　　三年俱胝禪師開山創元末燬明洪武二年僧懐¶
　　宗建殿宇齋堂萬厯四十四年僧雲浪重建佛殿¶
　　僧竂拓為叢林雄壯修潔遂擅一方蘭若之勝崇¶
　　禎八年僧通秀建藏經閣於俱胝巖下(朱朴宿碧/雲寺詩墖)¶
　　(影蕭蕭夕照間碧雲黄葉滿秋山空堂夜冷無燈/火惟有貧僧乞米還楊汝允碧雲寺詩何年卓錫)¶
　　(寄遐踪巖壑廻看紫翠重地僻故應無暑到林深/當自有雲封千山夜雨聞飛瀑半壁朝隂翳古松)¶
　　(已覺人天坐超忽/況餘清籟度疎鐘)¶
<pb:KR2k0044_WYG_226-11b>¶
國朝順治間僧漢文募建併禪堂僧竂俱新之¶
　真如寺　萬厯杭州府志在縣東黄灣菩提山東晉¶
　　干寶捨宅為寺周顯徳二年建輪藏武林梵志宋¶
　　治平二年賜今額海寧縣志明洪武二十四年立¶
　　成叢林(張九成遊南路菩提山寺次刁文叔韻詩/髙僧超物外有户晝常扄海濶如天大泉)¶
　　(甘識地靈一簾春月靜數㸃越/山青便卜歸與計移文休勒銘)¶
　智標墖院　硤川志在東山絶頂宋僧智標建故名¶
　　下有墖院明嘉靖間燬萬厯四十三年蜀僧瑞林¶
<pb:KR2k0044_WYG_226-12a>¶
　　募修(唐俞登智標墖詩古墖盤空山天風吹髩寒/山河開世界日月到闌千氣欲凌霄漢身疑)¶
　　(生羽翰雲深徒極目何處是長安潘廷章登沈山/智標墖詩浩劫凌虚上鴻濛足逺搜空明金作界)¶
　　(窈窕玉為樓簷挂扶桑樹門迎採葯舟石幢飄紫/鳯繡栱卧蒼虬法雨晴中落空香象外浮越臺分)¶
　　(北望秦節駐南游一氣環三島諸天/近十洲奮飛珠樹隔身是一沙鷗)¶
國朝康熙三十五年黄灣僧𢎞通感潮音而至矢志復¶
　　修雍正八年里中士民捐助重建¶
　奉真道院　海寧縣志在縣西北二百五十歩元至¶
　　元二十九年建趙學士孟頫題額明末燬邑光祿¶
<pb:KR2k0044_WYG_226-12b>¶
　　卿葛徴竒建復燬¶
國朝順治戊子本院提㸃朱勝祖捐産張文煃倡緣重¶
　　建¶
　南山道院　杭州府志在沈山南麓宋景祐間建舊¶
　　有翠雲亭海寧縣志殿後有玉宸閣(陳用翠雲亭/詩山川無處)¶
　　(問丹砂因過仙人海上家燕子/不來寒食盡一簾疎雨又棃花)¶
國朝順治十七年燬康熙元年重建¶
　　　富陽縣¶
<pb:KR2k0044_WYG_226-13a>¶
　慈修䕶聖禪寺　嘉靖浙江通志在縣治西近江潮¶
　　汐可觀往來者多游息焉武林梵志唐大中間建¶
　　名保寧元至順間改今額元末燬明洪武元年重¶
　　建富陽縣志二十四年立成叢林永樂十三年僧¶
　　㑹欽拓地重建佛殿法堂華嚴閣(鮮于伯/機書額)崇禎時¶
　　僧普亮復募建佛殿佛像一新(楊維楨慈修寺華/嚴閣詩華嚴髙閣)¶
　　(倚層霄布地黄金嵗月遙學士題楣飛鳯舞禪僧/說法雨花飄天開山色千年畫風送江聲萬里潮)¶
　　(到此凭闌凝睇久/獨能無意伴漁樵)¶
<pb:KR2k0044_WYG_226-13b>¶
　偃松寺　武林梵志在縣西南馴雉村宋嘉泰四年¶
　　建前有大松盤䕶因名元末燬惟殿宇及法堂存¶
　　富陽縣志明洪武十一年僧真初重建二十四年¶
　　立成叢林¶
國朝順治六年僧普潤重立大殿兼塑諸佛相¶
　永樂吉祥寺　名勝志在小隱山上富陽縣志唐大¶
　　中年間鳥窠禪師建明洪武二十四年併入偃松¶
　　寺後毁萬厯四十七年僧融通出家捨宅為寺復¶
<pb:KR2k0044_WYG_226-14a>¶
　　舊名曰吉祥明末燬(吳萊吉祥寺詩一昔逢寒食/行吟採物華風生敲檻竹雨)¶
　　(溼堕船花曲隝青龍樹長灘白/鷺沙回看江上水直去到君家)¶
國朝順治初僧圓濟重建¶
　能仁寺　武林梵志在縣西南太寺村後唐天成元¶
　　年建名雲霄院宋咸淳元年請今額元至正丙申¶
　　兵燹明洪武初重建富陽縣志二十四年立成叢林¶
國朝順治五年僧如樟良潤重建¶
　法相寺　富陽縣志在縣東南麗景村舊名報恩¶
<pb:KR2k0044_WYG_226-14b>¶
　　唐咸通十二年符禪師建宋大中祥符元年賜今¶
　　額明洪武二十四年立成叢林内有玉泉亭含潤¶
　　軒富春三十六寺此為最勝永樂十四年燬宣徳¶
　　八年雪島師重建(葉士彦法相寺虚舟亭詩道人/亭子號虚舟身與乾坤日夜浮)¶
　　(髙檻倚空山疊浪小池承溜雨生漚漁歌響答穿/蓬户晚飯經行憶舵樓茶竈筆牀安榻畔江湖長)¶
　　(任散/人遊)¶
　淨居寺　成化杭州府志在縣南大源村石晉天福¶
　　八年建名淨福宋治平二年改今額宋末燬元至¶
<pb:KR2k0044_WYG_226-15a>¶
　　順間重建明洪武二十四年立成叢林¶
　大雄寺　杭州府志在縣西南五十里十國春秋後¶
　　唐長興三年吳越丞相許明捨富春宅為寺名曰¶
　　許明寺富陽縣志宋治平二年改今額元末燬明¶
　　洪武初重建二十四年立成叢林崇禎十三年僧¶
　　如奎重建¶
國朝順治十六年僧渭然復興¶
　真寂寺　成化杭州府志在縣東南靈峯村宋紹興¶
<pb:KR2k0044_WYG_226-15b>¶
　　六年建元末燬明洪武初重建富陽縣志二十四¶
　　年立成叢林正統四年邑人趙晨重修崇禎十七¶
　　年傾圯(俞膺游真寂寺詩平地湧招提諸峯自迥/䕶石壁聽泉流溪橋見僧度松檜千年姿)¶
　　(不受冰霜妬花卉四時春疑有神靈助景物良/可嘉徘徊屢忘暮賢哉支許儔因之重懐慕)¶
國朝康熙五年僧正輝重建¶
　妙智寺　萬厯杭州府志在縣西南善政村永安山¶
　　之陽唐太和元年僧㑹遇建舊名驪峯錢武肅王¶
　　時改名永安宋大中祥符元年改今額宣和間燬¶
<pb:KR2k0044_WYG_226-16a>¶
　　建炎四年邑人提刑李鞉施財新之富陽縣志明¶
　　洪武二十四年立成叢林崇禎時僧道奎重加修¶
　　葺¶
　淨因院　富陽縣志在縣東春明村舊名雲峰宋太¶
　　平興國二年建治平二年賜額明末燬(蘇軾淨因/院竹軒詩)¶
　　(前軒有竹百餘竿節節渾如玳瑁斑/雨過風清談般若琅玕聲撼半空寒)¶
國朝康熙初年僧雲臺聖一重修¶
　寶林院　富陽縣志在縣西南儀鳯村宋大中祥符¶
<pb:KR2k0044_WYG_226-16b>¶
　　四年大徳禪師建舊名雙林治平二年改今額院¶
　　有香巖閣可賦軒明洪武中併能仁寺巳而復舊¶
　　(范成大寶林寺可賦軒詩十里江聲襍寺聲道旁/無處濯塵纓寶林寺裏逢修竹方有詩情約畧生)¶
國朝順治十八年僧普戒重修¶
　崇親思孝宮　萬厯杭州府志在縣南三十五里初¶
　　於大源山建崇夀殿宋紹熙二年有㫖崇奉本命¶
　　嘉泰元年勅改¶
　　　餘杭縣¶
<pb:KR2k0044_WYG_226-17a>¶
　徑山興聖萬夀禪寺　徑山志在縣西北五十里乃¶
　　天目之東北峰唐代宗時僧法欽結菴於此永泰¶
　　中有白衣士來求度為沙彌欽即剃度名崇恵後¶
　　如長安與方士競法既勝代宗問其師承曰臣師¶
　　徑山僧法欽召赴闕賜號國一禪師逾年辭歸詔¶
　　杭州即其菴建寺曰徑山乾符六年改為乾符鎮¶
　　國院宋大中祥符六年改賜承天禪院政和七年¶
　　改徑山能仁禪寺開禧間孝宗御書額賜徑山興¶
<pb:KR2k0044_WYG_226-17b>¶
　　聖萬夀禪寺(吳泳興聖萬夀禪寺記自東天目熊/騰馬奔凌深拔峭發越而為梵釋之)¶
　　(宮者徑山也國一禪師卓錫於此興廢逮今盖四/百餘年矣先是慶元己未冬龍王殿灾精廬佛宇)¶
　　(一夕而燼僧元聰治故而復新之後三十五年夏/再燬無準範師以精進心轉不退輪以勇健力撾)¶
　　(無畏鼓度材於山視昔所植可以為椽為梁為杗/為桷者適飽厥用則鳩工聚糧命幹力之僧相其)¶
　　(役一念纔起諸天響合上方頒賚甚渥公卿士大/夫樂施捨南國之好善者不祈而助貨不命而助)¶
　　(力越三年告成殿/堂樓觀靡不畢具)由宋迄元為禪林之冠元末兵¶
　　燬明洪武間重建(范成大題徑山寺樓詩落日蒼/茫水捫星縹緲樓神光來燭夜)¶
　　(夀木不知秋海内五峰秀天涯雙/徑遊愛山吾欲住衰病嬾乘流)¶
<pb:KR2k0044_WYG_226-18a>¶
　永安寺　武林梵志在縣東南二里元至元元年建¶
　　至正二十四年燬明洪武元年重建餘杭縣志二¶
　　十四年立成叢林¶
　法喜寺　名勝志在縣東半里舊名吉祥院餘杭縣¶
　　志唐光化二年僧清辯開山宋大中祥符八年改¶
　　今額紹興五年徙學於此以舊學基為院元至正¶
　　末燬明洪武元年僧自能重建二十四年併永安¶
　　寺嘉靖三十年教諭李鵬舉太守孫環山以堪輿¶
<pb:KR2k0044_WYG_226-18b>¶
　　說復舊基還今址為法喜寺萬厯間圮知縣戴日¶
　　強以此寺為習儀祝聖之所重建殿宇一新(王安/石法)¶
　　(喜寺詩門前百道水縈迴門外青莎間綠苔雜樹/遶花鶯引去壤簷無幕燕歸來寂寥誰共尊前酒)¶
　　(牢落空留案上杯我憶故鄉/歸未得可憐啼鴂重相催)¶
　南山普寧禪寺　萬厯杭州府志在縣東北常熟鄉¶
　　宋白雲通教大師創菴以居紹興間改菴為院曰¶
　　傳燈又改普安淳熙七年改今額元末燬明洪武¶
　　三年重建¶
<pb:KR2k0044_WYG_226-19a>¶
　顯聖寺　咸淳臨安志在縣東南二里舊名白墖院¶
　　宋開寶四年建治平二年改今額餘杭縣志明洪¶
　　武二年重建二十四年併永安寺萬厯三十年僧¶
　　立齋重建(范仲淹過餘杭白墖寺詩登臨溪上寺/遷客獨依依逺水欲無際孤舟曾未歸)¶
　　(亂峰藏好處幽鷺得閒飛/多少天真趣遙心結翠㣲)¶
　慈聖寺　成化杭州府志在縣東北常熟鄉名靈嶽¶
　　肇於唐(歐陽詢靈嶽寺記杭州餘杭縣西北有鎮/曰曹橋鎮走北十里得精舍曰靈嶽建武)¶
　　(二年周門越王無諸十二/代孫搖氏捨宅之所建也)五代天成元年復建宋¶
<pb:KR2k0044_WYG_226-19b>¶
　　治平二年改今額元至正末燬明洪武年間重建¶
　化城接待寺　徑山志宋嘉定間徑山住持可宣創¶
　　建八年欽奉御書特賜可宣佛日禪師并書化城¶
　　二大字賜充接待院元初重建至正末兵燬明洪¶
　　武年僧慧寛重建(徐渭化城寺詩方引主人轄轉/為山寺嬉門深當水盡路曲入)¶
　　(松移破鐸搖簷鴿寒萍蔽沼/龜過溪無虎嘯枉送逺禪師)¶
　光孝寺　武林梵志在閑林東扇一圖(陶望齡光孝/寺碑記光孝)¶
　　(寺唐蔣山太平興國禪師建太宗勅額及明而寺/貌幾毁正徳元年無盡和尚禱雨龍門之山太白)¶
<pb:KR2k0044_WYG_226-20a>¶
　　(龍王獻白蛇於鉢内而大雨由是寺貎復興萬厯/間如清真聽重建天王殿樹鐘樓置山贖田為久)¶
　　(逺計誠/福地也)¶
　洞霄宮　大滌洞天記在縣南十八里漢元封三年¶
　　建宮壇於大滌洞前唐𢎞道元年本山潘先生奉¶
　　勅面南建天柱觀中宗朝賜觀莊一所後有朱法¶
　　師改北向乾寧二年錢武肅王與閭丘先生相度¶
　　山勢復改南向(錢鏐天柱觀記天柱觀在餘杭大/滌洞天自漢武帝酷好神仙標顯)¶
　　(靈跡乃於洞口建立宮壇歴代祈禳悉在此處自/大唐創業崇尚元風恢張道本𢎞道元年奉勅創)¶
<pb:KR2k0044_WYG_226-20b>¶
　　(置天柱觀鏐懐斯地實邇維桑素仰真風備詳前/事但以此觀創置之始本對南方後有朱法師改)¶
　　(為北向致使觀中寥落難住賢能乾寧二年鏐因/歴覽山源徧尋地理觀其尊殿全無起發之由抗)¶
　　(表上聞創置殿堂兼移基址一二年内法主兩霑/渥恩道侶益臻常住咸備青牛白鹿堪眠琪樹之)¶
　　(隂絳節霓旌不絶星壇之上得非因移山勢而載/振元風者哉合刋貞石用諗後賢時光化三年七)¶
　　(月十五/日記)宋祥符五年因陳堯佐奏改洞霄宮賜仁¶
　　和縣田一十五頃并賜鐘磬法具等政和二年都¶
　　監何士昭陳乞賜度牒三百道後廢紹興二十五¶
　　年重建淳祐七年靈濟通真先生孫處道奏請賜¶
<pb:KR2k0044_WYG_226-21a>¶
　　錢益市恒産規制愈崇南渡後凡宰執大臣丐閒¶
　　去位者以提舉洞霄宮繋銜咸淳甲戌冬延燎一¶
　　空洞霄宮志元至元丙子重建未完復燬甲申再¶
　　新宮宇規模視昔愈壯(黄汝亨天目游記玉皇殿/木皆用柏無塵三清殿係)¶
　　(郭真君結茅處巳非故术方丈有晦翁提舉/洞霄宮像扁書洞天福地四字宋理宗筆也)餘杭¶
　　縣志至正間兵燬明洪武初重建歴二十餘年而¶
　　後修垣鉅殿門廡室廬庖庾壇壝皆次第用完無¶
　　改舊觀矣(林逋洞霄宮詩大滌山前問華陽路暗/通風霜唐碣久草木漢祠空劍石苔花)¶
<pb:KR2k0044_WYG_226-21b>¶
　　(碧丹池水氣紅幽人天柱側茅屋灑松風蘇軾洞/霄宮詩上帝髙居愍世頑故留瓊館在凡間青山)¶
　　(九鎖不易到作者七人相對閒庭下流泉翠蛟舞/洞中飛鼠白鴉翻長松怪石宜霜鬢不用金丹苦)¶
　　(駐顔趙公碩洞霄宮詩舊時㑹此覓仙緣一别於/今四十年白髮重來嗟老矣青山九銷故依然肩)¶
　　(輿直入松間路洗耳還聽澗底泉幽/興未闌吟未就半峰斜日下平川)¶
　　　臨安縣¶
　淨土禪寺　嘉靖浙江通志在縣南二里南北鄉十¶
　　國春秋吳越天寶四年武肅王捨安國縣宅基為¶
　　寺請額於梁曰光孝明因咸淳臨安志宋大中祥¶
<pb:KR2k0044_WYG_226-22a>¶
　　符元年改今額萬厯杭州府志元末燬明洪武十¶
　　五年重建(蘇軾宿淨土寺詩雞鳴發餘杭到寺已/停午叅禪固未暇飽食良先務平生睡)¶
　　(不足急掃清風宇閉門羣動息香篆起烟縷覺來/烹石泉紫筍發輕乳晚涼沐浴罷衰髪稀可數浩)¶
　　(歌出門去暮色入村隝㣲月半隱山圓荷爭瀉露/相攜石橋上夜與故人語明朝人山房石鏡炯當)¶
　　(路昔照熊虎姿今為猿鳥顧/興廢何足弔萬世一仰俯)¶
　太平萬夀禪院　武林梵志在縣東靈鳯鄉唐天寶¶
　　三年欽禪師卓錫於此天祐元年吳越王建賜額¶
　　小徑山太平禪院宋天聖七年改賜今額崇寧元¶
<pb:KR2k0044_WYG_226-22b>¶
　　年重建元至正十九年燬明洪武九年重建臨安¶
　　縣志萬厯間澹居上人光復本寺久仍圮¶
國朝順治間僧超東重建¶
　化城院　嘉靖臨安縣志在縣東北一里南北鄉唐¶
　　武徳二年賜額羅漢院在縣城内五代唐同光二¶
　　年遷於縣東北以鍾尚書府地建立宋治平二年¶
　　改今額元末燬明洪武六年重建二十四年立成¶
　　叢林臨安縣志萬厯三十八年建藏經閣¶
<pb:KR2k0044_WYG_226-23a>¶
　興教院　萬厯杭州府志在縣東靈奉鄉唐天寶中¶
　　賜額興善㑹昌五年廢天祐元年吳越王重建宋¶
　　治平二年改賜今額元末燬明洪武元年重建¶
　福勝院　武林梵志在縣北髙陸鄉宋乾徳四年建¶
　　賜額福全治平二年改今額元至正十六年燬明¶
　　洪武元年重建¶
國朝順治間僧行仁重建¶
　東天目山昭明禪寺　成化杭州府志在縣西四十¶
<pb:KR2k0044_WYG_226-23b>¶
　　五里王亮東天目山記梁昭明太子修禪處大同¶
　　間創建名昭明院僧寶誌飛錫居之嘉靖臨安縣¶
　　志元末燬明洪武二十年重建東天目志寺燬已¶
　　久臨安黄令倡緣新之左誌公堂(黄汝亨東目紀/遊内有寶誌公)¶
　　(像及昭明太子/像皆朗秀絶倫)右方丈禪堂寺舊有閣閣中銅佛¶
　　千尊現金色相傳是宋元時物寺災而閣無損特¶
　　著靈異(馮夢禎昭明寺詩羣峰行不盡天半識禪/扉古木隂垂地髙雲冷拂衣山僧能欵客)¶
　　(缽飯亦忘饑帝子遺經在淹留戀夕暉計翃昭明/寺詩子本幽棲人偶至昭提徑叩門風凄凄俗慮)¶
<pb:KR2k0044_WYG_226-24a>¶
　　(泠然醒刻竹驚棲鳥披襟攬危磴天空澹無雲日/落烟初暝逺公托欣賞孤琴發清聽共語覓無生)¶
　　(燈燈了相證孫昌裔昭明寺詩靈境杳然入虚堂/落照㣲池留清眼水枝挂定僧衣般若心常寂分)¶
　　(經願不違髙蹤應/仰止花雨自霏霏)¶
國朝康熙三十七年僧獨超重修六十年重建大殿雍¶
　　正十一年¶
勅賜¶
御書普照大千額¶
　雙林院　咸淳臨安志在縣西北十五里舊名寶林¶
<pb:KR2k0044_WYG_226-24b>¶
　　名勝志唐天成元年徑山僧景文望南山有瑞氣¶
　　遂結廬於山巔成化杭州府志大理評事俞夀捨¶
　　宅為寺臨安縣志宋治平間賜額明洪武間重建¶
國朝順治初僧海懐卓錫於此聿新梵刹視景文肇創¶
　　時殆為過之¶
　紫陽宮　臨安縣志在縣西北辰隆鄉東天目山梁¶
　　大同二年建名太清宮後改天清宮宋宣和六年¶
　　賜今額相傳張紫陽修鍊於此丹井丹竈尚存¶
<pb:KR2k0044_WYG_226-25a>¶
　　　於潛縣¶
　寂照教寺　武林梵志在縣南豐谷鄉舊名吳興唐¶
　　大中五年改今額於潛縣志明初重建後燬¶
國朝康熙十年僧㑹道玉募助重建¶
　獅子正宗禪寺　西天目志在西峰半山下獅子巖¶
　　之右成化杭州府志元至元十六年建延祐七年¶
　　賜額(趙孟頫勅建獅子正宗禪院碑天目距武林西/北百餘里兩峰崒嵂雄蟠天表浙右名山咸)¶
　　(走其下至元己卯春髙峰原妙禪師直造獅巖倚/松結茅畫夜危坐明年掲石壘基以廣其廬里人)¶
<pb:KR2k0044_WYG_226-25b>¶
　　(直廬洪喬祖申弟子禮且輸財力為斧斤倡又明/年聞風來集户屨漸盈癸未直翁首施嘉禾田二)¶
　　(頃易近郊腴土五十畝有竒乙酉圓通殿成及丁/亥僧堂庫院明樓庖湢指顧如意辛卯運使臣瞿)¶
　　(霆發施大田不納貿山田二頃以資日用元貞乙/未師知時至囑院事以甲乙相承事定入滅越十)¶
　　(七載至大辛亥棟宇以嵐蒸霧蝕懔懔將壓上首/弟子了義化緣首建僧堂明年恢拓宣明室越二)¶
　　(年延祐甲寅更新庫院行堂大室又二年丁巳撤/圓通殿為閣上崇聖像下敞法堂佛閣方文盡餘)¶
　　(力而併新之鱗鱗玉礎井井丹楹光侔日星勢壓/雲漢後三藏法師侍天子燕閒以髙峰道行及獅)¶
　　(子正宗禪寺道場上聞天子嘉歎加増師號佛日/普明廣濟禪師傳㫖諭臣為文記之謹叙其事)¶
　　後燬明洪武九年重建二十四年成叢林嘉靖十¶
<pb:KR2k0044_WYG_226-26a>¶
　　四年重建大雄寶殿(蔣梁獅子禪院詩乗間來古/刹筠樹拂清芬界靜塵無蹟)¶
　　(龍歸缽有雲瓊花空外落天籟寂/中聞安得長吟在相期駐夕曛)¶
國朝康熙四年大覺普濟能仁國師玉琳入山重興鼎¶
　　建復燬雍正十一年奉¶
勅重建¶
賜名禪源寺前為山門榜曰天目靈山上懸¶
御書扁額進内為天王殿為韋䭾殿又進為行道處東¶
　　為上客堂西為雲水堂正中為大雄寶殿東為藥¶
<pb:KR2k0044_WYG_226-26b>¶
　　師殿西為内客堂正殿後為法堂為¶
御書樓東為方丈更進為祖堂東為大悲閣為地藏殿¶
　　為觀音殿稍南為藏經樓為大智樓祖堂之西為¶
　　西方丈為縈堂為印竂稍南為禪堂又西為延夀¶
　　堂僧竂庫庾泡湢具備山後為大覺國師墖¶
　　(謹按天目山界於臨安於潛二縣東屬臨安/西屬於潛舊志誤列正宗寺於臨安今改正)¶
　大覺正宗禪寺　成化杭州府志在縣東蓮花峰自¶
　　麓登山約十有五里松檜森羅仰不見日元至元¶
<pb:KR2k0044_WYG_226-27a>¶
　　壬辰賜今額元末燬復建¶
　明智寺　於潛縣志在西菩山唐天祐中建名西菩¶
　　宋改今額建炎中僧雙峰重修(秦湛西菩寺記於/潛之西菩有光屬)¶
　　(天見菩薩像僧道志廬其下聚邑人之錢而貎佛/焉號西菩寺唐天祐中也本朝改明智土殞木壞)¶
　　(風雨入室辨才門人雙峰與邑之富/有力者相率舉所有寺為之一新)¶
　資聖寺　於潛縣志在縣東南南天日舊名資福唐¶
　　光化間建宋改今額後廢¶
國朝康熙丁未年重建¶
<pb:KR2k0044_WYG_226-27b>¶
　塑春觀　杭州府志即許游觀在縣西桃源山成化¶
　　杭州府志以許邁所遊之地故名許遊宋紹興間¶
　　道士劉冲素重建¶
　　　新城縣¶
　普照院　萬厯杭州府志在縣東十五里晉天福七¶
　　年建名普光院宋治平二年改今額新城縣志中¶
　　廢明嘉靖五年知縣袁澤復興(李浙普照院詩青/山遶屋藍光重流)¶
　　(水衝街碧蘚滋獨坐午窗/誰晤語鷓鴣聲裏竹隂移)¶
<pb:KR2k0044_WYG_226-28a>¶
　碧沼寺　新城縣志即寧國院去縣七里武林梵志¶
　　晉郭文舉常隱於此咸和二年人為立祠禱祈必¶
　　應石晉天福八年吳越王因碧沼清徹遂題額曰¶
　　碧沼(牛仙客寧國院詩步歩穿蘿入徑幽柏髙松/老幾人游花開花落非僧事自有清流對碧)¶
　　(流潘閬寧國院詩五峰髙插雲居勝覽景留題趣/味長碧樹葉隂山骨潤白蓮花馥水心香鶴㝷巢)¶
　　(徑松千盖僧卧溪流石一牀間翫不知西日落馬/蹄歸去帶殘陽林杜碧沼寺詩幽谷泉聲冷鳥啼)¶
　　(僧定深好花叢古砌寒瀑發髙岑遊者陸鴻漸居/人支道林欲辭青嶂去臨去復成吟釋智圓碧沼)¶
　　(寺詩一到無塵境相留靜話長秋聲歸古木月色/滿空廊嵐氣侵衣潤溪泉潄齒涼終期整瓶錫來)¶
<pb:KR2k0044_WYG_226-28b>¶
　　(此掩/禪房)¶
　東白院　武林梵志在鷄鳴山唐羅隱宅清溪遶前¶
　　山巒環後邑人共建為東白禪院(凌誌東白院詩/題山詠水遍天)¶
　　(涯誰識東安是舊家半畝荒/基山寂寂夜深風雨落梅花)¶
　寶勝院　成化杭州府志在縣西七里名魚池院唐¶
　　天寶十年建相傳為放生之所内有洞通桐江昔¶
　　葛仙翁煉丹於此(武林梵志内有葛翁煉/丹井曰乳泉其白如乳)宋大中¶
　　祥符間賜今額元末燬重建(許仲蔚寶勝院詩青/雲路在天煉鼎亦徒)¶
<pb:KR2k0044_WYG_226-29a>¶
　　(然九轉果何物一泓空舊泉競知丹可煮/不問骨非仙汲引殊無狀翻嗤葛稚川)¶
　寶乗寺　新城縣志在縣西十八里成化杭州府志¶
　　舊名靈逺唐上元二年建(武林梵志開山/祖師名休糧)初梓州¶
　　刺史羅石朔掘地得銅像二一旦失像所在而新¶
　　城人獲之於野因建寺焉㑹昌中燬大中十三年¶
　　復置為聖像寺吳越王錢氏迎像入城宋大中祥¶
　　符元年改今額元末燬重建(白居易贈休糧上人/詩三十餘年坐對山)¶
　　(只將無事化人間齋時往往/聞鐘笑一食何如不食間)¶
<pb:KR2k0044_WYG_226-29b>¶
　　　昌化縣¶
　治平寺　嘉靖浙江通志在縣治西寺後有山磅礴¶
　　為武隆支岡松竹蒼翠猶屏障然武林梵志舊名¶
　　忻平唐大中二年建開平二年改今額元末燬明¶
　　洪武十五年重建昌化縣志二十四年立成叢林¶
　　正統間僧宗仙復行修葺¶
國朝康熙六年知縣劉宗向題古忻平寺額¶
　法㑹寺　成化杭州府志在縣南三十里舊名龍華¶
<pb:KR2k0044_WYG_226-30a>¶
　　梁乾化五年建宋治平二年賜今額宣和中毁淳¶
　　熙丙申邑人章詡重建元大徳中詡裔孫傾捨田¶
　　以贍香火延祐丙辰灾傾之子益孫復建更拓旁¶
　　地以構僧舍至正末境内寺悉燬而此寺巋然獨¶
　　存昌化縣志明洪武初僧宗圓復葺(吳珩法㑹寺/詩地占金山)¶
　　(勝泉分銀漢流杉篁能䕶翠猿鶴似驚秋秖憶/登臨晚寧辭取次遊列峰饒逺秀不惜上髙樓)¶
　普濟寺　昌化縣志在龍塘山宋咸淳四年道人明¶
　　瞻治鎮南王母妃病有異術王親為落髪賜鈔買¶
<pb:KR2k0044_WYG_226-30b>¶
　　山建寺額曰普濟賜金襴袈裟古銅罏一瓶二及¶
　　金字蓮花經後燬¶
國朝順治九年知縣李之蕡延僧淨柱改建叢林¶
　龍興寺　神州古史攷在千頃山唐元和間黄蘖禪¶
　　師居此後有楚南師乾符間來住僖宗聞其道風¶
　　賜以鹿胎裙水火珠及慈雲禪寺額昌化縣志宋¶
　　天聖初移建山巔龍潭之上明末燬¶
國朝順治十八年僧了然等復建¶
<pb:KR2k0044_WYG_226-31a>¶
　百丈寺　昌化縣志在縣西三十里舊名寶勝宋開¶
　　寶七年建熙寧元年改曰夀聖紹興時改今額明¶
　　萬厯間僧如繡等重修¶
　上清宮　杭州府志在縣東南一里昌化縣志宋紹¶
　　興元年建明萬厯四十五年令華文甫徙建於儒¶
　　學尊經閣之東崇禎二年鄉約許承鸞捐資重建¶
　　舊址後圯承鸞子士俊復修葺之¶
　¶
<pb:KR2k0044_WYG_226-31b>¶
　¶
　¶
　¶
　¶
　¶
　¶
　¶
　浙江通志卷二百二十七¶
