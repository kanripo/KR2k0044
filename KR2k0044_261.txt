# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.142292
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百五十九 
<pb:KR2k0044_WYG_261-1a>¶
欽定四庫全書¶
　浙江通志卷二百五十九¶
　藝文(一/)¶
　　文章經國之大業與政治通故曰文以載道非是¶
　　則言之無徴焉㑹稽文士立言粲盛見於朱育之¶
　　對曄若春榮上下千百年間述作已云大備顧名¶
　　山石室之藏搜羅未盡第擇其有闗吏治民生山¶
　　川風土者存什一於千百云志藝文¶
<pb:KR2k0044_WYG_261-1b>¶
　詔¶
　　漢武帝賜嚴助詔¶
詔㑹稽太守君厭承明之廬勞侍從之事懐故土出為¶
郡吏㑹稽東接於海南近諸越北枕大江間者闊焉久¶
不聞問具以春秋對毋以蘓秦縱橫¶
　　晉元帝恤吳郡饑詔¶
天下凋弊加以災荒百姓困窮國用並匱吳郡饑人死¶
者百數天生蒸黎而樹之以君選建明哲以左右之當¶
<pb:KR2k0044_WYG_261-2a>¶
深思以救其弊昔吳起為楚悼王明法審令損不急之¶
官除廢公族疎逺以附益將士而國富兵强况今日之¶
弊百姓凋困邪且當去非急之務非軍事所須者皆省¶
之¶
　　晉孝武帝除三吳租布詔¶
三呉奥壤股肱望郡而水旱併臻百姓失業夙夜惟憂¶
不能忘懐宜時拯䘏救其凋困三吳義興晉陵及㑹稽¶
遭水之縣尤甚者全除一年租布其次聽除半年受賑¶
<pb:KR2k0044_WYG_261-2b>¶
貸者即以賜之¶
　　宋太宗曲赦兩浙徳音¶
惟皇建極括㝢縣以開階惟辟奉天法陽春而流惠我¶
國家丕承大業光宅中區奄三代之提封盡歸王化撫¶
萬邦之生聚皆樂皇風近又吳越國王錢俶逺效忠規¶
嘉逢昌運走梯航而入覲叩宸扆以披誠願輸奕世之¶
土疆盡入天朝之封域睠兹恭順特議允俞言念吳方¶
久疎王澤當混同之資始均茂育以攸宜爰頒在宥之¶
<pb:KR2k0044_WYG_261-3a>¶
文俾預太平之化應兩浙管内云云於戯四海一家既¶
大同於文軌三呉百越屬初被於照臨固於撫御之間¶
良軫寐興之念彼中官吏差去使臣更施存恤之方廣¶
示懐柔之道令其富庶慰朕焦勞告示遐方知予厚意¶
　　宋太宗均租詔¶
詔兩浙諸州先是錢俶封國之日民多流亡棄其地為¶
曠土宜令所在籍其壠畆之數均其租每嵗十分減其¶
三以為定制仍給復五年召㳺民勸其耕種厚慰撫之¶
<pb:KR2k0044_WYG_261-3b>¶
以稱吾務農厚夲之意¶
　　宋眞宗呉山廟春秋建道塲詔¶
詔曰杭州呉山廟神實主洪濤聿書往冊頃者湍流暴¶
作閭井為憂致禱之初厥應如響禦災捍患神實能之¶
用竭精衷有加常祀庶慿諴感永庇吾民宜令本州每¶
嵗春秋建道塲三晝夜罷日設醮其青詞學士院前一¶
月降付¶
　　宋髙宗放免租税詔¶
<pb:KR2k0044_WYG_261-4a>¶
朕遭時艱難遂為行國凡駐蹕去處理合優異寛恤民¶
力始稱朕懐其臨安府諸縣人户拖欠税租等物依去¶
秋眀堂赦令合行倚閣者並特與放免如官吏日後復¶
行催納者依沮格詔令科罪¶
　　宋髙宗罷修造詔¶
比移蹕臨安六宫尚留㑹稽者政縁不欲増廣行闕重¶
困民力訪聞行在係官修造去處甚多可日下並罷自¶
今後非得㫖許令増修而輙敢擅役人夫者令御史臺¶
<pb:KR2k0044_WYG_261-4b>¶
糾彈以聞仍令尚書省出榜曉示頒行¶
　　宋髙宗蠲免兩縣民户地基和買詔¶
比聞臨安府錢塘仁和兩縣昨經兵火焚毁其民户居¶
止惟存地基而又有為官府營寨拘占者尚依舊家業¶
錢均敷和買絹數既無從出豈免逋負追呼催索在所¶
愍恤可令本府契勘見為官占去處許計家業錢蠲免¶
絹數仍具榜示¶
　　宋髙宗親耕耤田詔¶
<pb:KR2k0044_WYG_261-5a>¶
朕惟兵興以來田畝多荒故不憚卑躬與民休息今疆¶
場罷警流徙復業朕親耕耤田以先黎庶三推復進勞¶
賜耆老嘉與世俗躋於富厚昔漢文帝頻年下詔首推¶
農事之本至於上下給足減免田租光於史冊朕心庶¶
幾焉咨爾中外當體至懐¶
　誥¶
　　宋孝宗賜臨安府尹周淙誥¶
畿方千里俗具五民趨利者率多巧偽忘身者公肆奪¶
<pb:KR2k0044_WYG_261-5b>¶
攘非閑之以義守之以信求囹圄之空未易得也卿以¶
吾上嗣尹正自司事以來風流篤厚禁網疎闊刑罰用¶
稀今也俾無一人之獄足以副吾欽恤之意矣賀章來¶
上嘉歎不忘¶
　制¶
　　盧元輔除杭州刺史制　　　　(唐/)白居易¶
河南縣令盧元輔早以學藝列在周行嘗守商都頗聞¶
有政再領京縣益見其才江南列郡餘杭為大征賦猶¶
<pb:KR2k0044_WYG_261-6a>¶
重疲人未康藉爾登車往分憂矚勞徠安輯稱朕意焉¶
賞賢旌能以佇報政可¶
　　李訥除浙東觀察使兼御史大夫制(唐/)杜牧¶
仲尼以舉賢才則理大禹以能官人則安况西界浙河¶
東淹左海機杼耕稼提封七州其間繭税魚鹽衣食半¶
天下不有可使豈宜委之正議大夫使持節華州諸軍¶
事守華州刺史兼御史中丞充潼闗防禦鎮國軍等使¶
上柱國隴西縣開國男食邑三百户賜紫金魚袋李訥¶
<pb:KR2k0044_WYG_261-6b>¶
温良恭儉齊莊中正實以君子之徳華以才人之辭揚¶
厯清顯昭彰令聞輟自掌言式是近輔子貢為清廟之¶
器仲弓有南面之才智莫能欺剛亦不吐表率教化皆¶
有法度今者兵為農器革作軒車言於共理在擇循吏¶
是故用已效之績託分寄之任擁蒨斾而服𤣥玉化千¶
里而有三軍儒者之榮莫過於此孔子曰仁者愛人智¶
者知人愛人則疲羸可蘓知人則才幹不棄土宇既廣¶
殺生在我考此二者可以報政榮加副相用壓大邦爾¶
<pb:KR2k0044_WYG_261-7a>¶
其勉之無忝所舉可使持節都督越州諸軍事守越州¶
刺史兼御史大夫充浙江東道都團練觀察處置等使¶
散官勲封賜如故¶
　　許懋為兩浙轉運副使制　　　(宋/)曽　鞏¶
勅具官某朕擇遣使者分部而治雖以將漕為稱然實¶
總民政之舉措察吏屬之能否盖連數十城之地舉而¶
屬之其選豈不重哉爾詳練敏明宜服予采盖爾之職¶
非止於督賦斂斷獄訟而已惟除苛息擾可以使民遂¶
<pb:KR2k0044_WYG_261-7b>¶
其宜惟務實去華可以使吏馴其行宣恩徳而美風俗¶
待爾能善厥官可不勉與以祗朕命可¶
　　兩浙轉運副使許懋可令再任制(宋/)蘓　軾¶
勅具官許懋呉越之人凋敝乆矣朕方蠲理繁碎以安¶
養其衆非得循吏察視郡縣均通有無則民何賴焉以¶
爾儒術精通吏事詳敏厯年於兹民便其政既信之俗¶
必易為功庶無新故更代之勞而有上下相安之美勉¶
脩前業無怠日新可¶
<pb:KR2k0044_WYG_261-8a>¶
　　行知杭州葉夢得復舊職制　　(宋/)汪　藻¶
股肱宣力四方實寄藩維之重精神折衝千里允資師¶
帥之良矧吾左右之臣殿彼東南之服雋功來上褒渥¶
可忘具官早以時才揚於禁路粹矣朝廷之表巋然人¶
物之英治必有聲能使可居之官大動皆中節故每不¶
勞而功成比緣蛇豕之妖未正鯨鯢之戮篁竹深阻谿¶
山繹騷迺攄堂上之奇盡服潢中之衆惟三仕三已莫¶
眀令尹之心故七縱七擒微見武侯之畧宜還寵數用¶
<pb:KR2k0044_WYG_261-8b>¶
示眷懐尚加厲於壯猷庶永綏於遐俗可¶
　　木待問知湖州制　　　　　(宋/)　樓　鑰¶
勅具官某儒科首選宦達相望儲禁舊僚收用畧盡慈¶
皇初開南省爾則為多士之先沖人頃居東宫爾則任¶
端尹之寄而十年以來欲仕輙已朕嘗念之惟近臣為¶
眀當塗之誣浮議遂定吳興劇郡視古左馮衆所憚為¶
舉以試女勿以多言為畏倚需最課之聞髙爵美官豈¶
於汝吝可¶
<pb:KR2k0044_WYG_261-9a>¶
　　新知紹興府倪思改知婺州制　(宋/)樓　鑰¶
勅具官某視禁林之草原藉於通儒分輔郡之符俯從¶
於忱請相才既審易地皆然爾學優而醇文麗以敏蚤¶
登宏博之選徑上清華之途翰院詞垣擅兩制絲綸之¶
美經帷史館極一時筆橐之榮擢貳儀曹獨司秩祀拭¶
圭出使握節言旋曽坐席之未温遽抗章而自列豈久¶
勞侍從之事遂厭直承明之廬懐㑹稽太守之章致勤¶
再命繼東陽隠侯之詠去擁一麾勉為朕行毋輕民事¶
<pb:KR2k0044_WYG_261-9b>¶
詞人而任岳牧初無内重之偏宣室之對鬼神當俟政¶
成之後可¶
　教¶
　　舉潘綜吳逵孝亷教　　　　　(晉/)王韶之¶
前被符孝亷之選必審其人雖四科難該文質寡備必¶
能孝義邁俗㧞萃著聞者便足以顯應明敡允將符㫖¶
烏程潘綜守死孝道全親濟難烏程吳逵義行純至列¶
墳成行咸精成内淳休聲外著可並察孝亷¶
<pb:KR2k0044_WYG_261-10a>¶
　　永嘉郡教　　　　　　　　(梁/)　丘　遲¶
貴郡控帶山海利兼水陸實東南之沃壤一郡之巨㑹¶
而曝背拘牛屢空於畎畝績麻治縣無聞於窐巷其有¶
耕灌不修桑榆靡樹遨遊鄽里酣酺卒歲越伍乖隣流¶
宕忘返才異相如而四壁獨立髙慚仲蔚而三徑没人¶
雖謝文翁之正俗庶幾龔遂之移風¶
　表¶
　　薦賀循表　　　　　　　　　(晉/)陸　機¶
<pb:KR2k0044_WYG_261-10b>¶
伏見吳興武康令賀循徳量邃茂才鑒清逺服膺道素¶
風標凝峻厯踐三城刑政肅穆守職下縣編名凡萃出¶
自新邦朝無知己恪居遐外志不自營年時倐忽而邈¶
無階緒實州黨愚智所為悵然臣等並以凡才累授餙¶
進被服恩澤忝豫朝末知良士後時而守局無言懼有¶
蔽賢之咎是以不勝愚管冒死表聞¶
　　為杭州刺史崔元將獻緑毛龜表(唐/)李　嶠¶
臣聞五氣殊方元龜列於𤣥武四靈異禀神蔡遊於紫¶
<pb:KR2k0044_WYG_261-11a>¶
泉用能藏往知來發祥祚聖大禹之永終天祿文薦九¶
疇隆姬之乃命帝庭兆言三吉永言秘寳録存縑簡伏¶
惟皇帝陛下藴靈沙刦屈道璿樞推正覺而御彛倫𢎞¶
大悲而撫羣俗雲行雨施之澤下漏三泉春生夏長之¶
仁曲成萬物恩洎草木惠覃飛走天澤感氣而延和神¶
靈應徳而呈瑞伏見所部錢唐縣人聶幹於市内水中¶
獲毛龜一枚修尾長頭𤣥甲緑毳名掩於楚宗狀奇於¶
靈繹雖六眸在首未足尚其禎祥五色成文詎能齊其¶
<pb:KR2k0044_WYG_261-11b>¶
詭異伏從蓍而自久下蓮芳而暫出美兼曠代休踰羣¶
祉謹按孫氏瑞應圖曰王者徳澤湛漬漁獵從時則靈¶
龜出禮含文嘉曰内外之制各得其宜則山澤出靈龜¶
陛下解網收罟𢎞天地之大徳創制改物窮帝王之能¶
事宜其膺受冥貺克享珍符且益有十朋表賢才之入¶
用夀踰千祀彰聖厯之無疆嘉祉不召而自臻乾象無¶
祈而潛應臣謬當重寄親奉洪庥靈異受臻既駭於常¶
觀忭舞胥屬實兼於恒品無任慶躍之至¶
<pb:KR2k0044_WYG_261-12a>¶
　　進瑞瓜頌表　　　　　　　　(唐/)栁宗元¶
臣某等今日内出浙東觀察使賈全所進越州山隂移¶
風鄉產瑞瓜二實同蔕圖示百僚者寳祚維新嘉瑞來¶
應式彰聖化克表天心臣等誠慶誠賀頓首頓首伏惟¶
皇帝陛下保合太和緝熙黎庶馨香上達淳化旁行嘉¶
瓜發瑞來自侯服質維同蔕見車書之永均地則移風¶
知化育之方始雖七月而食豳土歌王業之難五色稱¶
珍東陵詠嘉瓜之㑹未聞感通若斯昭著者也臣某等¶
<pb:KR2k0044_WYG_261-12b>¶
遭逢聖運親仰珍圖忻蹈之誠倍百恒品無任慶悦之¶
至¶
　　杭州刺史謝表　　　　　　　(唐/)白居易¶
臣居易言去年七月十四日䝉恩除授杭州刺史屬汴¶
路未通取襄漢路赴任水陸七千餘里晝夜奔馳今月¶
一日到本州當日上任訖上分憂寄内省庸虚仰天戴¶
恩跼地失次臣居易謬因文學忝厠班行自先朝黜官¶
已來六年放棄逢陛下嗣位之後數月徴還生歸帝京¶
<pb:KR2k0044_WYG_261-13a>¶
寵在郎署不踰年擢知制誥未周歳正授舍人出泥登¶
霄從骨生肉唯有一死擬將報恩旋属方隅不寧朝廷¶
多事當陛下旰食宵衣之日是微臣輸肝寫膽之時雖¶
進獻愚衷或期有補而退思事理多不合宜臣猶自知¶
况在天鑒忝非土木如履氷泉合當鼎鑊之誅尚忝藩¶
宣之寄才小官重恩深責輕欲答生成未知死所唯當¶
夙興夕惕焦思苦心恭守詔條勤䘏人庶下蘓凋瘵上¶
副憂勤萬分之恩莫酬一二仰天舉首望闕馳心葵藿¶
<pb:KR2k0044_WYG_261-13b>¶
之志徒傾螻蟻之誠難達無任感恩激切之至¶
　　為杭州李使君論李藏用杭州功表¶
　　　　　　　　　　　　　　　(唐/)獨孤及¶
臣及言臣聞當逆賊劉展擁兵過江之日變起倉卒鋒¶
不可當人心動搖物情危殆五道節制望風潰散自淮¶
而南至於海隅無敢保一城能守一節者唯少府少監¶
李藏用以宗室近屬憂國如家臨危抗憤忠勇奮發收¶
聚散卒糾合義士挺身履險出萬死一生之地與賊轉¶
<pb:KR2k0044_WYG_261-14a>¶
戰堅守蘓州相持經月殺獲過當使凶賊徒黨鋒鋭挫¶
衂其後以外援不至衆寡懸絶遂移師就險退保杭州¶
當此之時江淮諸軍已散平盧之師未至三分全吳賊¶
有其二藏用且募戰士獨守孤城以忠義感激令驍勇¶
樂用旬月之間致死士三千賊遣偽將張景超孫待封¶
等盡鋭率衆分道來攻藏用與士卒等戮力一心義形¶
於色殊死決戰奮不顧身遂能兵鋒所加無不摧陷皆¶
一舉盡敵覆而屠之前後俘斬虜獲至數萬計向微斯¶
<pb:KR2k0044_WYG_261-14b>¶
人之功捍此州之境則江畧土宇盡為敵疆海隅蒼生¶
非復我有云云¶
　　謝賜鐵劵表　　　　　　　　(唐/)錢　鏐¶
恩㫖賜臣金書鐵劵一道臣恕九死子孫三死者出於¶
睿眷形此綸言録臣以絲髪之勞賜臣以山河之誓鐫¶
金作誓指日成文震動神祗飛揚肝膽伏念臣爰從筮¶
仕逮及秉旄每自揣量是何叨忝行如履薄動若持盈¶
惟憂福過禍生敢冀愼初䕶末豈期此志上感宸聰憂¶
<pb:KR2k0044_WYG_261-15a>¶
臣以處極多虞慮臣以防閑不至遂闗聖慮永保私門¶
朂臣以功名申諸帶礪雖君親嘱念皆云必恕必容而¶
臣子為心豈敢傷慈傷愛謹當日謹一日戒子戒孫不¶
敢因此而累恩不敢承此而賈禍聖主萬嵗愚臣一心¶
臣誠惶誠恐頓首頓首¶
　　杭州謝放罪表　　　　　　　(宋/)蘓　軾¶
臣近以法外刺配本州顏章顏益二人上章待罪奉聖¶
㫖特放罪者職在承宣當遵三尺之約束事闗利害輙¶
<pb:KR2k0044_WYG_261-15b>¶
從一切之便宜曲荷天慈不從吏議伏念臣早緣剛拙¶
屢致憂虞用之朝廷則入耳之疢形於言施之郡縣則¶
疾惡之心見於政雖知難每以為戒而臨事不能自回¶
茍非日月之明肝膽必照則臣豈惟獲罪於今日久已¶
見傾於衆言恭惟皇帝陛下濬哲生知清明旁達委任¶
羣下退托於不能愛養成材惟恐其有過知臣欲去一¶
方之積弊須除二猾以示民特屈憲章以全器使臣敢¶
不省循過咎祇服簡書眷此善良自不犯於漢法時有¶
<pb:KR2k0044_WYG_261-16a>¶
貸舍用益廣於堯仁¶
　　杭州謝上表　　　　　　　　(宋/)蘓　軾¶
入奉禁嚴出膺方面皆人臣之殊選在儒者以尤榮臣¶
受寵逾涯積憂成疾既思退就於安養又欲少逃於滿¶
盈仰荷至仁曲從微願江山故國所至如歸父老遺民¶
與臣相問知朝廷輟近侍為太守盖聖主視天下如一¶
家鞭扑未施争訟㡬絶臣之厚幸豈易名言此盖伏遇¶
太皇太后陛下天地之仁賢愚兼取日月之照邪正自¶
<pb:KR2k0044_WYG_261-16b>¶
分每包涵其憃迂欲保全其終始兄弟孤立嘗親奉於¶
徳音死生不移更誓名於晚節¶
　　湖州謝上表　　　　　　　　(宋/)蘓　軾¶
臣軾言䝉恩就移前件差遣已於今月二十日到任上¶
訖者風俗阜安在東南號為無事山水清逺本朝廷所¶
以優賢顧惟何人亦與兹選伏念臣性資頑鄙名迹堙¶
微議論闊踈文學淺陋凡人必有一得而臣獨無寸長¶
荷先帝之誤擢寘之三館䝉陛下之過聽付以兩州非¶
<pb:KR2k0044_WYG_261-17a>¶
不欲痛自激昻少酬恩造而才分所局有過無功法令¶
具存雖勤何補罪固多矣臣猶知之夫何越次之名邦¶
更許借資而顯授顧惟無狀豈不知恩此盖伏遇皇帝¶
陛下天覆羣生海涵萬族用人不求其備嘉善而矜不¶
能知其愚不適時難以追陪新進察其老不生事或能¶
牧養小民而臣頃在錢塘樂其風土魚鳥之性既自得¶
於江湖吳越之人亦安臣之教令敢不奉法勤職息訟¶
平刑上以廣朝廷之仁下以慰父老之望臣無任悚惶¶
<pb:KR2k0044_WYG_261-17b>¶
激切之至¶
　　明州謝到任表　　　　　　　(宋/)蔡　肇¶
失職之誅尚容自劾非常之寵更以曲加弗獲固辭具¶
嚴名訓叨塵特甚感涕難勝臣聞人有能有不能聖主¶
量材而授職仕或去或不去人臣秉義以事君儻已試¶
而可知敢懐安而自止雖君父保全之恩厚不汝瑕疵¶
顧國人可否之論公有靦面目伏念臣昨繇省户擢置¶
詞垣盡出聖神獨㫁之明本無左右游談之助然名過¶
<pb:KR2k0044_WYG_261-18a>¶
其實者殆用非所習則窮况逢聖治之日新竊仰睿文¶
之天縱咸池張洞庭之野海鳥炫驚秋水灌涯涘之間¶
波臣自蕩莫知攸濟宜厚厥愆敢期全度之恩更溢褒¶
嘉之典既聫法從仍畀名城恭惟皇帝陛下如天覆臨¶
以生以遂薄海内外悉主悉臣眷甌粤之偏陬控東南¶
之巨浸鰐蛟霧濕之所蟠鬱夷𨽻&KR1299;舶之所往來方旋¶
反於使軺將嗣修於貢職謂宜推擇以重拊循而成結¶
約無奇間闗少與徙谿潭之醜𩔖素乏雄文贏賈客之¶
<pb:KR2k0044_WYG_261-18b>¶
購金初無佳句矧今郡國守令之政具存典謨訓誥之¶
書奉以周旋雖不能識其大者求之度數庶幾或推而¶
行之有以及民是為報國¶
　　湖州到任謝表　　　　　　　(宋/)晁補之¶
臣補之言奉敕就差知湖州已於四月二十九日到任¶
訖始解蒲中即臨霅上去股肱之要郡得山水之名城¶
除授每優事功常歉愚衷内揆感涕交揮臣補之本以¶
寒生起於下國艱勤少日既孤露以不天問學長年又¶
<pb:KR2k0044_WYG_261-19a>¶
僻違而無𩔖未足稱王裒之選奚取銓衡不能措游夏¶
之辭何知筆削臣昨所自陳列皆出悃誠已憂疾憊之¶
莫勝更覺才殫之難强恐隕越無以塞責故遵循兾於¶
食功終賴察微俾從補外逮令移徙復竊便安然臣自¶
惟何人徼幸乃得若此斯盖伏遇皇帝陛下道光前烈¶
仁覆羣倫瑾瑜所貴於匿瑕菅蒯可収而代匱故容器¶
使屢及下材而臣以五十嵗服官之時當二千石共理¶
之任有心許國盖早脱於冗員無地輸忠但益脩於常¶
<pb:KR2k0044_WYG_261-19b>¶
職臣無任感天荷聖激切屏營之至¶
　　湖州到任謝表　　　　　　　(宋/)王十朋¶
逺障承流乏循良之善政近藩改命仰覆載之隆恩祗¶
領訓詞彌増感涕伏念臣五年去國兩地分符饒俗浩¶
穰有難調之巨室夔疆瘠鹵介絶險之烏蠻但思治已¶
以先人豈忍擾民而生事幸田里安其不奪而獄訟由¶
之少稀敢曰懐歸實緣多病輙控祠庭之請屢干扆宁¶
之嚴既寛斧鉞重誅復畀股肱佳郡瞻清光於便殿展¶
<pb:KR2k0044_WYG_261-20a>¶
素藴之忠言謂能䘏民忽䝉天語見奬徙於近地極佩¶
聖徳無涯何意衰庸有此遭際兹盖伏遇皇帝陛下至¶
仁兼被大智難名憐臣守志弗渝知留心於惠養奉躬¶
匪懈甘盡節於勤勞故降異除華於朽質臣敢不持循¶
憲度効法京師詠靈沼於真卿深體好生之徳恢儒官¶
於安定益陶善教之風¶
　　嚴州謝到任表　　　　　　　(宋/)陸　游¶
穿延和之細㐲而咫尺天佩新定之佐符秩二千石叨¶
<pb:KR2k0044_WYG_261-20b>¶
塵過分感懼交懐中謝臣聞明主恩深書生命薄唐帝¶
之知李白一官不及於生前漢皇之念相如遺稿徒求¶
於身後况如臣軰敢望昔人猥緣一技之卑嘗綴百僚¶
之末雖簪笏久違於昕謁乃姓名猶在於淵衷乘傳來¶
歸兩奉召還之㫖懐章欲上亟䝉趨對之榮親降玉音¶
俯憐雪鬢勞其久别盖寵嘉近侍之所宜勉以屬文實¶
臨遣守臣之未有兹盖伏遇皇帝陛下睿謨冠古英斷¶
如神肆筆成書千載獨髙於聖學研經汲古諸儒絶企¶
<pb:KR2k0044_WYG_261-21a>¶
於清光以臣夙被化於明時憐臣未廢書於晚歳將激¶
昻其素志故闊畧於往愆臣敢不戴使愚使過之恩念¶
有社有民之寄憇棠隂而聽訟期無墜於家聲及瓜戍¶
而代歸尚少酬於君賜¶
　　湖州到任謝表　　　　　　　(宋/)王　炎¶
便朝賜對近輔班條起諸閒散之餘付以蕃宣之寄喜¶
非所望懼不能堪伏念臣曩以散才濫升鄉貫老隨災¶
至命與志違入三館者四年瑕疵不掩把一麾者數月¶
<pb:KR2k0044_WYG_261-21b>¶
瘡疣已成坐此罷歸宜其永廢乃從家食驟得守符况¶
古稱苕霅之間湖山清逺而今此京畿之内事物浩穰¶
自揆何人可居此地第緣疎淺不敢控辭識闇慮疎何¶
以撥煩而治劇身衰氣憊難於扶弱而仆强縱欲佩韋¶
終虞傷錦恭遇皇帝陛下皇明日照聖度天涵在知人¶
而能官人雖加遴選善取物而無棄物亦或兼收臣敢¶
不益戒曠官深思補過寧催科之政拙惟務便民但寛¶
大之意行是為報國¶
<pb:KR2k0044_WYG_261-22a>¶
　　浙東提舉到任謝表　　　　　(宋/)朱　熹¶
宣教郎直祕閣提舉兩浙東路常平茶鹽公事臣朱熹¶
上表臣言準告授臣前件差遣塡見闕臣已於今月六¶
日就本路蕭山縣交割職事訖者擢於偏壘付以外臺便¶
道造朝單車詣部延見父老問其疾苦之因宣布詔書¶
諭以丁寧之意榮逾望表懼溢情涯伏念臣生長田間¶
棲遲林壑居然樸拙見謂迂踈潛心切慕於師承行己¶
敢干於義命㑹逢聖旦叅預時流驟自草萊起分符竹¶
<pb:KR2k0044_WYG_261-22b>¶
乾坤大徳施且不貲螻蟻私情報於何有屬歉嵗民無¶
艱食詔愚臣職有微勞寵之冊府之華畀以近畿之節¶
雖駑馬之十駕緩者鞭之然鼯䑕之五窮技止此耳毋¶
乃累公朝之選重以為多士之羞兹盖伏遇皇帝陛下¶
闢舜四門馭周八柄欲尺寸之長並用致孱微之品亦¶
收比奉對揚親叨臨遣大明委照不棄負薪之言零露¶
疏恩更下賜緡之令顧受所在稱塞為難臣惟當恪意¶
講求因時施舍不能則止戒小己之便文當官而行效¶
<pb:KR2k0044_WYG_261-23a>¶
古人之報國庶殫毫末上答丘山¶
　　浙東提舉到任謝表　　　　　(宋/)潛説友¶
一再命以為州咸無善狀六百石以察部誤拜渥恩身¶
慚安便之為優衆謂甄陞之獨異乾坤徳大毫髪命輕¶
竊惟斂散之微權莫重常平之使者山澤之利以裕國¶
倉庾之儲均於民惟源流本末之阜通則上下有無之¶
兼足豈特欲九年之益蓄亦戒夫一孔之不遺恪持經¶
常當辨取予至於民情休戚之本吏治否臧之分事毋¶
<pb:KR2k0044_WYG_261-23b>¶
壅於上聞澤乃周於下布求稱厥職盖難其人如臣戅¶
愚殖學荒淺謂其常更中外之職有志斯民尚可俾乘¶
軺傳之馳往承休徳庶以異時布宣寛大之意而為今¶
日激揚清濁之公曽下下之考而未書乃皇皇者華而¶
遽遣就臨所部實寵其行伏遇陛下器使羣工鑑觀庶¶
物與我共理倘田里有庶民之安惟爾之能則命秩示¶
列城之勸博求膚使下及孤蹤臣敢不尊其所聞期於¶
不負無政事則財用不足肯用空言或登攬有澄清之¶
<pb:KR2k0044_WYG_261-24a>¶
風當希前哲力殫素學仰答殊知¶
　　代胡宗憲進白鹿表　　　　　(明/)徐　渭¶
臣謹按圖牒再稽道詮乃知麋鹿之羣别有神仙之品¶
厯一千嵗始化而蒼又五百年乃更為白自兹以往其¶
夀無疆至於鍊神伏氣之徴應徳協期之兆莫能罄述¶
誠亦希逢必有明聖之君躬修𤣥黙之道保和性命契¶
合始初然後斯祥可得而致恭惟皇上凝神沕穆抱性¶
清真不言而時以行無為而民自化徳邁羲皇之上齡¶
<pb:KR2k0044_WYG_261-24b>¶
齊天地之長乃致仙麋遥呈海嶠竒毛灑雪島中銀浪¶
増輝妙體摶氷天上瑶星應瑞且地當寜波定海之間¶
况時值陽長隂消之候允著晏清之效兼昭晋盛之占¶
顧臣叨握兵符式遵成算蠢兹小醜尚爾跳梁日與偏¶
禆相為掎角偶幸㨗(闕/)之㑹嗣登和氣之祥為宜付之¶
史館以光簡冊内諸文囿俾樂沼臺覓草通靈益感百¶
神之集銜芝候輦長迎萬嵗之逰¶
　疏¶
<pb:KR2k0044_WYG_261-25a>¶
　　吳興郡武康開漕疏　　　　(宋/)始興王濬¶
所統吳興郡襟帶重山地多汙澤泉流歸集疏决遲壅¶
時雨未過已至漂没或方春輟耕或開秋沉稼田家徒¶
苦防遏無方彼邦奥區地沃民阜一嵗稱稔則穰被京¶
城時或水潦則數郡為災頃年以来儉多豐寡雖賑賚¶
周給傾耗國儲公私之弊方在未已州民姚嶠比通便¶
宜以為二吳晋陵義興四郡同注太湖而松江滬瀆壅¶
噎不利故處處涌溢浸漬成災欲從武康紵溪開漕谷¶
<pb:KR2k0044_WYG_261-25b>¶
湖直出海口一百餘里穿渠浛必無閡滯自去踐行量¶
度二十許載去十一年大水已詣前刺史臣義康欲陳¶
此計即遣主簿盛曇泰隨嶠周行互生疑難議遂寢息¶
既事闗大利宜加研盡登遣議曹從事史虞長孫與吳¶
興太守孔山士同共履行准望地勢格評髙下其川源¶
由厯莫不踐較圖畫形便詳加笇考如所較量決謂可¶
行尋四郡同患非獨吳興若此浛獲通列邦䝉益不有¶
暫勞無由永晏然興創事大圖始當難今欲且開小漕¶
<pb:KR2k0044_WYG_261-26a>¶
觀試流勢輙差烏程武康東遷三縣近民即時營作若¶
宜増廣尋更列言昔鄭國敵將史起畢忠一開其説萬¶
世為利嶠之所建雖則芻蕘如或非妄庶㡬可立¶
　　薦胡瑗充學官疏　　　　　　(宋/)范仲淹¶
臣聞臣之至忠莫先於舉士君之盛徳莫大於求賢泰¶
通之朝豈敢隠黙臣竊見前密州觀察推官胡瑗志窮¶
墳典力行禮義見在湖州郡學教授聚徒百餘人不惟¶
講論經㫖著撰詞業而常教以孝弟習以禮法人人嚮¶
<pb:KR2k0044_WYG_261-26b>¶
善閭里歎服此實助陛下之聲教為一代美事伏望聖¶
慈特加恩奬升之太學可為師法¶
　　代學使請復新建伯封爵疏　　(明/)徐　渭¶
為請復功臣封爵以崇厚道作人心事臣本菲薄賴陛¶
下聖仁令臣提督浙江學校首務在敦實行敦實行在¶
先士風於是作為條約首令提調官以四孟月採士民¶
之行而臣嵗一按臨以觀其風凡忠臣義士孝子順孫¶
烈女節婦臣悉咨訪以備旌舉時至紹興府則見鄉大¶
<pb:KR2k0044_WYG_261-27a>¶
夫士及故老庶民爭來言故新建伯兵部尚書兼都察¶
院左都御史王守仁始以倡義擒逆濠受封前爵迨後¶
奉命平思田討八寨斷藤諸賊其撫勦處置功烈尤著¶
既以勤事病困乃就巡厯屬地冀得便道待乞休之報¶
遂死南安當時廷臣過從吏議謂守仁倒施恩威擅離¶
職役身死未㡬而削奪旋及使功臣之骸藁葬原野子¶
孫下同編民非所以廣聖意勸忠良也臣既聞斯言復¶
撿按諸所呈遞前御史裴紳所行紹興府山隂餘姚等¶
<pb:KR2k0044_WYG_261-27b>¶
縣學生員秦倪等呈詞及先後諸臣大學士方獻夫詹¶
事霍韜御史聞人詮等論列之稿守仁生時厯年章疏¶
文移處置施行之實叅之臣疇昔所聞縉紳道路傳誦¶
之言則知守仁平定逆藩之大功與陛下所以加守仁¶
之懋賞舉的然有定議矣至其往處思田不血一刄不¶
費斗粟遂定兩府之地活四省之生靈呼吸之間降椎¶
結者以七萬至其往征八寨斷藤諸巢則以數千散歸¶
之卒不兩月而蕩平二千里根連之窟破百年以來不¶
<pb:KR2k0044_WYG_261-28a>¶
㧞之堅為兩廣除腹心之蠧卒以䝉犯瘴癘客死南安¶
實亦在其所制境土夫功烈之髙如彼死事之情如此¶
而當時廷臣抑使不揚後來諸臣復請之奏屢上陛下¶
亦竟留不下何也臣雖至愚亦竊有以知其故矣盖其¶
故或在言事者之尚未悉其情也夫思田二酋向化而¶
當撫至斷藤峽諸賊稔惡而當勦惟守仁親見其事而¶
熟籌之其他在廷之臣未必知也兼總四省則江西本¶
其屬地事畢而巡厯病困而乞休駐便道以待報私不¶
<pb:KR2k0044_WYG_261-28b>¶
害公此亦人情之常至於終不獲命以死尤可痛悼此¶
在守仁宜自諒其無他其他在廷之臣未必知也故守仁¶
求隨宜勦撫之實以副明㫖而廷臣據專意二酋之名¶
謂宜必勦守仁以巡厯地方幸冀其返還之便而廷臣¶
因謂一意返還徒假借於巡厯之公則守仁之所為撫¶
勦盡是矣而廷臣之所謂倒置似亦未盡非也守仁之¶
所為待命盡忠矣而廷臣之所謂擅離似亦未盡偽也¶
以未盡非未盡偽之言而陳於陛下之前陛下安得不¶
<pb:KR2k0044_WYG_261-29a>¶
信之乎故臣愚不敏妄意陛下果終奪守仁之爵於始¶
者此也夫陛下既已信廷臣矣後之進言者又徒彼此¶
求勝既不白廷臣未盡非未盡偽之意以緩其責遂亦¶
不能指守仁盡忠盡是之故以互形其短長而破其兩¶
可之疑則陛下亦安所取信而遂改易其前議乎故臣¶
愚不敏又妄意陛下不欲復守仁之爵於終者此也如¶
其不然以陛下聖明往年嘗復劉基之後矣復王驥之¶
後矣此又復郭子興之後矣豈其獨忘情於守仁哉録¶
<pb:KR2k0044_WYG_261-29b>¶
其功而封之人告其罪而奪之審其無罪而復收之惟¶
是之求而循環不已此陛下之所為至公也不能深明¶
其故以啟陛下之聰明此臣所以有憾於言事者之未悉¶
其情也不然陛下何憚一改議之煩爭千石之粟使功¶
臣之績骨未朽而名實盡冺哉臣有以知陛下決不為¶
也且守仁經畧兩廣功烈無比此天下所共聞知謂宜¶
有加爵之賞姑無論也遂使其倒恩威離職役誠如羣¶
臣言猶不足以掩其擒逆濠衛社稷之功况乎以所謂¶
<pb:KR2k0044_WYG_261-30a>¶
廷臣未必知之説而欲盡棄其平生辟如以銖稱鎰其¶
低昻亦甚枉矣臣聞式鼓氣之蛙則士卒尚勇買死馬¶
之首則駿骨旋至方今海上告警士氣不振思效智能¶
之徒毎以前事為鑒守仁實生其鄉聞鄉人毎一聚談¶
知與不知皆為扼腕太息夫冺没勞苦使閭巷得以藉¶
口甚非所以作豪傑使奮起也説者又以為守仁聚生¶
徒盈海内名為道徳而實偽學為可遺棄臣竊意不然¶
學術之與事功無有殊二此特學士自脩之説也若朝¶
<pb:KR2k0044_WYG_261-30b>¶
廷賞罰當論功罪非以學術也椎埋屠販恣睢不逞亡¶
人倫鮮行誼之徒猶裂土而封世世勿失此豈以學真¶
偽哉守仁之於學其真與偽臣姑弗論縱其偽也盡其¶
死力於艱難索其罪譴於講説朝以其勞而封之暮以¶
其學而奪之無乃大相繆乎且人各有心難可洞視徒¶
以猜量之虚而遂忘其舍生倡義定一大難之實使不¶
得託於椎埋屠販之流其亦去人情逺矣臣職專學校¶
首教化遂以採民風得知守仁之事至熟且悉又且兵¶
<pb:KR2k0044_WYG_261-31a>¶
革之役方興未已而掩抑戎勲非所以觀視逺邇也古¶
語曰寵女不敝席寵臣不敝軒盖悲恩愛之難終也周¶
公曰故舊無大故則不棄也盖恐恩禮之易奪也臣誠¶
愚昧謂宜念守仁之勞苦察先臣之過舉以深味夫古¶
語周公之意復守仁舊所封新建伯爵俾子孫世世承¶
襲以彰國家報施之厚作臣下之心諸所宜葬祭贈諡¶
之禮悉從故事¶
　　四賢從祀奏疏　　　　　　　(明/)劉　&KR0581;¶
<pb:KR2k0044_WYG_261-31b>¶
浙江等處承宣布政使司金華府知府等官臣劉&KR0581;等¶
謹奏為褒崇正學以隆治道事准本府知府劉&KR0581;闗竊¶
惟道之顯晦有時人之抑揚有數時可矣而道不顯是¶
天欲終晦之也數可矣而人不揚是天欲終抑之也然¶
道顯則人亦揚顧所遭何如耳昔孟軻氏没吾道絶學¶
千五百年而周程張朱始續其傳朱熹之門聞道者衆¶
可以繼道統之傳者亦只二三子黄幹乃其巨擘也熹¶
臨終悉以深衣幅巾及平生遺書付之曰吾道之託盡¶
<pb:KR2k0044_WYG_261-32a>¶
在子矣若然則繼朱熹者非黃幹乎幹為臨川令婺州¶
金華人何伯慧適為縣丞因命其子何基師事焉幹一¶
見器重之因告以聖賢之學必有真實心地刻苦工夫¶
而後可基乃悚惕受命於是因黃幹之言明朱熹之㫖¶
精思新意愈出不窮熹門人楊與立一見推服當時學¶
者霧滃雲集基盡以所聞於幹者淑之曰立志貴堅規¶
模貴大充踐力行死而後已學者翕然從之斯道遂大¶
盛於東南然則功並黃幹者非何基乎一傳而得同郡¶
<pb:KR2k0044_WYG_261-32b>¶
王柏資禀英邁勇於求道盡探何基之祕蔡抗楊棟相¶
繼守婺趙景緯守台聘為利澤上蔡兩書院講師鄉之¶
耆徳斑白皆執弟子之禮而師道為之再盛然則繼何¶
基者非王柏乎再傳而得同郡金履祥講貫益密造詣¶
益邃盎然春融怡然氷釋訓廸後學諄切無倦宋祚將¶
移樊襄圍急履祥因進牽制𢷬虛之䇿請以重兵由海¶
道直趨燕薊則樊襄之圍自解時不能用遂不復仕觀¶
其所充拓所論著盖親得何王之傳而並擴之然則繼¶
<pb:KR2k0044_WYG_261-33a>¶
王柏者金履祥也又傳而得同郡許謙致逺鉤深以聖¶
人為凖的旁搜博採以義理為折衷其規模益宏大其¶
涵蓄益深逺開門講學逺而幽冀齊魯近而荆揚吳越¶
不憚千里皆來受業四方之人以不及其門為恥當時¶
中外名臣薦者百數至以其身之安否為斯道之隆替¶
觀其所體驗所著述盖盡得何王金之藴而益充之然¶
則繼履祥者許謙也是四子者皆親接黃幹之傳以上¶
續朱熹之統寥寥三百年餘未從孔門之祀成化間按¶
<pb:KR2k0044_WYG_261-33b>¶
察司僉事辛訪亦嘗具奏未䝉准行當時議者曰朱文¶
公熹與吕成公祖謙講道金華郡儒何基王柏金履祥¶
許謙師徒累葉出於文公之後而居於成公之鄉其於¶
斯道不為不造其徑庭然造堂奥則未也為是説者誤¶
矣聖道之奥在顔子且曰未達一間由夏輩升堂未入¶
於室七十子宫墻外望者不知其㡬而可輕造哉要在¶
其有羽翼斯道之功生而可以淑斯人没而有以啓後¶
學如四子者亦可無媿於孔門矣議者又曰羽翼斯道¶
<pb:KR2k0044_WYG_261-34a>¶
莫如著述程朱之後如胡安國之春秋傳蔡沈之書傳¶
眞徳秀之大學衍義吳徴之五經纂言學校以之育才¶
經筵以之勸講其功偉矣何王金許之所以為書其用¶
恐未若是之專其功恐未若是之偉嗚呼為是説者或¶
未多得何王金許之書而讀之也何基所著大學中庸¶
發揮大傳易啟䝉發揮通書近思録發揮王柏所著讀¶
易記涵古易説大象衍義涵古圖書書疑詩辨説讀春¶
秋記論語衍義太極衍義伊洛精義研幾圖魯經章句¶
<pb:KR2k0044_WYG_261-34b>¶
論語孟子通㫖朱子指要詩可言天文地理考墨林考¶
帝王厯數等書金履祥所著有論孟考證補集註之所¶
未備通鑑前編多先儒之所未發其他如大學疏義尚¶
書表註天厯初亷訪使鄭允中曽上其書於朝矣許謙¶
所著有四書叢説讀詩集傳名物鈔觀史治忽幾微其¶
他如天文地理典章制度食貨刑法字學音韻等書國¶
初亦已梓行矣雖不能如胡安國蔡沈真徳秀之顯行¶
於時亦皆發明聖道禆益程朱不少其視吳澂許衡盖¶
<pb:KR2k0044_WYG_261-35a>¶
不知其孰兄而孰弟也孔門從祀若專取著述不知當¶
時多慾如申棖愬子路沮孔子之道如公伯寮所著何¶
書雖不能無磯激警醒之功而終作聖門之梗方且偃¶
然坐食兩廡其視何王金許何如也亦有僭經叛經詭¶
道非聖惡人性而詆孔子善桀紂而偽堯舜作奸犯科¶
得罪名教亂天下而禍後世者當時徒以註疏附㑹取¶
之而今理學大明則糟粕棄餘積於無用今亦在巍坐¶
侑食之列其為人其為書視何王金許又何如也議者¶
<pb:KR2k0044_WYG_261-35b>¶
又曰作於朱子之先而賢賢相承若朱子之㑹祖禰者¶
楊時羅從彥李侗既不得以是之故而列從祀矣出於¶
朱子之後而賢賢相承若朱子之子孫曽元者何王金¶
許尚安得以是之故而列從祀焉為是説者盖專以世¶
次言也吾論祀道也夫庸知世次之先後乎如必以世¶
次則顔無繇曽晳孔伯魚固當升之堂上不當在弟子¶
之列兩廡之間矣臣又嘗聞之朱熹初見李侗侗語之¶
曰理一而分則殊今君於何處騰空理㑹得一箇大道¶
<pb:KR2k0044_WYG_261-36a>¶
理説天下之事理一而已更不去分殊上體認熹乃幡¶
然悔悟盡向分殊上尋求理一由是言之朱子翼道之¶
功李侗實啟之從彦實傳之今楊時既列從祀而從彦¶
李侗不與則是曽享祀而祖禰不與也夫人在堂上方¶
能辯堂下人曲直臣亦隨衆觀塲者也且學不足以博¶
古才不足以通今未望聖道之蹊徑安敢品題道學於¶
數百載之上但質之以大儒之格言以觀其取與否考¶
之以諸儒之操存以觀其醇與否叅之以各儒之著述¶
<pb:KR2k0044_WYG_261-36b>¶
以觀其有發明聖賢之道否察之以古今天下之嚮慕¶
以觀其淑於後學否今儒先之許可既如此諸儒之操¶
存之著述又如此古今後學無不尊仰又如此則人心¶
未嘗一日而忘諸儒之功也臣望陛下隆重儒先紹續¶
道綂乞勅多官㑹議將羅從彦李侗黃幹何基等七人¶
加其封爵俾之從祀使其不至淪没則聖道有光治道¶
増重臣嘗思之理學大明莫如有宋治道大行莫如我¶
朝理學屬知治道屬行而知行未嘗不相因也今陛下¶
<pb:KR2k0044_WYG_261-37a>¶
誠能尊禮往哲闡明理學豈不知行並進政教兼舉感¶
人心而風後世綿國祚於無疆乎此天下之公議非一¶
人之私言臣所以先為之倡者誠以何基等地方之產¶
臣地方之官已嘗祭掃其墓搜求其書贍其圭田而禮¶
其後裔有司之職如此而已若夫主張之任表章之權¶
端有望於今日之聖天子賢輔弼也當此有道之時而¶
不得一遇則諸儒之道終晦而其人終於不揚矣臣是¶
以不避僭踰合闗本府轉奏等因緣係褒崇正學以隆¶
<pb:KR2k0044_WYG_261-37b>¶
治道事理未敢擅便合行具本差吏傅暹齎奏以聞¶
　　請重建劉誠意伯祠疏　　　　(明/)潘　潤¶
洪惟髙皇帝應天順人龍飛淮甸不數年間奄有大業¶
當時佐命諸臣奉行天討削平僣亂於外者有徐達湯¶
和輩而徐達為最察觀乾象運籌帷幄之内者惟劉基¶
一人而已是劉基之功與徐達相伯仲也太祖常禮敬¶
之而不名每曰吾子房也所以待之者至矣當功成之¶
日舉報錫之典封徐達為魏國公食禄甚厚春秋祭祀¶
<pb:KR2k0044_WYG_261-38a>¶
之外時享不一封劉基為誠意伯恩寵有加所以報之¶
者亦至矣厥後徐達之子曰輝祖者襲封公爵至今世¶
代相承乆而不替劉基之孫曰劉廌者襲封誠意伯自¶
廌之後不傳臣原籍直𨽻廣徳州建平縣人宻邇南都¶
自齠齔之時聞父兄遺論謂劉基之功與徐達相等而¶
達之子孫襲爵如故基之子孫寂無所聞山林僻處莫¶
知所由及臣倖登仕版聞士夫議論及覩基翊運録知¶
景泰年間欽取基七世孫劉禄授翰林院五經博士天¶
<pb:KR2k0044_WYG_261-38b>¶
順元年劉祿奏請立誠意伯祠荷䝉英宗皇帝詔可其¶
奏下有司營建祠堂於基原籍青田縣以安其靈恩至¶
渥矣然五經博士之襲似未愜然祠堂規制俱渉茍簡¶
事出不詳有懐未吐嘉靖五年六月内臣欽承上命知¶
處州府事值公幹至青田縣叅謁誠意伯祠果見規模¶
卑隘及詢儀物亦不加隆其孫劉豫見襲處州衛指揮¶
使臣乃追思父兄所以為劉基論者有由然也仰惟太¶
祖之興也羣臣協輔如雲龍風虎之相從其報賞也論¶
<pb:KR2k0044_WYG_261-39a>¶
功錫予如權衡輕重之不爽奈何厯世未逺事體頓殊¶
如徐達者子孫輝映百年無異如劉基者子孫襲䕃僅¶
一指揮春秋祭祀率多簡畧功之在太祖實相頡頏報¶
之在今日者似覺霄壤非惟無以慰劉基泉壤之望恐我¶
太祖在天之靈亦不欲報劉基之止於如此也及查𢎞¶
治十五年禮科給事中臣吳仕偉請建祠堂於府城前¶
任知府臣梁宸謹奉欽依事理嘗置官地一所於皇華¶
舖前規模窄狹尚未建立故雲和民人鄭以璋鄭浤父¶
<pb:KR2k0044_WYG_261-39b>¶
子相繼為言者亦天理人心之不能已也臣昔雖耳聞¶
今乃目撃有激於中不忍緘黙為此披瀝愚悃冒死上¶
陳伏乞皇上念太祖創業之難憫劉基功績之大特勅¶
禮兵二部查照徐達湯和等於其襲䕃稍加爵秩於其¶
祠宇稍加壯麗於其祭祀稍加豐隆較之徐達等遞減¶
一等使彼子孫世守則上副太祖錫報元功之誠下協¶
天下臣民之論而抑有以厲人心於將來矣¶
　　永寛商竈疏　　　　　　　　(明/)楊　鶴¶
<pb:KR2k0044_WYG_261-40a>¶
臣奉命視鹺兩浙於役事竣故事報命之日率有條陳¶
恭候聖明採擇臣愚無知識不能蔓引其説惟是通商¶
恤竈兩言盡之按祖制兩浙每嵗行引四十四萬四千¶
有竒分𣲖三十六場買補掣運浙直所轄食鹽地方賣¶
銷盖統計各場所産與各地户口所食無餘無欠而立¶
爲常法者也比時止有正引别無旁徑場之所産止以¶
供四十四萬四千有竒之額故不患其不給民之所食¶
亦止有四十四萬四千有竒之鹽故不患其不通自嘉¶
<pb:KR2k0044_WYG_261-40b>¶
隆以来創行票鹽而引始困矣票之值亷於引票之售¶
又速於引票之利常倍於引臣初受事心欲革之及查¶
票鹽之設盖爲産鹽地方正引不行利歸私販故假此¶
以遏之自嘉靖十六年間台州因隔越山海商稱不便¶
題准行票華上等縣復沿例以請國課取辦於票鹽者¶
凡一萬四千四百五十兩有竒此外尚有各縣各場額¶
課若止行正引餘鹽銀纔八萬尚不足抵還商庫價勢¶
不能革也嘉靖季年倭警告急而竈户息煙海若揚波¶
<pb:KR2k0044_WYG_261-41a>¶
而沙土傾瀉停引待鹽者已三四載餘鹽京解未嘗停¶
也故存司引目積而至於今日有一百五十萬之多於¶
是慮京解無䇿則預納之令下矣慮緩引無告則執程¶
之令又下矣然法令愈嚴而引目愈壅於是前鹽臣韓¶
浚有帶銷之條昔之四十四萬四千有竒者今則五十¶
萬矣以四十四萬餘引為常額派納餘鹽以其餘五萬¶
為銷壅止銷引目請不出三十年前壅可盡此亦疏通¶
引目之法也然昔之壅壅在引而今之壅壅在鹽食鹽¶
<pb:KR2k0044_WYG_261-41b>¶
之地有定限產鹽之場不加多一嵗四掣前掣未完後¶
掣接踵住賣者未銷運發者又至則閭閻得以操徴賤¶
徴貴之權而商賈不能收子母三倍之利亦其勢也於¶
是鞭笞之令日下季掣之遲自如緩之則病國急之則¶
病商臣初到地方一意寛恤已而季掣愆期始嚴行督¶
責提比綱紀各商幸完六季乃各商之鹽實在停積行¶
鹽地方未盡賣銷也意者於帶銷五萬餘引之中大為¶
除減庶各商之力少紓而季掣之期自在或亦疏通之¶
<pb:KR2k0044_WYG_261-42a>¶
一術乎内商之掣摰既通則邊商之引目亦易售此亦¶
一舉兩得者也臣所謂通商者此也以竈户言之洪武¶
中每竈一丁給與工本鈔二貫六十文以備器用給口¶
食當時鈔一貫可易米二石竈丁之優裕可知今無有¶
矣祖制毎丁煎鹽給有灰場以資攤曬有草蕩以供樵¶
採草蕩所收之值嵗可抵一丁鹽課之半不稱苦也其¶
後貧富不齊力不能煎辦窮者餬其口於四方場蕩沒¶
入於總催豪右之手或開墾成田收利入己猶於各竈¶
<pb:KR2k0044_WYG_261-42b>¶
名下徴收全丁課銀曰此額課也即轉徙他鄉而課必¶
不可免故有賣妻鬻子以償課者有終身不娶有生子¶
溺死恐貽竈丁之累者窮竈之苦尚忍言哉毎遇五年¶
清丁清蕩之期名為清丁矣單丁獨户率未嘗豁也清¶
蕩矣豪强兼并卒莫之問也臣查得嘉興分司蘆瀝場¶
總催之役僉派最為不均本場豪户蕩連千畝而反脫¶
役小竈苦無立錐而竟陷催富者收蕩之利而避催之¶
役貧者躬催之役而無蕩之利甚有民户勢宦不畏令¶
<pb:KR2k0044_WYG_261-43a>¶
甲明佃竈蕩僅代納課而蕩去丁存之竈資身無䇿復¶
令照丁當催役苦費煩賒死無路據該場竈户趙志奎¶
等呈稱願行照蕩僉催之法臣檄下所司行之臣又查¶
得松江分司六場浦東下砂等場墩蕩各不下數萬毎¶
丁課銀止納一錢三四分有竒獨袁浦一場風坍海嘯¶
原額之蕩止存六十餘畝額課不減毎丁實納課銀四¶
錢有竒以一司之場分多寡懸絶苦樂不均一至於此¶
據竈户翁亨等紛紛呈告懇臣具題以甦偏苦其阻撓¶
<pb:KR2k0044_WYG_261-43b>¶
者謂祖制各場各有定額臣思以松江一司之場均松¶
江一司之課即如民間以一縣之錢糧攤派於一縣與¶
祖制有何違背且今日之浦東下砂等場安保無滄桑¶
之變異日之袁浦場又安知不髙岸為谷深谷為陵耶¶
臣竊謂一場之中納課不均者宜倣袁浦場之法行之¶
其勢家豪族有以民户占種竈產者或係世逺人亡或¶
係丁盡竈絶但令國課有歸自可相安無事彼既以民¶
户種竈產量加錙銖包補竈課可也至清丁清蕩之年¶
<pb:KR2k0044_WYG_261-44a>¶
必委賢能有司㑹同分司官著實清查一洗宿弊如杭¶
嘉寧紹温台皆有場有竈之處鹽臣巡㦄地方不過少¶
費時日盡將竈户喚集公庭按籍唱名延問疾苦則承¶
委之官自不敢朦朧了塞場官場霸書吏人等自不敢¶
髙下其手矣查得先年竈户報出新漲沙塗量與陞税¶
然有増則有減此長則彼消總之足課而止盖海濱斥¶
鹵之地為利幾何與其取之在官不若留之在民此正¶
理也臣所謂恤竈者此也兩浙商竈自萬厯二十七年¶
<pb:KR2k0044_WYG_261-44b>¶
奸弁髙時夏妄奏不得已行廢引一十五萬加税十五¶
年共徴銀五十五萬五千兩而商竈之脂膏殆盡今奉¶
詔蠲税之後如病羸之人生意奄奄纔有起色此亦去¶
藥石而用梁肉慎起居以復元氣之時也臣何敢不盡¶
言於明主之前哉如果臣言不謬伏乞勅下該部覆議¶
將前鹽臣所題毎年帶銷五萬餘引之數量銷一萬其¶
五千清丁清蕩著實奉行務令一司之中通融一司之¶
課一場之中通融一場之課一團之中通融一團之課¶
<pb:KR2k0044_WYG_261-45a>¶
至民户占種竈産者於常課之外量加包補新漲沙塗¶
之税即以抵坍塌地蕩之課庶幾商販得以疏通窮竈¶
永沾實惠矣¶
國朝¶
　　請紓東南大困疏　　　　　　　范承謨¶
　　(臣/)向在内院恭覩¶
皇上日理萬幾每見必先垂問章疏中有報水旱災荒¶
　　者否有則¶
<pb:KR2k0044_WYG_261-45b>¶
披覽不置憂憫見於¶
天顔無非以民為邦本所宜加意培養者耳臣自奉¶
命撫浙無日不仰體¶
宸衷務期登百姓於袵席凡貪官汚吏不敢瞻狥情面¶
　　稍有姑息所以除民害也獨是逃人一項為害甚¶
　　烈(臣/)不敢避紛更定例之嫌為我¶
皇上陳之伏惟¶
定鼎之初嚴立逃人之禁者原為旗下之人非伍中甲¶
<pb:KR2k0044_WYG_261-46a>¶
　　士即闗中舊人倘被奸民引誘逃遁滿洲莊户既¶
　　無所恃以謀生禁旅出征更無所用以隨伍故不¶
　　得不嚴其治罪之條使百姓知懼不致自陷於法¶
　　網但立法之始其所逃之人在旗日久舉動言語¶
　　易於辨别有隠匿不首者處分宜嚴若近日之逃¶
　　人辨别既難為害最大他省臣不得知在浙言浙¶
　　則不禁慘目而傷心也臣自抵浙受事五日一至¶
　　公所㑹審逃人日有數起視其人率皆無賴之徒¶
<pb:KR2k0044_WYG_261-46b>¶
　　如鬼如蜮或因借債無償將身折準或係㳺手好¶
　　閒倚旗肆詐或朝賣身而夕逃或甫就獲而又逃¶
　　其所牽連非務農黎庶即納賈商賈有因需索不¶
　　遂而妄扳者有因宿昔小隙而仇揑者幸而駐防¶
　　諸臣悉體¶
聖懐反覆審問如得其情無不照例懲治然此輩雖經¶
　　反坐而無辜之人家業生計已蕩然矣且所逃者¶
　　非兵丁非舊人不過兵丁之家僕與僱工之奴子¶
<pb:KR2k0044_WYG_261-47a>¶
　　甚有非工非僕但常往來其家而亦冒充旗下者¶
　　雖現行定例凡賣身旗下必有里隣中保甘結地¶
　　方官用印押契出示曉諭未嘗不詳且明也然城¶
　　市居民或能知之至於鄉僻山民住居窵逺何暇¶
　　入城探聽既不知其曽否賣身凡素所識認者或¶
　　僱而耕耘或倩而負販一經挐獲即成窩主更有¶
　　地方光棍欲詐某家串通逃人先至其門隨率黨¶
　　羽蜂擁擒捉指為窩逃頃刻之間身家皆陷受害¶
<pb:KR2k0044_WYG_261-47b>¶
　　之人雖鳴之於官而官畏功令不得不盡法嚴訊¶
　　乃逃人因之愈逞輾轉扳害致百姓日困生業消¶
　　亡遺累地方因而凋敝若不亟請¶
皇上乾綱獨斷分别新舊另定處分恐¶
　朝廷輸課納税之良民不足供此輩恣奸肆虐之魚¶
　　肉也臣若一日不言¶
皇上一日不聞¶
　國法一日不更百姓身家一日不保伏乞¶
<pb:KR2k0044_WYG_261-48a>¶
勅部詳議自後凡兵丁舊人有逃者在内限日報明督¶
　　捕司在外報明將軍移咨督捕開明年貎籍貫立¶
　　寫牌票通行所屬嚴諭地方總甲并移隣省挨户¶
　　查挐獲則照例治罪凡係駐防處所新買之人逃¶
　　者如其父兄曽立賣契又容留隠匿是為明知故¶
　　犯罪仍坐窩其餘誤留者槩行免究庶新買之人¶
　　不得與闗東舊人同例則天下百姓永受¶
皇恩又不特賑一方之水旱免一年之災傷可比也¶
<pb:KR2k0044_WYG_261-48b>¶
　　請買榖平糶疏　　　　　　　　范承謨¶
　　竊照嘉湖杭紹四府被灾雖有輕重而小民總無¶
　　儲蓄嗷嗷待哺拯救似難刻緩臣雖代為請蠲免¶
　　請折漕稍甦其困然有田者耕種三畨車戽之工¶
　　已竭無田者貧無半菽將成溝瘠之捐設非買米¶
　　急救何能暫延喘息除勸諭鄉紳富民及各官捐¶
　　助並罰贖米榖通發備賑外更令災民墾除荒淤¶
　　急種菜麥以備來春臣心已殫惟是民多米少雖¶
<pb:KR2k0044_WYG_261-49a>¶
　　目前稍可支吾至冬必竭非預為之計米榖一盡¶
　　民必流亡彼時雖議招議賑恐無及矣臣再四圖¶
　　維惟量發司庫存留銀兩遴選能員前往江楚等¶
　　處採買米榖照價平糶得價之後照數還庫民免¶
　　炊珠之歎官無仰屋之嗟救荒良䇿莫此為善更¶
　　請¶
勅下𣙜闗守隘等官毋得苛税阻撓庶百萬之生機可¶
　　延而¶
<pb:KR2k0044_WYG_261-49b>¶
　朝廷不蠲之蠲恩同天地矣¶
　　請緩征漕折疏　　　　　　　　范承謨¶
　　為照嘉湖二府異常水災臣以漕糧闗係國儲不¶
　　敢輕為籲免乃酌為改折之請荷䝉¶
俞允百萬窮黎莫不仰沐¶
如天之仁叩頭感激歡聲如雷惟是被災已深重者顆¶
　　粒無收輕者斗石不繼入冬以來又雨雪連綿饑¶
　　寒滿路呼泣傷心地方有司不敢稽悞正供凡漕¶
<pb:KR2k0044_WYG_261-50a>¶
　　糧白糧等項俱已極力徴完而折漕一項追呼盡¶
　　術收納無多臣毎檄問有司及傳窮民之在省者¶
　　詰其拖緩之故咸稱小民感¶
　朝廷再生之恩恨不即日輸將奈以前用三番車插工¶
　　費已窮以後秋未收成冬遭久雪不但錢米俱乏¶
　　而田無稈草薪㸑皆空是以奉公之心雖急措辦¶
　　之術無從臣聽其訴言深為憫惻伏念嘉湖所產¶
　　惟榖與絲上年籽粒固已無成今嵗蠶桑尚有所¶
<pb:KR2k0044_WYG_261-50b>¶
　　望凡未完漕折銀兩懇乞¶
皇仁准俟蠶熟之後催徴起解綂於康熙十年嵗終奏¶
　　報雖曰限期稍寛實於原額無損可免百姓賣妻¶
　　鬻子之苦而恤災拯溺之¶
洪恩始終克全矣¶
　　請釐正白糧耗米疏　　　　　　范承謨¶
　　浙省糧賦之重莫過嘉湖二府而額外多給之欵¶
　　無如白耗一項案查全書開載嘉屬白糧每正米¶
<pb:KR2k0044_WYG_261-51a>¶
　　一石連耗并摏折准徴糙平米一石八斗而額設¶
　　夫船經費每石銀八錢湖屬白糧每正米一石連¶
　　耗并摏折准徴糙平米一石五斗五升而額設夫¶
　　船經費毎石銀一兩五分盖嘉屬耗米比湖屬多¶
　　編二斗五升而湖屬經費較嘉屬多編二錢五分¶
　　兩府銀米之數雖若參差而嘉屬多米湖屬多銀¶
　　兩相折算數亦相當至於耗米則皆以五斗五升¶
　　徴給也惟是編徴正耗全書明註准徴糙米四字¶
<pb:KR2k0044_WYG_261-51b>¶
　　並未令徴白米也厯年奏册報銷無異乃該府兌¶
　　給不分正耗皆係全白則不惟民力難堪且與全¶
　　書甚悖夫全書所以給耗者原為徴糙以備摏折¶
　　之費今既皆徴白則無摏可折乃仍徴摏折之耗¶
　　且并耗而亦給白是軍之所取多而益多民之所¶
　　出重而又重當此百姓窮苦之際安能嵗嵗供無¶
　　已之耗贈乎臣自上年嚴飭行查隨發糧道確議¶
　　兹據詳稱毎石五斗五升之耗照條議舊例相沿¶
<pb:KR2k0044_WYG_261-52a>¶
　　未改臣以當時徴糙恐有摏折故加五斗五升今¶
　　皆徴白並無摏折何可仍舊臣檢奏銷康熙七年¶
　　等事案内部查進倉白耗止交四升有竒則是所¶
　　交者甚少所給者甚多徒竭民膏以恣軍欲大非¶
　　經制之初意也臣駁覆再三務求至當有議止給¶
　　白耗四斗者有議仍給五斗五升平糙者臣恐弁¶
　　軍借端稽遲致悞上供於是再四籌畫除原編銀¶
　　米折算相當并各項經費俱照舊不議外今請將¶
<pb:KR2k0044_WYG_261-52b>¶
　　兩府正項白米一石外給白米四斗五升以為盤¶
　　剝進倉之耗則運軍所得不為不厚而減徴一斗¶
　　以抵糧里摏折則窮民之力藉以稍寛與全書徴¶
　　糙之意亦無大悖軍民兩利事屬可行也今值全¶
　　書改纂之際正宜核定永著為規不過釐正全書¶
　　之所無並非議減全書之所有仰祈¶
皇上勅部議覆俯賜允行刋入全書恪為遵守此後如¶
　　有弁丁印糧官役私加顆粒者臣即據實題叅庶¶
<pb:KR2k0044_WYG_261-53a>¶
　　厯年之積弊永除而國賦民瘼均有禆益矣¶
　¶
　¶
　¶
　¶
　¶
　¶
　¶
<pb:KR2k0044_WYG_261-53b>¶
　¶
　¶
　¶
　¶
　¶
　¶
　¶
　浙江通志卷二百五十九¶
