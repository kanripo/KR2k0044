# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.084678
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百九十五
<pb:KR2k0044_WYG_194-1a>¶
欽定四庫全書¶
　浙江通志卷一百九十五¶
　寓賢(下/)¶
　　紹興府¶
　漢¶
　梅福(漢書本傳字子眞九江壽春人少學長安明尚/書榖梁春秋為郡文學補南昌尉是時成帝委)¶
　　(任大將軍王鳯王氏寖盛福上書譏切王氏不見/納元始中王莽顓政福一朝棄妻子去九江傳以)¶
　　(為仙其後有人見福於㑹/稽變名姓為吳市門卒云)¶
<pb:KR2k0044_WYG_194-1b>¶
　袁忠(後漢書袁安傳忠汝南汝陽人安之元孫與同/郡范滂為友同陷獄得釋初平中為沛相乗葦)¶
　　(舟到官以清亮稱及天下亂棄官客上虞嘗乗舟/戴笠詣太守王朗見朗騶從繁麗鄙之即辭去後)¶
　　(徵為衛尉未至卒子祕擊/黃巾賊戰死詔旌其門)¶
　許靖(河南通志字文休平輿人於越新編靖舉孝廉/與從兄邵俱有人倫之鑒董卓亂隱會稽後仕)¶
　　(蜀累官/太傅)¶
　陸璯(江南通志字仲芳毘陵人明京氏易尚書/尤精風角星算辟主簿謝病去隱會稽山)¶
　蔡邕(後漢書本傳字伯喈陳留圉人少博學好辭章/數術天文妙操音律桓帝時五侯擅恣聞邕善)¶
　　(鼓琴遂白天子勅陳留太守督促發遣邕不得已/行到偃師稱疾而歸邕慮卒不免乃亡命江海遠)¶
<pb:KR2k0044_WYG_194-2a>¶
　　(跡吳會吳人有燒桐以㸑者邕聞火烈之聲知其/良木因請而裁為琴果有美音而其尾猶焦故時)¶
　　(人名曰焦尾琴注張騭文士傳邕告吳人曰吾昔/嘗經會稽高遷亭見屋椽竹東間第十六可以為)¶
　　(笛取用果有異聲兩浙名賢錄邕書曹娥碑/陰八字云黃絹幼婦外孫虀臼即其時也)¶
　桓曄(兩浙名賢錄字文林龍亢人榮之五世孫舉孝/廉方正皆不應初平中避地會稽止故魯相鍾)¶
　　(離意舍越人化其節閭里不爭訟/太守王朗給服食牛羊悉不受)¶
　孔潛(於越新編潛本宣聖十七代孫漢末避地會/稽孔道隆孔覬皆其後也今世為山陰人)¶
　三國¶
　王肅(三國志王朗傳肅字子雍東海郡人輿地志王/朗為會稽太守子肅隨之郡住東齋中夜有女)¶
<pb:KR2k0044_WYG_194-2b>¶
　　(子從地出稱越王女與語達旦臨别贈墨一丸/肅方注周易多有滯思因此便覺才思開悟)¶
　晉¶
　王羲之(晉書本傳字逸少司徒導之從子年十三嘗/謁周顗顗察而異之尤善𨽻書為古今之冠)¶
　　(論者稱其筆勢以為飄若浮雲矯若驚龍起家祕/書郎征西將軍庾亮稱羲之清貴有鑒裁遷寧遠)¶
　　(將軍江州刺史羲之既少有美譽朝廷愛其才頻/召為侍中吏部尚書皆不就乃以為右軍將軍會)¶
　　(稽内史時殷浩與桓溫不協羲之以國家之安在/於内外和因與浩書以誡之及浩將北伐羲之以)¶
　　(書止之言甚切至浩果敗時東土饑荒羲之輙開/倉賑貸朝廷賦役繁重吳會尤甚羲之尤上疏爭)¶
　　(之雅好服食養性初渡浙江便有終焉之志會稽/有佳山水名士多居之謝安未仕時亦居焉孫綽)¶
<pb:KR2k0044_WYG_194-3a>¶
　　(許詢李充支遁等皆以文義冠世並築室東土羲/之嘗與同志宴集於會稽山陰之蘭亭自為序以)¶
　　(申其志性愛鵞山陰道士養好鵞羲之往觀意甚/悦固求市之道士云為寫道德經當舉羣相贈耳)¶
　　(羲之欣然寫畢籠鵞而歸嘗在蕺山見一老姥持/六角竹扇賣之羲之書其扇各為五字姥初有温)¶
　　(色因謂姥曰但言是王右軍書以求百錢姥如其/言人競買之他日姥又持扇來羲之笑而不答既)¶
　　(去官與東土人士盡山水之游弋釣為娛又與道/士許邁共修服食採藥石不遠千里徧游東中諸)¶
　　(郡窮諸名山泛滄海年五十/九卒有七子知名者五人)¶
　謝安(晉書本傳字安石年四歲時桓彜見而嘆曰此/兒風神秀徹後當不減王東海及總角神識沉)¶
　　(敏風宇條暢王導亦深器之初辟司徒府除佐著/作郎並以疾辭寓居會稽與王羲之及高陽許詢)¶
<pb:KR2k0044_WYG_194-3b>¶
　　(桑門支遁游處出則漁弋山川入則言咏屬文無/處世意常往臨安山中坐石室臨濬谷悠然嘆曰)¶
　　(此亦伯夷何遠既累辟不就安妻劉惔妹也見家/門富貴而安獨静退乃謂曰丈夫不如此也安)¶
　　(掩鼻曰恐不免耳始有仕進意時年已四十餘征/西大將軍桓温請為司馬頃之徵拜侍中遷吏部)¶
　　(尚書尋為尚書僕射加後將軍及中書令王坦之/出為徐州刺史詔安總閱中書事安義存輔導時)¶
　　(彊敵寇境邊書續至安鎭以和靖馭以長算德政/既行文武用命不存小察𢎞以大綱威懷外著人)¶
　　(皆比之王導謂文雅過之苻堅强盛疆埸多虞安/遣弟石及兄子𤣥等應機征討所在尅㨗拜衛將)¶
　　(軍開府儀同三司封建昌縣公性好音樂期䘮不/廢又於土山營墅樓館林竹甚盛每攜中外子姪)¶
　　(往來游集安雖受朝寄然東山之志始末不渝每/形於言色雅志未就遂遇疾篤乃上疏遜位尋薨)¶
<pb:KR2k0044_WYG_194-4a>¶
　　(贈太傅諡文靖二子瑤琰/瑤襲爵官至瑯琊王友)¶
　謝𤣥(嵊縣志字幼度為叔父安所器重授散騎常侍/會稽内史初𤣥父奕為剡令樂其山水有寓居)¶
　　(之意𤣥因歸剡嶀山東北太康湖於江曲起樓/樓側桐梓森鬱人號桐亭卒諡獻武葬始寧)¶
　戴逵(晉書本傳字安道譙國人少博學好談論善屬/文能鼓琴工書畵其餘巧藝靡不畢綜總角時)¶
　　(以雞卵汁溲白瓦屑作鄭𤣥碑又為文而自鐫之/詞麗器妙時人莫不驚歎太宰武陵王晞聞其善)¶
　　(鼓琴使人召之逵對使者破琴曰戴安道不為王/門伶人後徙居會稽之剡縣性高潔嘗以禮度自)¶
　　(處深以放達為非道乃為著論孝武帝時以散騎/常侍國子博士累徵辭不就郡縣數敦逼不已乃)¶
　　(逃於吳吳國内史王珣有别館在武邱山逵潛詣/一游處積旬會稽内史謝𤣥慮逵遠遯不反上疏)¶
<pb:KR2k0044_WYG_194-4b>¶
　　(曰伏見譙國戴逵希心俗表不嬰世務雖䇿命屢/加幽操不回陛下既已愛而器之宜使其身名並)¶
　　(存請絶其召命帝許之逵復還剡後王珣為尚書/僕射上疏復請徵為國子祭酒散騎常侍復不至)¶
　　(太元十二年病卒長子勃有父/風義熙初以散騎常侍徵不起)¶
　王修齡(世説名胡之常寓東山甚貧乏陶範為烏程/令以米遺之不受直答云王修齡若饑自當)¶
　　(就謝仁祖索食/不須陶胡奴米)¶
　孫統(晉書孫楚傳楚孫統字承公太原中都人幼善/屬文征北將軍禇裒聞其名命為叅軍辭不就)¶
　　(家於會稽性好山水乃求為鄞令居職不留心碎/務縱意游肆名山勝川靡不窮究後為餘姚令卒)¶
　　(子騰嗣以博學著稱位至廷尉騰弟登/少善名理注老子行於世仕至尚書郎)¶
<pb:KR2k0044_WYG_194-5a>¶
　孫綽(晉書孫楚傳綽字興公博學善屬文少與高陽/許詢俱有高尚之志居㑹稽游放山水作遂初)¶
　　(賦以致其意所居齋前種一株松恒自守䕶隣人/謂之曰樹子非不楚楚可憐但恐永無棟梁日耳)¶
　　(綽答曰楓柳雖復合抱亦何所施耶嘗作天台山/賦辭致甚工以示友人范榮期云卿試擲地當作)¶
　　(金石聲徵拜太學博士遷散騎常侍領著作郎時/大司馬桓温將移都洛陽朝廷畏温不敢為異人)¶
　　(情疑懼並知不可莫敢先諫綽乃上疏桓温見綽/表不悦曰何不尋君遂初賦知人家國事耶尋轉)¶
　　(廷尉卿領著作於時文士綽為其冠温王/郗庾之薨必須綽為碑文然後刋石焉)¶
　許詢(兩浙名賢錄字𤣥度高陽人父旼為會稽内史/因家焉詢有才藻善屬文能清言與太原孫綽)¶
　　(齊名隱居不仕築室永興之南山蕭然自放一時/名士無不傾慕劉惔嘗曰清風明月輒思𤣥度後)¶
<pb:KR2k0044_WYG_194-5b>¶
　　(終於剡山天中記許詢徵司徒掾不就乃杖䇿/披裘憑樹構堂常與沙門支遁謝安石等同遊)¶
　阮裕(晉書阮籍傳裕字思曠陳留尉氏人居㑹稽剡/縣拜臨海太守少時去職復除東陽太守尋徵)¶
　　(侍中不就還剡山有肥遯之志有以問王羲之羲/之曰此公近不驚寵辱雖古之沉㝠何以過此在)¶
　　(剡曾有好車借無不給有人葬母意欲借而不敢/言後裕聞之乃嘆曰吾有車而使人不敢借何以)¶
　　(車為遂焚之久之復徵散騎常侍金紫光禄太夫/並無所就或問裕曰子屢辭徵聘而宰二郡何邪)¶
　　(裕曰屢辭王命非敢為高也吾少無宦情兼拙於/人間既不能躬耕自活必有所資故曲躬二郡耳)¶
　孫盛(晉書本傳字安國太原中都人父恂穎川太守/在郡遇賊被害盛年十歲避難渡江及長博學)¶
　　(善言名理於時殷浩擅名一時與抗論者惟盛而/已盛嘗詣浩談論對食奮擲塵尾毛悉落飯中食)¶
<pb:KR2k0044_WYG_194-6a>¶
　　(冷而復暖者數四至暮忘食理竟不定由是知名/起家佐著作郎桓温伐蜀以盛為叅軍賜爵安懷)¶
　　(縣侯出補長沙太守篤學不倦自少至老手不釋/卷著晉陽秋詞直理正咸稱良史兩浙名賢錄盛)¶
　　(渡江居/於會稽)¶
　南北朝¶
　王𢎞之(宋書本傳字方平瑯琊臨沂人少孤貧為外/祖徵士何准所育從叔獻之及太原王恭並)¶
　　(貴重之性好山水求為烏程令尋以病歸荆州刺/史桓偉請為南蠻長史義熙初年何無忌又請為)¶
　　(右軍司馬高祖命為徐州治中從事史除員外散/騎常侍並不就家在會稽上虞從兄敬𢎞爲吏部)¶
　　(尚書奏為庶子不就乂陳𢎞之高行苦節宜招空/谷以敦沖退之美元嘉四年徵為通直散騎常侍)¶
<pb:KR2k0044_WYG_194-6b>¶
　　(又不就敬𢎞常解貂裘與之即着以采藥性好釣/上虞江有一處名三石頭𢎞之常垂綸於此經過)¶
　　(者不識之或問漁師得魚賣否𢎞之曰亦自不得/得亦不賣日夕載魚入郭經親故門各以一兩頭)¶
　　(置門内而去始寧汰川有佳山水𢎞之依巖/築室謝靈運顔延之並相欽重卒年六十三)¶
　孔淳之(南史本傳字彥深魯人也少高尚愛墳籍居/會稽剡縣性好山水每有所遊必窮其幽峻)¶
　　(或旬日忘歸除著作佐郎太尉叅軍並不就居喪/至孝廬於墓側服闋與徵士戴顒王𢎞之王敬𢎞)¶
　　(等共為人外之遊㑹稽太守謝方明苦要之不能/致使謂曰茍不入吾郡何為入吾郭淳之笑曰潛)¶
　　(游者不識其水巢棲者非辨其林飛沉所至何問/其主終不肯往茅室蓬户庭草蕪徑惟床上有數)¶
　　(帙書元嘉初復徵為散騎常侍郎/乃逃於上虞縣界家人莫知所在)¶
<pb:KR2k0044_WYG_194-7a>¶
　阮萬齡(宋書本傳陳留尉氏人少知名自通直郎為/孟昶建威長史時袁豹江夷相繼為昶司馬)¶
　　(時人謂昶府有三素望萬齡家在會稽剡縣頗有/素情永初末自侍中解職東歸徵為祕書監加給)¶
　　(事中不就元嘉二十/五年卒年七十二)¶
　何𦙍(梁書本傳字子季㸃之弟也廬江灊人師事沛/國劉瓛受易及禮記毛詩又入鍾山定林寺聽)¶
　　(内典其業皆通起家齊祕書郎永明十年遷侍中/鬱林嗣位𦙍為后族甚見親待𦙍雖貴顯常懷止)¶
　　(足建武初已築室郊外恒與學徒游處其内至是/遂賣園宅欲入東山拜表辭職詔許之𦙍以㑹稽)¶
　　(山多靈異往遊焉居若邪山雲門寺初𦙍二兄求/㸃並棲遁求先卒至是𦙍又隱世號㸃為大山𦙍)¶
　　(為小山求曰東山永元中徵太常不就高祖踐阼/詔為特進光祿大夫遣領軍司馬王果宣㫖諭意)¶
<pb:KR2k0044_WYG_194-7b>¶
　　(果至𦙍單衣廢巾執經卷下床跪受詔書因謂果/曰吾年已五十七月食四斗米不盡何容得有宦)¶
　　(情果還奏聞乃勅聚徒受業於是遣何子朗孔壽/等於東山受學𦙍以若耶迫隘不容生徒乃遷秦)¶
　　(望山山有飛泉西起學舍即林成楥因巖為堵别/為小閣室寢處其中躬自啟閉童僕無得至者還)¶
　　(吳居虎邱西寺學徒復隨/之大通三年卒年八十六)¶
　王籍(梁書本傳字文海瑯琊臨沂人七歲能屬文及/長好學博涉有才氣樂安任昉見而稱之嘗於)¶
　　(沈約坐賦詠得燭甚為約賞天監初除安南王主/簿厯餘姚錢塘令並以放免久之除湘東王諮議)¶
　　(叅軍隨府會稽郡境有雲門天柱山籍嘗游之或/累月不返至若耶溪賦詩其畧云蟬噪林逾靜鳥)¶
　　(鳴山更幽當時以為文外獨絶還為/大司馬從事中郎遷中散大夫卒)¶
<pb:KR2k0044_WYG_194-8a>¶
　江總(陳書本傳字總持濟陽考城人幼聰敏有至性/及長篤學有辭采家傳賜書數千卷總晝夜尋)¶
　　(讀未嘗輟年十八解褐丹陽尹何敬容開府除敬/容府主簿遷尚書殿中郎范陽張纉瑯琊王筠南)¶
　　(陽劉之遴並高才碩學雅相推重為忘年交侯景/寇東都總避難會稽郡憇龍華寺乃製修心賦其)¶
　　(畧云太清四年秋七月避地於會稽龍華寺此伽/藍者余六世祖宋尚書僕射州陵侯元嘉二十四)¶
　　(年之所構也侯之王父晉䕶軍將軍彪昔蒞此邦/卜居山陰都賜里貽厥子孫有終焉之志寺域則)¶
　　(宅之舊基左江右湖面山背壑東西連跨南北縈/紆聊與苦節名僧同銷日月䁱修經戒夕覽圖書)¶
　　(寢處風雲憑棲水月情可知矣元帝平侯景徵為/明威將軍始興内史陳天嘉四年以中書侍郎徵)¶
　　(還朝入隋為上開/府開皇十四年卒)¶
<pb:KR2k0044_WYG_194-8b>¶
　辛普明(於越新編河南人僑居山陰少就關康之受/業家貧與兄共處一帳兄亡以帳圍柩蚊多)¶
　　(不得寢處之怡然及葬鄉人爭以金賻後至者不/復受人問之答曰本以兄墓不周故不逆親友之)¶
　　(意今葬費已足豈可利餘/贈耶徵為議曹從事不就)¶
　王知元(陳書孝行傳高宗世有太原王知元者僑居/於㑹稽剡縣居家以孝聞及丁父憂哀毁而)¶
　　(卒高宗嘉之詔改其所/居清苦里為孝家里)¶
　唐¶
　李白(唐書本傳字太白其先隋末以罪徙西域神龍/初遁還客巴西白之生夢長庚星因以命之十)¶
　　(歲通詩書既長隱岷山州舉有道不應喜縱橫術/擊劍為任俠輕財重施更客任城與孔巢父韓凖)¶
<pb:KR2k0044_WYG_194-9a>¶
　　(裴政張叔明陶沔居徂徠山號竹溪六逸天寶初/南入會稽與吳筠善筠被召故白亦至長安往見)¶
　　(賀知章知章見其文嘆曰子謫仙人/也言於𤣥宗召見金鑾殿供奉翰林)¶
　朱放(全唐詩選傳字長通襄州人隱於越之剡溪嗣/曹王臯鎭江西辟節度叅謀貞元初召為拾遺)¶
　　(不/就)¶
　陸參(兩浙名賢錄字公佐吳郡人蚤孤與兄隱居於/會稽有佳山水率子弟耕汲其中因修桑門之)¶
　　(法擯落人事貞元初兄既歿始為宗姻士友所强/慨然有應世之心由試佐環衛厯大理評事攝監)¶
　　(察御史後徵拜祠部員外郎出為歙州刺史參為/人器度夷遠同心定交造次以之從善親仁發於)¶
　　(肺腑文章𢎞/朗有作者風)¶
<pb:KR2k0044_WYG_194-9b>¶
　齊抗(嵊縣志字遐舉高陽人少値天寶亂奉母居會/稽初棲剡嶺後遷玉笥山未二紀而登台鉉)¶
　李紳(全唐詩錄傳字公垂亳州人嵊縣志貞元十八/年紳為布衣東遊天台過剡令崔某座中有僧)¶
　　(修眞謂曰君異日必當鎭此修予所居元和三年/紳以前進士為故薛苹常侍招致越中眞已卧疾)¶
　　(使人相告幸勿忘前言太和癸丑紳以檢校左騎/省廉察蒞越果符其言僧徒悉殂謝寺更頽毁因)¶
　　(捐錢三十萬率諸僚施俸以/飾寺字工成紳有龍藏寺記)¶
　宋¶
　劉安世(宋史本傳字器之魏人登進士第不就選從/學於司馬光咨盡心行已之要光入相薦為)¶
　　(祕書省正字後宣和六年待制中書舍人安世儀/狀魁碩音吐如鐘正色立朝扶持公道一時無不)¶
<pb:KR2k0044_WYG_194-10a>¶
　　(敬懾家居未嘗有惰容久坐身不傾倚作字不草/書不好聲色貨利其忠孝正直皆則象司馬光年)¶
　　(既老名賢畧盡而巋然獨存名望益重成化新昌/縣志安世母太常博士新昌石亞之女故自幼游)¶
　　(學新昌石/溪義塾)¶
　韓肖胄(宋史本傳字似夫祁州安陽人以蔭補承務/郎徽宗問其家世賜同上舍出身紹興三年)¶
　　(拜端明殿學士充通問使至金國金人知其家世/甚重之往返纔半年與朱勝非議不合力求去以)¶
　　(舊職知温州提舉臨安府洞霄宮五年除資政殿/學士知紹興府尋奉祠與其弟應胄寓居於越幾)¶
　　(十年事母以孝/聞卒諡元穆)¶
　夏榮(萬厯上虞縣志字子顯世居汴梁以詩禮名家/俛就武職髙宗南渡扈駕東征髙橋之戰身被)¶
<pb:KR2k0044_WYG_194-10b>¶
　　(五十餘創忠憤益奮大呼而進金兵大敗遁/去封兩浙制置使守越後退老上虞諡曰英)¶
　周靖(李大同周博士墓誌字天錫先本南康人幼通/敏好古善屬文舉宣和進士主中江簿轉郴州)¶
　　(錄事遏於守帥多掣肘靖守法不阿常預内銓已/而靖康之亂乃以宗社大計關白大臣欲投書闕)¶
　　(下當事者沮之靖知勢不可為遂棄歸紹興間薦/章交上遂起為國子正錄進本監博士三舍弟子)¶
　　(業成而仕後多知名居無何力丐罷/官得諸暨意其有中州風遂徙居之)¶
　尹焞(宋史本傳字彥明世為洛人少師事程頤嘗應/舉發䇿有誅元祐諸臣議焞曰噫尚可以干禄)¶
　　(乎哉不對而出於是終身不就舉靖康初召至京/師賜號和靖處士紹興八年除太常少卿未幾稱)¶
　　(疾九年以徽猷閣待制兼侍講召又辭秦檜當國/見焞議和疏不樂遂不復留於越新編焞壻邢純)¶
<pb:KR2k0044_WYG_194-11a>¶
　　(迎養於越卒因葬焉今其/祠在大夫橋榜曰古小學)¶
　程迥(宋史本傳字可久寧陵人靖康之亂徙紹興之/餘姚孤貧漂泊無以自振二十餘始知讀書時)¶
　　(西北士大夫多在錢塘迥得以考德問業焉登隆/興元年進士所著有易傳外傳春秋傳顯微例目)¶
　　(論語傳孟子章句文史評經/史説諸論辨卒官朝奉郎)¶
　曾怘(東都事畧字仲常鞏之孫補太常内舍生以父/任郊社齋郎累官司農丞通判温州須次於越)¶
　　(金人陷越以琶八為帥約詰旦文武官並詣府有/不至及藏密不覺察者皆死怘獨不往為隣人糾)¶
　　(察逮捕詞氣不屈時金人帳中執兵者皆愕眙相/視琶八曰且令出左右盡驅其家屬四十口同日)¶
　　(殺之越南門外越人作窖瘞其屍金人去怘弟朝/散郎&KR1556;知杭州餘杭縣置大棺斂其骨葬天柱山)¶
<pb:KR2k0044_WYG_194-11b>¶
　胡直孺(兩浙名賢錄字少汲華林人紹聖間進士累/遷工部尚書郎以龍圖閣學士知洪州率兵)¶
　　(禦金人於營邱斬首干級高宗即位赴行在改刑/部尚書奉勅治會稽攢宮因留家焉卒葬雲門曰)¶
　　(水塘有西山/老人集行世)¶
　王俁(兩浙名賢錄字碩夫宛邱人政和二年進士厯/監察御史建炎初扈蹕南渡遂家餘姚召拜右)¶
　　(司員外郎紹興初命左右條具改正崇觀以來濫/恩諸失職者為飛語上聞免官秦檜專國俁家居)¶
　　(一十八年檜死起知明州/厯工部尚書尋乞身歸)¶
　王琰(萬厯紹興府志字剛夫臨川人父榕為諸暨令/遂家焉敏悟絶人博洽墳典由分寜尉累遷知)¶
　　(衡州所至有聲胡銓嘗薦之有曰治經有行亞西/漢之名儒悃愊無華實東都之循吏兄瑊字寶臣)¶
<pb:KR2k0044_WYG_194-12a>¶
　　(知通州行業/與琰齊名)¶
　宋延祖(兩浙名賢錄字嗣宗濟南人建炎南渡因家/上虞紹興中登進士官國子主簿除權給事)¶
　　(繳駁奏論無顧避改諫議大夫兼侍讀遷兵部尚/書延祖以公忠受知不三年而登八座自謂遭時)¶
　　(遇主知無不/言以讜直稱)¶
　陳知柔(福建通志永春人紹興進士授台州判官與/秦檜子同榜檜當軸前列十餘人以扳援致)¶
　　(通顯知柔獨不阿附以故齟齬雅好山水自天台/至會稽耽其巖壑留二年所著有易本㫖易大傳)¶
　　(春秋義例詩聲譜論語/後傳詩話古賦雜著)¶
　曾幾(傳詳名宦宋史本傳初家河南紹興末官浙東/因居越禹跡寺未幾擢其子逮為浙西提刑迎)¶
<pb:KR2k0044_WYG_194-12b>¶
　　(養於官卒葬/山陰鳯凰山)¶
　羅從彦(於越新編字仲素南劍人聞楊時得程氏學/慨然慕之時令蕭山從彦徒步往從之即驚)¶
　　(汗浹背曰不至是幾虛過一生/矣久之卒業學者稱豫章先生)¶
　王希呂(傳詳名宦兩浙名賢錄希呂移家會稽貧不/能廬寓僧舍孝宗聞之賜地一區錢六百萬)¶
　　(緡令有司治第於越之東隅子/孫世居焉即今所稱後衙池也)¶
　孟載(兩浙名賢錄鄒國四十八代孫高宗時扈/駕南渡授環衛上將軍家諸暨卒贈太尉)¶
　高世則(山陰縣志字仲貽汴人扈從高宗南渡領越/州觀察使紹興改元除保靜軍承宣使提舉)¶
　　(萬壽觀詔令編𩔖元帥府事蹟寓居越州山陰之/禹會鄉帝遣中使時給俸祿後加少保開府温州)¶
<pb:KR2k0044_WYG_194-13a>¶
　　(子干之祕閣修/撰世家於越)¶
　張孝伯(萬厯紹興府志厯陽人父寺丞寓蕭山因家/焉孝伯登進士仕至同知樞密院事嘉泰四)¶
　　(年進叅知政事尋罷歸時韓侂胄方嚴偽學之禁/貶斥正人無虛日孝伯謂侂胄曰不弛黨禁恐後)¶
　　(不免報復之禍侂胄然之自/是黨禁寢解正人始有所容)¶
　言通(兩浙名賢錄字宗文本吳人文學子游之裔咸/淳二年以敷文閣學士知紹興悦其山水之秀)¶
　　(遂卜居北鄉子/孫遂為山陰人)¶
　王銍(兩浙名賢錄字性之汝陰人寓居剡中善屬文/不樂仕進讀書五行俱下藏書滿架既卒秦檜)¶
　　(子熹屬部將索所藏書許官其子銍子泣拒/之曰願守此書以死不願官也熹竟不能奪)¶
<pb:KR2k0044_WYG_194-13b>¶
　元¶
　斡勒海壽(寓厯紹興府志字允常河南人後家山陰/剛正有志節拜監察御史劾奏殿中侍御)¶
　　(史哈瑪爾及其弟舒蘇罪惡直/聲震中外官至浙東廉訪使)¶
　貢性之(江南通志字友初師泰之子明初徵錄師泰/後有以性之薦者性之改名悦避居㑹稽耕)¶
　　(漁自給邑人芮麟嘗遇之邀與俱歸辭以詩云遊/絲落絮都成恨社燕秋鴻各自飛既卒門人私諡)¶
　　(之曰貞/晦先生)¶
　鐂渙(列朝詩集字彥亨號石田世家雒陽後為越人/通毛氏詩至正間御史林奥薦為三茅書院山)¶
　　(長道梗不赴老以詩酒自/娛子績孫師邵皆有才名)¶
<pb:KR2k0044_WYG_194-14a>¶
　戴時才(兩浙名賢錄字仲文鄱陽人至正間薄遊兩/淮買舟南下渡錢塘觀胥濤直抵蕭山探五)¶
　　(洩之奇遂忘身世竟卜居湘湖之濱/以登涉吟咏自娛人稱為南坡老人)¶
　明¶
　邵伯正(兩浙名賢錄汴人洪武初徙家嵊縣由鄉舉/為南京户部員外郎以廉能稱尋有令江浙)¶
　　(人不得官户部遂謝事歸杜門好書善/敦族明宗纂敘圖系剡俗為之歸厚云)¶
　高啟(紹興府志字季迪姑蘇人為吳下詩宗元季避/地蕭山後還姑蘇其詩文有缶鳴槎軒等集)¶
　蔡運(會稽縣志南康人以貢起家厯官四川叅政清/勁直諒不諧於俗罷歸壬午靖難後薙髮為僧)¶
　　(至㑹稽雲門寺寓焉紹興府志寓雲門寺不言其/由每從一童子攜茗具筆牀泛舟四遊賦詩滿袖)¶
<pb:KR2k0044_WYG_194-14b>¶
　　(歸則焚之/不畱一字)¶
　耶溪樵者(會稽縣志永樂初一樵者寓耶溪日鬻薪/兩束食足則已食已往畫詩溪沙上畫已)¶
　　(輒亂其詩人怪之表忠錄名廖/平襄陽人建文時官兵部侍郎)¶
　黃省曾(名山藏字勉之吳人以詩經魁南都舉進士/不第遂棄去自號五岳山人是時王守仁講)¶
　　(學越中省曾遊餘姚執贄道席每班坐請疑問至/即答無不洞中生平不樂組綬杜門著書海内名)¶
　　(耆若李夢陽康海王廷相楊一清霍韜輩/或以翰札見知或以經濟加器聲噪一時)¶
　高𢎞圖(㑹稽縣志山東人萬厯戊戌進士/講學東林寓居會稽明末絶粒死)¶
　姜埰(會稽縣志字如農山東萊陽人崇禎辛未進士/屢遷吏部給事中時内豎指斥東林倪元璐等)¶
<pb:KR2k0044_WYG_194-15a>¶
　　(埰奏是小人傾陷君子帝大怒子杖劉宗周疏救/謫戍邊海赦歸同弟垓奉母寓㑹稽章閭家曲盡)¶
　　(孝/養)¶
國朝¶
　王正中(餘姚縣志字仲撝保定人崇禎丁丑進士知/餘姚因家焉正中不事文彩好讀實用之書)¶
　　(從閩人柯仲炯受天官/之學談之往往有驗)¶
　蔣平階(紹興府志字大鴻華亭人明末華亭夏允彝/青浦陳子龍主幾社見平階大驚亟邀入社)¶
　　(後服黃冠假青烏之術東至齊魯登泰岱謁孔林/轉徙吳越間樂㑹稽山水遂家焉詩文詳贍典麗)¶
　　(以西京盛唐為要歸於書博覽洞究無遺/著書十餘種卷以百計歿葬若耶樵風涇)¶
<pb:KR2k0044_WYG_194-15b>¶
　　台州府¶
　晉¶
　李廞(世説字宗子江夏鍾武人清貞有遠操少羸病/不肯㛰宦居在臨海住兄侍中墓下既有高名)¶
　　(王丞相欲招禮之辟為府掾廞得牋命笑曰茂𢎞/乃復以一爵加人湖廣通志廞好學善草隸足疾)¶
　　(不能行常仰卧/彈琴讀書不輟)¶
　江逌(晉書本傳字道載陳畱圉人避蘇峻之亂屏居/臨海翦茅結宇耽翫載籍有終焉之志中軍將)¶
　　(軍殷浩將謀北伐請為諮議叅軍甚重之遷長史/甚為匡弼之益軍中書檄皆以委逌及桓温奏廢)¶
　　(浩佐吏逌遂免昇平中遷吏部郎兼侍中累讓不/許逌在職多所匡諫著阮籍序贊逸士箴及詩賦)¶
<pb:KR2k0044_WYG_194-16a>¶
　　(奏議數十篇行於/世子蔚吳興太守)¶
　南北朝¶
　庾肩吾(兩浙名賢錄新野人南齊庾信之父隱居天/台信畱周歲雖致通顯每多鄉關之思故作)¶
　　(哀江南賦以致其意有云少微眞人天台逸民階/庭空谷門巷蒲輪移談講樹就簡書筠降生世德)¶
　　(載誕貞臣文詞高於甲觀/模楷盛於漳濱葢頌父也)¶
　王元規(南史本傳字正範太原晉陽人八嵗而孤隨/母依舅氏往臨海郡性孝事母甚謹晨昏未)¶
　　(嘗離左右時山陰縣有暴水漂流居宅元規惟有/一小船倉卒引其母妹并姑姪入船元規自執檝)¶
　　(棹而去畱其男女三人閣於樹杪及水退俱獲全/時人稱其至行仕梁位中軍陳天嘉中領國子助)¶
<pb:KR2k0044_WYG_194-16b>¶
　　(敎入隋卒於秦/王府東閣祭酒)¶
　唐¶
　王展(天台山方外志不知何許人寓天台項斯有懷/王展詩云赤城山下路無計得相隨嘗撰白郎)¶
　　(巖/記)¶
　　(謹案天台方外志寓賢中載唐周朴泉州人寓天/台死黄巢之亂查全唐詩錄朴呉興人避地福州)¶
　　(黄巢寇閩欲降之不從遂見害是朴本浙人流寓/閩中非閩人寓浙也舊通志作周弁更謬今刪)¶
　曹唐(全唐詩錄傳字堯賓桂州人天台山方外志寓/天台以能詩名後為荆湘從事賦桃源詩膾炙)¶
　　(人/口)¶
<pb:KR2k0044_WYG_194-17a>¶
　任藩(書目解題藩或作翻客居天台有宿帢/幘山絶句為人所稱今城中巾子山也)¶
　宋¶
　呂頤浩(傳詳名宦赤城志頤浩其先/樂陵人建炎四年寓臨海)¶
　韓昭(赤城志字用晦眞定人丞相縝之曾孫官至直/顯謨閣自號大同居士紹興初避地仙居仙居)¶
　　(縣志昭隱/於安州山)¶
　陳與義(宋史本傳字去非洛陽人登政和三年上舍/甲科紹興元年知湖州七年叅知政事上曰)¶
　　(今梓宮與太后淵聖皆未還若不與金議和則無/可還之理與義曰若和議成豈不賢於用兵萬一)¶
　　(無成則用兵必不免從帝如建康明年扈蹕還臨/安復知湖州遂請閒提舉臨安洞霄宮卒與義長)¶
<pb:KR2k0044_WYG_194-17b>¶
　　(於詩體物寓興清邃紆餘上下陶謝韋栁之間嘗/賦墨梅徽宗嘉賞之以是受知方輿勝覽號簡齋)¶
　　(建炎中避/地臨海)¶
　陳瓘(宋史本傳字瑩中南劍州沙縣人中甲科調湖/州掌書記簽書越州判官通判明州徽宗即位)¶
　　(召為右正言左司諌極論蔡卞章惇安惇邢恕之/罪遷右司員外郎崇寧中除名瓘嘗著尊堯集謂)¶
　　(紹聖史官專據王安石日錄改修神宗史變亂是/非不可傳信深明誣妄以正君臣之義張商英爲)¶
　　(相取其書既上而商英罷徙台州在台五年乃得/自便宣和六年卒高宗謂輔臣曰陳瓘昔為諫官)¶
　　(甚有讜議所著尊堯集明君臣之大分合於易天/尊地卑及春秋尊王之法宜特賜諡以表之諡曰)¶
　　(忠/肅)¶
<pb:KR2k0044_WYG_194-18a>¶
　綦崇禮(傳詳名宦尚友錄崇禮退居台州賓客一介/之士亦厚禮之故家子弟淪落者推橐金以)¶
　　(濟/之)¶
　范宗尹(宋史本傳字覺民襄陽鄧城人宣和三年進/士建炎元年召為中書舍人遷御史中丞拜)¶
　　(叅知政事呂頤浩罷相宗尹攝其位時年三十宰/相年少未有如宗尹者秦檜擠宗尹遂落職未幾)¶
　　(命知温州/退居天台)¶
　汪藻(傳詳名宦天台縣志建炎中/避地居台有道中詩浮溪集)¶
　胡世將(宋史本傳字承公常州晉陵人登崇寧五年/進士臨海縣志嘗為兵部侍郎建炎中謫居)¶
　　(台州題名巾子山及游天柱/寺有詩官終資政殿學士)¶
<pb:KR2k0044_WYG_194-18b>¶
　許仁(天台縣志字性初鉅野人從楊龜山遊登宣和/何渙榜進士厯監察御史隨蹕南渡建炎初以)¶
　　(右朝請大夫集英殿修撰知臨安府疏劾黃潛善/汪伯彥直道不容於朝因偕修武郎趙士佇遊台)¶
　　(山卜居於邑之墨湖建思敬堂金波亭/所著有靈溪新紀編及奏疏若干卷)¶
　馮原(台州府志河間人祖寶以武德大夫從高宗南/渡父安國以蔭厯官浙東觀察使巡視松門市)¶
　　(舶卒於台賜葬赤城山原為機/宜文字官家臨海之長樂鄉)¶
　李龜朋(赤城志字才翁長安人與兄龜年齊名/中特科監南岳廟紹興末寓居臨海)¶
　郭仲荀(赤城志字傅師洛陽人官至太尉慶遠軍/節度使殿前都指揮使紹興中流寓臨海)¶
　李擢(赤城志字德升奉符人元符三年中第官至/禮部尚書徽猷閣直學士紹興初寓臨海)¶
<pb:KR2k0044_WYG_194-19a>¶
　翟汝文(傳詳名宦臨海縣志紹興二年與其子/耆年偕來寓兜率寺有丹陽集行於世)¶
　賀允中(赤城志字子忱上蔡人厯資政殿大學士叅/知政事紹興初寓居天台萬年寺後徙臨海)¶
　　(有應心泉記墓/在天台縣一都)¶
　張師正(赤城志字子正大梁人宣和間/官至都統制紹興中家於台)¶
　蔡向(赤城志字瞻明東平人挺之孫紹興初提舉本/路常平因寓臨海自號淨空居士有繪水集藏)¶
　　(於/家)¶
　姜詵(赤城志字廷言長山人官至寶文閣直學士通/議大夫贈少師紹興中寓居臨海子處度知惠)¶
　　(州孫注/大理丞)¶
<pb:KR2k0044_WYG_194-19b>¶
　成大亨(台州府志字正仲河間人元符二年中第/官至左朝請大夫直祕閣紹興初寓天台)¶
　桑莊(赤城志字公肅高郵人知栁州紹興初寓天台/曾幾志其墓有茹芝廣覽三百卷藏於家子世)¶
　　(昌自號莫葊有/文集三十卷)¶
　曹勛(台州府志字公顯陽翟人宣和五年賜甲科以/武義大夫從徽宗北遷過河奉徽宗御衣書自)¶
　　(燕山間行詣康王高宗泣以示輔臣勛建議募死/士航海入金奉徽宗由海道歸執政難之出勛於)¶
　　(外兩赴金國正使何鑄伏地不能言勛反覆開論/金主首肯以梓宮及太后歸孝宗朝加太尉贈太)¶
　　(師葬臨海顯恩寺北嘉靖浙江通志紹興中寓/天台子耜工部郎中知蘄州耘利州觀察使)¶
　于恕(太平縣志字忠甫諸城人紹興中以父定遠為/州判官寓居邑之桃夏中特科厯官靖安尉昌)¶
<pb:KR2k0044_WYG_194-20a>¶
　　(國簿受學於張九成九成謫嶺表恕/裹糧從之无豪於詩有文集數十卷)¶
　林景憲(文獻通考東魯林景獻初寓吳興從徐度敦/立游後為叅政賀允中子忱孫壻寓臨海為)¶
　　(人高尚詩清澹五言四韻古句尤佳逼/陶謝梁溪尤延之誠齊楊廷秀為之序)¶
　　(謹按赤城志作林憲舊浙江/通志作林憲章未詳孰是)¶
　楊棟(宋史本傳字元極眉州青城人紹定二年進士/第二授祕書省正字擢太子詹事兼修國史實)¶
　　(錄拜叅知政事台州守王華甫建上蔡書院言於/朝乞棟為山主詔從之因卜居於台尋奉祠以資)¶
　　(政殿大學士充萬壽觀使/所著有崇道集平舟文集)¶
　謝伋(黃巖縣志字景思上蔡人參政克家之子官至/太常少卿紹興初侍父寓居靈石後寓三童號)¶
<pb:KR2k0044_WYG_194-20b>¶
　　(葯竂居士有文集葉水心為序初秦檜罷御批云/秦檜不知治體信任匪人人心大搖怨讟載路後)¶
　　(檜復柄意札在伋所有㫖下台州追索擇酷吏劉/景為守視事次日即遣吏追逮伋自分必死將抵)¶
　　(郡城坐舟中望景郊迎相見執禮甚恭葢/景已得檜訃矣踰旬日伋拜處州之命)¶
　楊揆(黃巖縣志字子才眞定人守楚州日秦檜初自/金還泛海至楚揆疑其詐欲斬之所親者謂曰)¶
　　(萬一果然朝廷知之非便不若津遣赴行在眞偽/自辨矣於是遣人陰加防䕶送至會稽檜既相揆)¶
　　(屏跡黃巖踰二十年檜死高宗記其/姓名召為工部侍郎敷文閣待制)¶
　陳良弼(太平縣志字希說祥符人以父繹恩補内黃/門事宣和五年提舉京城増修城濠賜玉帶)¶
　　(銀絹高宗於南都正位奔赴行在除寶慶承宣使/尋致仕買舟順流而下抵邑境居焉卒贈平信軍)¶
<pb:KR2k0044_WYG_194-21a>¶
　　(節度使諡忠簡葬/慶恩寺東有石碑)¶
　洪擬(傳詳名宦寧海縣志靖康間避/地寜海遂家焉卒葬縣北項嶴)¶
　趙不柔(天台縣志字正之開封人安康郡王士説之/子悼其父死靖康之難不樂仕進秦檜當國)¶
　　(招之不出官至承事郎通判潮州紹興初避地於/台孫汝遇淳熙十四年中第知吉州汝适慶元二)¶
　　(年中第提舉福建/市舶後徙臨海)¶
　李彚(天台縣志字推之覃懷人紹興九年/通判州事寓家於台官至朝議大夫)¶
　范開(台州府志字宣之河陽人為洪邁/辛棄疾所器重嘉定中寓居於台)¶
　元¶
<pb:KR2k0044_WYG_194-21b>¶
　卜元吉(台州府志河西唐古氏寓天台鄉/試副榜任慶元路翁洲書院山長)¶
　明¶
　東湖樵夫(臨海縣志不知姓名革除間採樵東湖上/負薪入市口不二價成祖登極詔至臨海)¶
　　(樵夫遂投湖中而死後/人立亭湖上以祀之)¶
　陸修正(黃巖縣志號草屋吳郡人寓居盤馬善/屬文時人稱為草屋先生有文集行世)¶
　王顯(方孝孺漁溪子傳號漁溪子江寧人少脱畧不/拘讀書不肯事帖括嘗游寓天台與林右張轂)¶
　　(景善右善擊劍長於為文轂放於歌詩二人皆自/負一世顯嘗釣海濱望見二人踞坐大笑二人者)¶
　　(知其非庸人也即與之語大驚異相辨難上下古/今事折衷損益根據理道識者知其非狂生或又)¶
<pb:KR2k0044_WYG_194-22a>¶
　　(疑其為神/仙中人云)¶
　王彝(列朝詩集傳字常宗其先蜀人父官崑山敎授/召修元史賜金幣以母老乞歸彝少孤貧讀書)¶
　　(天台山中師事王眞文得蘭溪金文安之傳/學有端緒嘗著論力詆楊廉夫有三近齋稿)¶
　范用修(仙居縣志滇人舉孝廉將試春官會父以非/罪見斥因不果北上窮山海披霜露﨑嶇險)¶
　　(阻越數載方遘父屍歸葬應司寇容菴見其孝以/女姪妻之為卜築麻姑山麓挈家居焉善畵人得)¶
　　(其片紙珍/若拱璧)¶
　孫震(台州府志字魯山桐城人由進士累官兵部尚/書明末避地仙居二都方宅後復移寓一都安)¶
　　(寧有烟霞皆物外/雞犬即仙家之句)¶
<pb:KR2k0044_WYG_194-22b>¶
　孫鼎徵(臨海縣志字調宰號泖漁松江人崇禎時避/居臨海能詩善畵有二子任安任昌皆以翰)¶
　　(墨/名)¶
　　金華府¶
　漢¶
　文臺(名勝志字高明嘗討赤眉還誅新莽功成造鐵/船遊東海見石帆於永嘉徧厯名山而歿於婺)¶
　　(今白沙村有昭/利王廟即此)¶
　晉¶
　江惇(晉書本傳字思悛陳畱圉人孝友淳粹高節邁/俗性好學每以為君子立行應依禮而動雖隱)¶
<pb:KR2k0044_WYG_194-23a>¶
　　(顯殊迹未有不傍禮敎者也若乃放達不羈以肆/縱為貴者非但動違禮法亦道之所棄乃著通道)¶
　　(崇檢論世咸稱之蘇峻之亂避地東陽山太尉郗/鑒檄為兖州治中征西將軍庾亮請為儒林將軍)¶
　　(皆不就邑里宗其道有事必諮而後行東陽太/守阮裕深相欽重養志二十餘年永和九年卒)¶
　朱汎(明一統志沛國朱雲之後永興中為臨海太守/有政聲秩滿居蒲墟村遂為義烏人萬厯義烏)¶
　　(縣志字孝祥曾孫幼/揚州刺史治揚有功)¶
　南北朝¶
　匡昕(南史本傳字令先廬陵人有至性隱金華山服/食不與俗人交母病亡已經日昕奔還號呌母)¶
　　(即蘇人以為/孝感所致)¶
<pb:KR2k0044_WYG_194-23b>¶
　劉峻(梁書本傳字孝標平原人好學家貧讀書終夜/不寐清河崔慰祖謂之書淫天監初召入西省)¶
　　(典校祕書安成王秀引為戸曹叅軍給其書籍使/鈔錄事𩔖名曰𩔖苑未及成以疾去因遊東陽紫)¶
　　(陽巖築室居焉為山棲志其文甚/美普通二年卒諡曰𤣥靖先生)¶
　顧野王(陳書本傳字希馮吳郡吳人幼好學七歲讀/五經知大㫖九歲能屬文長而徧觀經史天)¶
　　(文地理無所不通梁大同四年除太學博士侯景/之亂丁父憂歸乃召募鄉黨數百人隨義軍援京)¶
　　(師體素清羸又居喪過毁殆不勝衣乃杖戈披甲/陳君臣之義逆順之理抗辭作色見者莫不壯之)¶
　　(逃會稽尋往東陽與劉福義合軍據城拒賊侯景/平太尉王僧辯深嘉之陳天嘉元年補撰史學士)¶
　　(太建六年除太子率更令時濟陽江總吳國陸瓊/北地傅縡吳興姚察並以才學顯著論者推重焉)¶
<pb:KR2k0044_WYG_194-24a>¶
　唐¶
　韋莊(婺書字端巳京兆杜陵人見素之孫乾寧進士/授校書郎避亂客婺有和陸諫議懷山居詩曰)¶
　　(望闕路仍遠子牟魂欲飛道開燒藥鼎僧寄卧雲/衣故國饒芳草他山挂夕暉東陽雖勝地王粲奈)¶
　　(思/歸)¶
　五代¶
　蔣勛(十國春秋晉吳郡太守樞之後唐末避地婺州/之東陽仕至金紫光祿大夫檢校司空兼御史)¶
　　(大夫遂/家焉)¶
　宋¶
<pb:KR2k0044_WYG_194-24b>¶
　王彥超(兩浙名賢錄臨清人徙居義烏之鳯林少事/後唐厯晉至周顯德中累官永興軍節度移)¶
　　(鎭鳯翔宋初與太祖有舊遷為右金吾衛上將軍/判街仗事初彥超自節鎭來朝與郭從義等侍宴)¶
　　(太祖從容謂曰卿等皆國家舊臣久臨劇鎭非朕/所以優賢之意彦超知㫖即日解官時議許之)¶
　周常(宋史本傳字仲修建州人中進士第徽宗召為/國子祭酒進中書舍人禮部侍郎蔡京用事不)¶
　　(能容以寶文閣待制知/湖州尋奪職居婺州)¶
　楊時(傳詳名宦舊浙江通志紹興間寓金華潘黙成/從之遊時王師愈方幼穎悟黙成攜見龜山出)¶
　　(論語傳相示師/愈拜而受之)¶
　呂弸中(嘉靖金華縣志夷簡五世孫父好問尚書右/丞弸中隨高宗南渡始居婺州子祖謙生於)¶
<pb:KR2k0044_WYG_194-25a>¶
　　(桂林甥館其學本之家/庭得中原文獻之傳)¶
　蘇遲(金華賢達傳字伯充眉山人轍長子建炎二年/以右朝請大夫直祕閣知婺州奏减税額父老)¶
　　(為立生祠因家焉卒葬蘭溪靈洞/後贈少傅婺之蘇氏始此子簡䇿)¶
　鄭淮(浦陽人物記白麟十九世孫其先居榮陽遷浦/陽遂為浦陽感德人孫綺字宗文事父母至孝)¶
　　(厥後子孫同居/六世厯二百年)¶
　傅雱(浦陽人物記世居汴父大理評事瑄攜雱遷浦/陽之感德雱多膽畧與李綱宗澤遊建炎元年)¶
　　(遣雱為祈請使高宗命李綱草二帝表付雱以行/獻二帝衣各一襲雱與王倫俱畱金軍久之全節)¶
　　(以歸官至/工部侍郎)¶
<pb:KR2k0044_WYG_194-25b>¶
　賈廷佐(兩浙名賢錄字子野眞定人剛毅有大節宣/和二年入太學隨父淵扈蹕南渡遂家東陽)¶
　　(登紹興二年進士授桐廬簿時金遣張通古偕王/倫南來以詔諭江南為名廷佐一再上書累千餘)¶
　　(言劇論讐恥之不可忘名分之不可貶和約之不/可信請誅王倫决意用兵以圖恢復辭㫖剴切累)¶
　　(官大理司直出知處州致仕所/著有善願集愚齋雜著若干卷)¶
　栁森(浦陽人物記河東人建炎中父鑄始從趙林自/解遷杭森又自杭遷浦陽烏蜀山森子金擢咸)¶
　　(淳三年進士為高郵令宋季城竇山民倡亂火金/所居官欲盡斬之金惻然曰此豈其本心哉苐為)¶
　　(飢寒所驅爾乃白戮其魁餘悉縱/不問衆感金造室廬還之生子貫)¶
　鞏庭芝(正德武義縣志字德秀東平須城人建炎間/遷居武義人號山堂先生登紹興八年進士)¶
<pb:KR2k0044_WYG_194-26a>¶
　　(第授建德主簿改秩知諸暨縣主管崇道觀陞太/平錄事叅軍嘗受業於劉元城先生之門以道學)¶
　　(倡武義武義人士知尚理義之學自/庭芝始隆興二年卒贈大中大夫)¶
　趙相(名勝志洛陽人紹興間帥廬州死於/酈瓊之難子孫居婺州梵嚴寺殯焉)¶
　王渙之(明一統志大名人父良儒紹興間知永康因/家焉又徙武義渙之幼穎悟能文嘗作王氏)¶
　　(敘/傳)¶
　馬任仲(明一統志建陽人從朱文公游紹興間中進/士乙科寓居東陽厯官州縣以廉能見稱所)¶
　　(著有奏議雜/著得齋集)¶
　陸九齡(宋史本傳字子壽居撫州之金谿幼穎悟端/重稍長補郡學弟子員時秦檜當國無道程)¶
<pb:KR2k0044_WYG_194-26b>¶
　　(氏學者九齡獨尊其説登乾道五年進士第調桂/陽軍教授改興國軍地濱大江俗儉嗇而鮮知學)¶
　　(九齡不以職閒自佚益嚴規矩肅衣冠如臨大衆/勸綏引翼士類興起調全州敎授未上得疾卒九)¶
　　(齡治家有法閨門之内儼在朝廷而忠敬樂易鄉/人化之皆遜弟焉與弟九淵相為師友學者號二)¶
　　(陸舊浙江通志乾道九年八月來婺與東萊相會/同觀實錄淳熙六年復來東萊東考亭曰子壽前)¶
　　(經過畱此二十餘日幡然以鵞湖前見為非甚/欲著實看書講論心平氣下相識中甚難得也)¶
　陸九淵(宋史本傳字子靜乾道八年進士除將作監/丞主管台州崇道觀每開席講户外屨滿耆)¶
　　(老扶杖觀聽自號象山翁學者稱象山先生嘗與/朱熹㑹鵞湖論辨所學多不合及熹守南康九淵)¶
　　(訪之熹與至白鹿洞九淵為講君子小人喻義利/一章聽者至有泣下熹以為切中學者隱微深錮)¶
<pb:KR2k0044_WYG_194-27a>¶
　　(之病門人楊簡袁燮舒璘沈煥能傳其學云舊浙/江通志淳熙元年來婺東萊自三衢歸相會時東)¶
　　(萊與汪應辰書云陸君相聚五六/日淳篤敬直流輩中少見其比)¶
　楊與立(正德蘭谿縣志字子權浦城人受業朱子之/門嘗知處州遂昌縣因家於蘭溪以道淑人)¶
　　(學者多宗之稱為船山先生/所著有朱子語畧十二卷)¶
　王德良(宋濂王秉彝傳字秉彝和州人鉤經索史智/識過人間徜徉山水見巖姿川容絪縕獻狀)¶
　　(情思烻烻然曰精聚神㑹吾殆與之無間豈古人/所謂烟霞痼疾也耶勸之仕笑不答僑居金華建)¶
　　(藥區市中蓄善藥以賑人急甚窶者不受其直由/是樂善之稱聞四方秉彝曰是善名我遂以榜其)¶
　　(堂/)¶
<pb:KR2k0044_WYG_194-27b>¶
　明¶
　李曄(獻徵錄字宗表其先封邱人有諱初者從宋南/遷遂居錢塘其占籍金華之永康則自曄始曄)¶
　　(少從鄉里師口占詩能作驚人語往從永嘉鄭公/僖學浙西憲副以茂才異等薦常山敎諭包山書)¶
　　(院山長皆弗就翺翔東陽永嘉二邑間陳世恭迎/館於家士多敬愛之著書賦詩若將終老洪武初)¶
　　(蒐訪遺逸有司首以曄貢補國子助敎日從其長/設為敎條以責成效未及考竟以疾免踰年還永)¶
　　(康天性孝友奉母備至客於外月不見母必歸省/有異味必以遺母在浙東時兄病疫得書倉皇戒)¶
　　(行李至則兄病已危瞪目視曄指取計簿并篋笥/鐍器藏之曄不避疫染百端營救而愈悉還其兄)¶
　　(前所付愽覽强記為文蒼勁詩/緣情指事不煩雕刻有草閣集)¶
<pb:KR2k0044_WYG_194-28a>¶
　性天然(七修類稿永樂初有自稱性天然者寓金華/東陽縣東山儀容俊偉識趣超卓惟披麻戴)¶
　　(笠不服常服盤桓於山南村落間與之游飲者每/得其詩畵將死囑主人曰歛吾懸於林木足矣主)¶
　　(人卒葬之其邑里姓名終莫知之嘗見其歌及稱/王姓者曰宗兄是必王其姓而建文朝之人也或)¶
　　(又號玉/華山樵)¶
國朝¶
　沈壽民(金華府志字眉生宣城人為諸生有聲崇禎/九年行保舉法巡撫張國維以壽民應詔入)¶
　　(都抗疏論本兵楊嗣昌及總督熊文燦不報由是/名動天下未幾移疾歸講學姑山攜家寓金華蘭)¶
　　(谿武義諸邑山中隱居著述窮餓終身門人私/諡曰貞文先生有閑道錄姑山文集諸書行世)¶
<pb:KR2k0044_WYG_194-28b>¶
　衢州府¶
　晉¶
　殷浩(晉書本傳字深源陳郡長平人識度清遠弱冠/有美名尤善立言與叔父融俱好老易融與浩)¶
　　(口談則辭屈由是為風流談論者所宗三府辟皆/不就於時擬之管葛王濛謝尚知浩有確然之志)¶
　　(相謂曰深源不起當如蒼生何建元初衛將軍褚/裒薦浩徵為建武將軍揚州刺史時桓温既滅蜀)¶
　　(威勢轉振朝廷憚之以浩有盛名朝野推服故引/為心膂以抗温為是與温頗相疑貳遭父憂去職)¶
　　(服闋復為建武將軍揚州刺史遂叅綜朝權以中/原為己任上疏北征許洛將發墜馬時咸惡之既)¶
　　(而桓溫聞其敗上疏罪浩竟坐廢為庶人徙於東/陽之信安縣浩少與温齊名而每心競温嘗問浩)¶
<pb:KR2k0044_WYG_194-29a>¶
　　(君何如我浩曰我與君周旋久寜作我也浩雖被/黜放口無怨言但終日書空作咄咄怪事四字而)¶
　　(已永和十二年卒咸安初故吏顧悦之上疏訟浩/追復本官元豐九域志衢州信安軍有殷浩宅土)¶
　　(人號曰/殷牆)¶
　陳𢎞(衢州府志字伯猷閬中人有勇畧喜讀書初依/晉益州刺史王濬擢叅謀太康元年濬克西陵)¶
　　(荆門彞道諸州自武昌抵建業所向克㨗𢎞實左/右之時鮮卑餘孽趙峻猖獗甚𢎞率輕騎襲擒之)¶
　　(黠黨皆懾伏上嘉其績特授崢嶸鎭總管封信安/侯食邑三百戸遂家於信安年九十薨洪武初以)¶
　　(䕶國著靈異加贈寧邦感/應侯更新祠宇以時享之)¶
　唐¶
<pb:KR2k0044_WYG_194-29b>¶
　周美(正德江山縣志字元善淮右陸安里人為衢州/刺史愛須江土沃民淳山水佳勝乃卜居江山)¶
　　(家焉析子孫為五坦曰新/坦同坦學坦麗坦平坦)¶
　汪處崇(龍游縣志徽州人越國公華之孫尉龍/游遂家於團石世稱汪家灘有汪侯墓)¶
　五代¶
　吳祐孚(常山縣志宇齡交饒州人進士清泰二年守/衢州解印綬居常山之紹德鄉晉天福五年)¶
　　(復起守汀州周廣順三年仕銀青光祿大夫檢校/工部尚書兼御史中丞八世孫嘉進為江山敎諭)¶
　　(遷居/松峰)¶
　詹從効(常山縣志字堯臣以字行南陽人為錢王鏐/賓佐方鏐起偏將攻王郢敗黃巢削劉漢宏)¶
<pb:KR2k0044_WYG_194-30a>¶
　　(兄弟之黨逐劉浩執薛朗皆堯臣功居多鏐建功/臣堂立碑紀功堯臣與焉梁太祖即位封鏐吳越)¶
　　(王堯臣亦進節度副使閩中亂遣堯臣領兵至常/山草萍地鎭守後乞骸定居八都彤舊莊卒追封)¶
　　(鎭東軍節度使開府儀同三/司檢校太師鄂國公諡曰恭)¶
　宋¶
　王仁裕(衢州府志字德輦汴人晉翰林學士入周為/左僕射加太子太保宋興棄官來信安隱居)¶
　　(穆陵號穆陵居士/著西江集行世)¶
　吾渭(衢州府志字清源姑蘇人多謀善斷曹彬下江/南辟為叅謀南唐既平進官都督授三衢守遂)¶
　　(家焉子淵居西/安滿居開化)¶
<pb:KR2k0044_WYG_194-30b>¶
　樊清(常山縣志字從源南陽人元祐八年以薦授中/書舍人尋拜翰林學士尚書右丞屢抗疏以裨)¶
　　(時政南渡後居常山之疊石子盤/孫游俱登第曾孫充駙馬都尉)¶
　趙鼎(傳詳名宦兩浙名賢錄聞喜人高宗/即位除權戸部員外郎遂卜居衢州)¶
　趙令矜(𢎞治衢州府志字表之太祖裔孫大觀三年/賜上舍出身高宗中興除都官郎因上章畱)¶
　　(張浚罷居衢州未幾復官襲封安定郡王尋奉/祠歸孝宗親灑宸翰以寵其行號超然居士)¶
　胡正(衢州府志歙縣人仕至兵部尚書靖康中/避亂來常邑卒葬郭山所居今名胡村)¶
　孔端友(兩浙名賢錄曲阜裔建炎初襲封扈蹕南渡/因家於衢後子玠嗣紹興六年詔權以衢州)¶
　　(學為家廟賜田五頃以奉烝嘗玠從弟傳字世文/御史中丞道輔之後與玠同至衢後守臨川時建)¶
<pb:KR2k0044_WYG_194-31a>¶
　　(昌軍亦累招降皆不受必欲見傳為信傳挺然往/諭叛兵以平凡南渡後廟學皆傳所請所著有續)¶
　　(白氏六帖續尹植文樞紀要東家雜/紀杉溪集及道輔擊蛇笏藏於家)¶
　魏矼(宋史本傳字邦達和州厯陽人唐丞相知古後/宣和二年上舍及第常山縣志建炎元年知常)¶
　　(山縣四年改衢州管内撫幹辦公事尋被召極言/時政秦檜用事士大夫少失其意禍輒不測矼終)¶
　　(不少貶奉祠凡四任寓常山僧舍蕭然一室自奉/雖薄而氣體甚充也紹興二十一年丁母憂卒於)¶
　　(䘮次子三欽承欽緖欽弼俱登第今子孫散居常/山及西安凡五族惟開化杜川文物尤世其家)¶
　馬伸(兩浙名賢錄東平人政和中進士厯官左司諌/有直聲隨高宗南渡寓家龍邱抗疏劾黃潛善)¶
　　(汪伯彥用奸誤國責監濮州酒税死道中後/胡安國訟其寃請官其子孫以旌直臣不報)¶
<pb:KR2k0044_WYG_194-31b>¶
　徐大興(𢎞治衢州府志洛陽人父幸隆仕河南節度/使時金人長驅入淮郡縣望風奔潰幸隆率)¶
　　(河陽兵拒死朝廷旌其忠大興守衢廉謹節概有/幸隆遺風尋奉父遺骸葬於常山之䕶國寺山遂)¶
　　(解政家於常立祠/於寺子孫世祀焉)¶
　曾楙(𢎞治衢州府志字叔夏其先贑人元符進士宣/和七年知興化府金人陷燕山詔帥守各募敢)¶
　　(死士入援楙率先諸郡以顯謨閣學士致仕楙祖/平嘗為衢之判官因家焉有内外制文集東宮日)¶
　　(記弟開字天游登進士第權直學士院出知婺州/羅汝楫謂開嘗阻和議遂落職寓衢十三年端居)¶
　　(簡出類山林枯槁之/士有内外制藏於家)¶
　周大憲(衢州府志字用章敦頤裔道州人宋南渡來/衢見常山八都彤舊山奇秀遂家焉子旦五)¶
<pb:KR2k0044_WYG_194-32a>¶
　　(經博士逵進士子孫分居東/門大街餘遷江山濟寧永豐)¶
　徐雲翔(常山縣志字允升汴人南渡遷臨安雲翔從/呂祖謙周必大游擢進士第授衢州路西安)¶
　　(令悦衢風土/遂遷居常山)¶
　蔣羽(江山縣志字汝翔家世居吳高宗朝舉賢良辭/不赴繼舉文學亦辭適三衢聞徐逸平講學南)¶
　　(塘里就訪酬和因見須江/山水清邃占籍文明坊)¶
　汪應辰(傳詳名宦宋史本傳請祠/歸寓居常山之永年院)¶
　趙子晝(宋史本傳字叔問燕王五世孫少警敏强記/工書翰宣和初充詳定九域圖志編修官詔)¶
　　(為刑部員外郎以憂去建炎四年遷吏部員外郎/尚書左司員外郎試太常少卿集太常因革禮八)¶
<pb:KR2k0044_WYG_194-32b>¶
　　(十篇為二十七卷上言復春分祀高禖禮除權禮/部侍郎遷徽猷閣直學士知秀州既而奉祠以歸)¶
　　(寓於/衢)¶
　范沖(兩浙名賢錄字元長祖禹長子建炎四年守衢/因請祠與趙丞相鼎同居高宗以神哲兩朝錄)¶
　　(多失實召沖為宗正少卿兼直史館沖遂盡削蔡/京蔡卞所増宣仁太后誣謗事又極言王安石變)¶
　　(法度之非蔡京誤國之罪上嘉納之書成遷起居/郎兼侍讀改翰林侍讀學士未幾坐與趙鼎有連)¶
　　(奪職/歸)¶
　馬希言(西安縣志濮州鄄城人唐馬周後髙祖給事/應圖與從父諫議伸皆以節義著南渡後希)¶
　　(言為少卿/寓龍邱)¶
<pb:KR2k0044_WYG_194-33a>¶
　華仁祖(衢州府志延陵人父為黃門侍郎以沮和議/忤秦檜落職知饒州卒於官仁祖扶柩至衢)¶
　　(隱居城西黃茶後/子孫遷居常山)¶
　任古(𢎞治衢州府志字信儒世居濟寧建炎初登第/紹興間宰甌寧以母憂歸過衢因卜葬焉廬墓)¶
　　(終䘮除監察御史/有拙齋遺稿三卷)¶
　何若(𢎞治衢州府志字任叟建康人弱冠登第擢御/史除簽書樞密院事以疾奉祠家於衢所著有)¶
　　(尚書春秋講義漢/唐史評風山集)¶
　邵知柔(福建通志字民望政和人進士兩浙名賢錄/紹興間厯官國子祭酒以直龍圖閣奉祠寓)¶
　　(西安城東之菱塘舍側有古木輪囷離竒卧塘上/知柔因繫小舟扁曰野航日夕吟咏其中題其詩)¶
<pb:KR2k0044_WYG_194-33b>¶
　　(曰野/航集)¶
　韓公裔(𢎞治衢州府志字子扆家本開封為康邸舍/人積功遷岳陽軍節度使先是史館修日厯)¶
　　(凡藩府舊事與覇府建置本末人無知者公裔省/憶成書秦檜遣史官楊愿質之所記皆實檜欲賞)¶
　　(公裔會除保康軍承使檜疑其舍己而自求於上/使言者論公裔與愿往來坐廢後奉祠家於衢卒)¶
　　(贈太尉諡恭榮/洪邁誌其墓)¶
　張毣(𢎞治衢州府志字仲思南京人登進士第建炎/初守昭武金遣使約毣降附毣怒亟斬之先是)¶
　　(毣子申陷北和議成申欲取其父時毣居衢朝廷/下衢趣遣行毣與秦檜書謂以子召父不孝背德)¶
　　(犯順不忠誓不與逆子俱生以故鄉郡不為給/祿者十五年檜死始奉祠卒韓元吉誌其墓)¶
<pb:KR2k0044_WYG_194-34a>¶
　譚惟寅(尚友錄字子欽高要人紹興中登進士第官/至浙西憲府讀書一覽終身不忘嘗寓衢州)¶
　　(祥符寺借燭閱碑不得遂以手摸/之既歸畢錄黎明對本不遺一字)¶
　李處全(江山縣志字粹伯洛陽人能文終侍御史弟/處勵守衢州時處全寓須江仙居僧舍擇林)¶
　　(壑之勝與/弟同家焉)¶
　趙希綰(萬厯龍游縣志汴人工部郎中為和州防禦/使居龍游四子與汶與潞與瀚與澧皆相繼)¶
　　(登上第御賜其/居曰傳芳堂)¶
　徐士安(衢州府志字公輔長沙人乾道進士令江山/有政聲晚致政愛江俗朴茂遂占籍邑之南)¶
　　　(門/)¶
<pb:KR2k0044_WYG_194-34b>¶
　徐國鎭(常山縣志字定夫靈山人希賢六世孫封千/戸侯率兵捍宼雄傑䡍倫輩理宗末棄職攜)¶
　　(家居常山之十都馬路隴疾革命以/戈甲從瘞表厥志子孫徙居彤弓山)¶
　元¶
　左宗海(衢州府志字百㑹東萊人至正間孝廉敎諭/西安作人造士諸門下依依不忍舍構廬設)¶
　　(帳遂居於衢子孫十數世皆敦詩説禮好施明/季有都御史忠義節烈名懋第者即其族也)¶
　潘必卿(西安縣志字國相號南江豫章武寧人至正/間以明經任衢州路教授嘗師事吳澄得程)¶
　　(朱要㫖悉以所傳牖迪後學衢士婉畱久寓以終/敎育性至孝迎父文江就養以衢俗淳厚遂治第)¶
　　(孝義里因/占籍云)¶
<pb:KR2k0044_WYG_194-35a>¶
　岳𢎞(𢎞治衢州府志湯陰人武穆王九世孫元末任/江西鉛山州同知避亂僑居開化雲臺鄉之白)¶
　　(沙𢎞治十年叅政周木檄縣求其後十三/世孫奉祠焉仍給居室田土以優養之)¶
　明¶
　徐恢(衢州府志字伯𢎞鄱陽人元末登進士授永新/令時陳友諒攻南昌守將朱文正湯和嬰城固)¶
　　(守明太祖引兵來援强弱不敵人懷觀望恢知友/諒必敗明祖當興會友諒徵糧郡縣廬陵守遣恢)¶
　　(運納恢竟以糧歸吳太祖大喜即軍中授都御史/鄱陽之㨗恢與有力焉累官戸部尚書勅賜開國)¶
　　(元勲初僑寓杭城六卿/坊後遷常山左坑居焉)¶
　徐演(西安縣志字仲永福建人洪武鄉薦父宏明經/舉任衢州敎授道經浦城出江山鳯林鄉樂風)¶
<pb:KR2k0044_WYG_194-35b>¶
　　(俗淳雅命演占籍焉演厯官助敎翰林試楮先生/傳進呈第一名特拜右春坊以疾告歸自江山遷)¶
　　(西安繼芳紹/芳其裔也)¶
　袁敬所(明詩綜敬所不知其名靖難後流寓常山之/松嶺酒酣書五栁圖詩有江右布商見之曰)¶
　　(此吾鄉某編修何為在此敬所趨掩其口不顧而/去常山縣志敬所五栁圖詩云藜杖芒鞵白布裘)¶
　　(山中甲子自春秋呼兒檢㸃/門前栁莫遣花飛過石頭)¶
　班琴(正德江山縣志京兆人號南軒福建布政/使占籍江山子平字季清官至河南叅政)¶
　鄒璘(江山縣志號復齋成都人崇禎庚辰進士任古/田知縣調補餘杭有政聲擢刑部郎中遇闖亂)¶
(國朝流寓江山南峰寺尋不食死子澄入籍登/    康熙壬子鄉薦)¶
<pb:KR2k0044_WYG_194-36a>¶
國朝¶
　王虎(衢州府志字在山山東文登縣人隨其父壽明/至衢標驍勇善騎射康熙十三年討耿逆屢著)¶
　　(戰功制府李之芳㧞授衢左營干總委運軍糧又/調集鄉勇練卒伍直逼賊壘晝夜攻守甚力及耿)¶
　　(逆蕩平制府上其功候陞補而卒贈守備虎處衢/五十餘年雖起自戎行能以禮法範家戸庭肅然)¶
　　(即比隣未嘗見/其譁聲迕色)¶
　　嚴州府¶
　唐¶
　喻鳬(兩浙名賢錄南昌人開成中登進士第以詩名/於時徙家睦州嘗與方干賦詩往還仕至烏程)¶
<pb:KR2k0044_WYG_194-36b>¶
　　(尉有詩一/卷行於世)¶
　五代¶
　章仁肇(兩浙名賢錄浦城人仕後周為檢校尚書工/部侍郎兼耀武將軍有功於時廣順中徙居)¶
　　(桐廬安定鄉之窊石居仁行義鄉人敬服之宋季/有名木者其裔孫也擅詩名號小客星有梅觀集)¶
　　(今居梧村者/皆其流裔也)¶
　宋¶
　余稠(嚴州府志河間人仕吳越太傅建隆八年錢王/俶歸宋稠輔以行太祖畱稠為睦州刺史因家)¶
　　(於郡之分陽數傳至誠一宋南渡為國子丞有異/績著南疇集行世尋以元兵至臨安避居郡城遂)¶
<pb:KR2k0044_WYG_194-37a>¶
　　(世其/家)¶
　商瑗(兩浙名賢錄其先汴人流寓西夏為都知兵馬/使嘉祐六年因奉使歸宋奏獻密事上嘉其忠)¶
　　(賜地於浙之淳安以居即今遼源之芝/山也子孫因家焉以蔭補官者三世)¶
　黃裳(福建通志字冕仲南平人元豐五年對䇿第一/政和間為端明殿學士禮部侍郎遷尚書嚴陵)¶
　　(志嘗游桐廬讀書於浮橋之禪定院又寓居閬仙/洞者十餘載自號紫元翁舊時禪定院有紫元祠)¶
　　(堂閬仙洞有紫/元菴皆祠裳也)¶
　江端友(兩浙名賢錄字子我陳畱人博學能詩與呂/居仁相倡和以元祐黨家居不仕亦不娶隱)¶
　　(居封邱門外靖康初丞相吳敏薦為承務郎諸王/宮敎授上書辯宣仁誣謗被黜渡江寓居桐廬之)¶
<pb:KR2k0044_WYG_194-37b>¶
　　(蘆茨源自號七里先生後為太常少/卿所著有七里先生自然菴集七卷)¶
　　(謹按江端友舊浙江/通志作汪端友誤)¶
　呂本中(宋史本傳字居仁宰相公著之曽孫好問之/子幼而敏悟公著奇愛之少長從楊時游酢)¶
　　(尹焞遊紹興六年特賜進士出身擢起居舍人兼/權中書舍人七年上幸建康本中奏當先為恢復)¶
　　(事業求人才䘏民隱講明法度詳審刑政開直言/之路使人人得以盡情然後練兵謀以増師上流)¶
　　(固守淮甸使江南先有不可動之勢又奏江左形/勢如九江鄂渚荆南諸路當宿重兵臨以重臣八)¶
　　(年兼權直學士院本中與秦檜同為郎檜既相私/有引用本中封還除目檜風御史蕭振劾罷之提)¶
　　(舉太平觀卒學者稱為東萊先生嚴陵志本中河/南人寓居桐廬之蘆茨源詩學黃山谷而主於自)¶
<pb:KR2k0044_WYG_194-38a>¶
　　(然號彈丸法與江子我多唱和嘗作西江傳衣詩/派圖列陳無已而下二十五人為法嗣謂皆出於)¶
　　(山谷云卒諡文清所著有詩友淵/源錄春秋解童䝉訓等書行於世)¶
　陳塤(兩浙名賢錄字伯和陽翟人博學工詩南渡寓/居桐廬與滕岑相唱和岑盛稱之以為力追作)¶
　　(者嘗次岑韻山居詩云解組滄溟畔攜家紫翠間/地臨雙港勝天與兩年閒茅屋靜聞雨竹籬疎見)¶
　　(山所慚隣舍老句險不容攀雙港者一名/橫港即桐溪也以紹興進士終黟縣令)¶
　謝翺(宋濂謝翺傳字臯羽福之長溪人父鑰通春秋/翺世其學試進士不中倜儻有大志會丞相文)¶
　　(天祥開府延平長揖軍門諮事叅軍已後别去及/天祥被執以死翺悲不能禁隻影行浙水東嚴有)¶
　　(子陵釣臺翺設天祥主再拜伏酹號慟者三乃以/竹如意擊石作楚歌招之歌闋竹石俱碎性嗜佳)¶
<pb:KR2k0044_WYG_194-38b>¶
　　(山水雁山鼎湖蛟門候濤沃洲天姥四明金華洞/天搜奇抉祕即著游錄游倦輒憇浦陽江源及睦)¶
　　(之白雲村尋隱者方鳯吳思齊晝夜吟詩不自休/至元甲午去家武林西湖上明年肺疾作瀕死屬)¶
　　(其妻曰吾去鄉千里交游惟方韶卿吳子善最親/愼收吾文及吾骨授之韶卿即鳯子善即思齊已)¶
　　(而鳯等至痊子陵臺南以文稿殉伐石表之曰粤/謝翺墓無子其徒吳貴祠之月泉書院所著手抄)¶
　　(詩八卷雜文二十卷唐補傳一卷睦州山水人物/古蹟記一卷浦陽先民傳一卷天地問集五卷東)¶
　　(坡夜雨句圖一卷宋鐃歌鼓吹曲一卷南史補帝/紀贊一卷楚詞芳草圖補一卷浙東西遊錄九卷)¶
　元¶
　方回(元詩選傳字萬里别號虛谷歙縣人宋景定壬/戌别省登第元時為建德路總管尋罷徜徉杭)¶
<pb:KR2k0044_WYG_194-39a>¶
　　(睦間睨傲自高不修邊幅其自序桐江集云予自/桐江休官閒居萬事廢忘獨於讀書作詩未之或)¶
　　(輟時年已六十餘矣嘗選唐宋以來近體詩評/論之曰瀛奎律髓於情景虛實間三致意焉)¶
　明¶
　王宗顯(傳詳名宦江南通志和州/人元季避亂僑居嚴州)¶
　達兼善(遂安縣志西域人元蘭臺御史洪武初欲復/其官力辭就敎因家於遂今治東南達家井)¶
　　(其故/居也)¶
　許全(萬厯桐廬縣志丹徒人永樂間任縣尉操守不/茍秩滿愛嚴陵風景因家焉子孫業儒不絶)¶
　楊漢(桐廬縣志雲南人由舉人正德十一年自金華/改知桐廬忠誠篤厚不務時譽不妄興作及休)¶
<pb:KR2k0044_WYG_194-39b>¶
　　(致以親老家遠遂寓桐入籍初至金華時/過桐江誤落其冠至是僑寓始知先兆云)¶
　　溫州府¶
　晉¶
　郭璞(溫州府志字景純𢎞農人嘗客甌為阡郡城有/白鹿銜花之瑞故城名白鹿嘗謂九山象斗華)¶
　　(葢松臺郭公海壇四山為斗魁積榖巽吉仁王三/山為斗杓黃土靈官二山為輔弼且云此去干年)¶
　　(地氣/始旺)¶
　唐¶
　孟浩然(唐書本傳浩然襄陽人溫州府志常過東甌/訪友張子容遊孤嶼有衆山遙對酒孤嶼共)¶
<pb:KR2k0044_WYG_194-40a>¶
　　(題詩之句又有樂成/懷歸及别張子容詩)¶
　　(謹按浩然集中又有宿天台桐柏觀宿桐廬江建/德江及渡浙江耶溪泛舟諸作知其久客浙中遊)¶
　　(厯殆徧不獨流連/永嘉山水已也)¶
　崔道融(文獻通考自稱東甌散人著東浮集九卷乾/寜乙卯永嘉山齋編成葢避地於此者溫州)¶
　　(府志道融/荆南人)¶
　五代¶
　吳畦(瑞安縣志字禎祥登進士第厯官諫議大夫以/諫舉兵討河東忤上意左遷潤州刺史時錢鏐)¶
　　(與董昌爭郡欲刧以兵不屈夜率二弟侍父母避/地安固庫村遂家焉後葬其地子孫繁衍散處甌)¶
<pb:KR2k0044_WYG_194-40b>¶
　　(栝惟安/固為盛)¶
　宋¶
　徐奭(泰順縣志閩甌寧人祥符癸丑廷試賦鑄鼎象/物擢第一自甌寧入安固居睦源今為木棉村)¶
　呂夷簡(宋史本傳字坦夫壽州人進士及第補絳州/軍事推官遷尚書祠部員外郎改起居舍人)¶
　　(知制誥再遷刑部郎中權知開封府治嚴辦有聲/仁宗即位以給事中叅知政事上疏陳八事曰正)¶
　　(朝綱塞邪徑禁貨賂辨佞壬絶女謁疎近習罷力/役節冗費語甚切至進位司空以太尉致仕溫州)¶
　　(府志夷簡常慕東南山水/佳勝寓雁山有淨明菴詩)¶
　馮成(兩浙名賢錄字熙績滑州人魯國公守信之孫/建炎間扈駕至溫州遂居永嘉德政鄉岳飛數)¶
<pb:KR2k0044_WYG_194-41a>¶
　　(奇之羅致幕中屢與兀术戰㨗收復州縣每念魯/公以必死報國高宗書嘉忠二字賜之遂以嘉忠)¶
　　(名堂飛既寃死成遂滅跡人/間以琴書自娛號湖山居士)¶
　洪模(萬厯溫州府志丹陽人父擬知溫州有治劇才/模厯官驃騎上將軍浙東宣慰使寓家於溫建)¶
　　(總政堂/夢草堂)¶
　徐定(兩浙名賢錄字德操泉之晉江人釋褐調處州/敎授娶永嘉鮑氏因家焉知邵武縣通判太平)¶
　　(州擢守潮州子璣字致中工詩世稱四靈璣其一/也終長泰令孫似孫仕至浙東帥叅宋末劉萬奴)¶
　　(欲屠城似孫力爭/獲免鄉人德之)¶
　元¶
<pb:KR2k0044_WYG_194-41b>¶
　黃公望(輟耕錄字子久自號大癡又號一峯本姓陸/世居常熟後寓永嘉黃氏博學强記畵山水)¶
　　(宗董巨自成一家所作寫山水訣甚有/理致人多效之卒未有得其彷彿者)¶
　馬德(樂清縣志原名驥字萬甫任縣簿時方國珍亂/海上德以生民為慮輒戎服戒軍旅為固守計)¶
　　(樂民咸藉以安後以衰老/謝事家於樂清葬丹霞山)¶
　李光(萬厯温州府志字彦明貴溪人至正末官樂清/量田畝均事役民賴蘇息光有文武才嘗敎諭)¶
　　(石門及溫郡又巡莆田掾樞府所至有績後以宼/亂道梗即樂清家焉嘉靖間裔孫顯官至都御史)¶
　明¶
　鄭善夫(國寳新編字繼之福州人仕至南京驗封郎/中發情聲詩古色精言高映霞表好遊名山)¶
<pb:KR2k0044_WYG_194-42a>¶
　　(嘗寓雁蕩峻陟㝠搜都忘/内顧與衢州方豪同好)¶
　文徵明(名山藏初名璧以字行更字徵仲長洲人父/林為溫州太守文章政事有名於時徵明少)¶
　　(從遊林卒官溫人斂數百金為賻徵明固謝不受/溫吏士謂文氏父子皆能廉修故郤金亭以林配)¶
　　(前守何文淵徵明書畵名重一時以貢至京尚書/李充嗣大學士劉忠交薦授翰林院待詔致仕歸)¶
　萬均佐(樂清縣志江西人官監察御史與樂清范霖/同官相善因過訪見山川秀麗遂家焉剏室)¶
　　(於縣東堡其/墓在西漈山)¶
　顧錫疇(江南通志字九疇崑山人萬厯己未進士入/翰林典福建試會政府以請託不從傅成其)¶
　　(罪削籍歸崇禎初召用厯陞至禮部尚書會父卒/錫疇奔䘮赴閩兵亂遇害葬溫州樂清縣志明末)¶
<pb:KR2k0044_WYG_194-42b>¶
　　(避地至甌從台州來雁蕩/低徊不去有咏懷畱别詩)¶
　　處州府¶
　唐¶
　李陽氷(傳詳名宦畿輔通志為縉/雲令秩滿退居吏隱山)¶
　宋¶
　周啟明(宋史本傳字昭回金陵人占籍處州四舉進/士皆第一景德中舉賢良方正科既召㑹東)¶
　　(封泰山言者謂此科本因灾異求直言非太平事/遂報罷歸敎弟子百餘人不復有仕進意仁宗即)¶
　　(位除試助敎遷祕書郎改太常丞啟明篤學藏書/數千卷多手自傳寫而能口誦之有古律詩賦牋)¶
<pb:KR2k0044_WYG_194-43a>¶
　　(啟雜文千/六百餘篇)¶
　趙希懌(宋史本傳字伯和燕王八世孫崇禎處州府/志寓居青田登淳熙進士守信州諸邑積逋)¶
　　(數萬悉蠲之郡計亦無缺提舉江西歲饑賑濟給/憑令民就糴厯官至端明殿學士昭信軍節度使)¶
　　(開府儀同三司贈少保追封成國公諡正惠生平/茹蔬施藥凡可以濟人利物靡不為子與□與悊)¶
　　(與懃皆貴顯與愿寧宗召入宮賜名曮封榮王開/禧三年立為太子改名詢寓居縣百步新市巷及)¶
　　(召入迎以寶幢導出/此街因名寶幢街)¶
　洪煥(縉雲縣志饒州鄱陽人适之子淳熙間任處州/僉判因家於縉雲百岡山中誅茅縛屋翛然自)¶
　　(放工詩文淹雅詳/核克繼祖父之風)¶
<pb:KR2k0044_WYG_194-43b>¶
　鄒應龍(崇禎處州府志福建邵武人慶元丙辰廷試/第一累官至叅知政事先試禮部日麗水葉)¶
　　(挺充考試官應龍實挺取中又娶挺之女/因家麗水人名其所居之里曰德星里)¶
　元¶
　李德大(縉雲縣志唐令李陽氷之裔至正間授縉雲/美化書院山長睹窪樽手澤遂結廬山麓)¶
　扶長卿(縉雲縣志揚州人元末仕縉雲典/史有政聲秩滿遂居邑之廻石)¶
　明¶
　朱成遠(括蒼彚紀宜春人洪武間知縉雲操持幹濟/夐出人表善詞翰接禮賢士以詢民瘼罷官)¶
　　(後僑寓邑城好植花/木人以潘安仁擬之)¶
<pb:KR2k0044_WYG_194-44a>¶
　周顥(慶元縣志字仲昭山西澤州人永樂十八年由/太學授慶元縣丞厯九載清勤慈惠秩滿不樂)¶
　　(仕進僑居邑城葬竹溪/之原其子公榮因家焉)¶
　阮廷貴(慶元縣志四川永川人正統間由太學/來丞慶元多惠政士民悦之遂家焉)¶
　雪溪漁父(青田縣志不知何許人獨擔囊至青田就/村中沽酒囊出玉杯自飲問姓名不答但)¶
　　(云雪溪漁父邑人陳中川邀至齋一飲數斗或終/日不食見詩文輒為改竄又題所懸畵竹詞翰並)¶
　　(妙後不/知所往)¶
　¶
　¶
<pb:KR2k0044_WYG_194-44b>¶
　¶
　¶
　¶
　¶
　¶
　¶
　¶
　浙江通志卷一百九十五¶
