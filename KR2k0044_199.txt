# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.146075
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百九十七
<pb:KR2k0044_WYG_196-1a>¶
欽定四庫全書¶
　浙江通志巻一百九十七¶
　方技(下/)¶
　　紹興府¶
　周¶
　歐冶子(越絶書楚王諂風胡子曰寡人聞吳有干將/越有歐冶子此二子甲世而生寡人願齎邦)¶
　　(之重寶皆以奉于因吳□請此二人作鐵劍可乎/風胡子曰善於是乃令風胡子之吳見歐冶子干)¶
　　(將使二人作鐵劍歐冶子干將鑿茨山洩其溪取/鐵英作為鐵劍三枚一曰龍淵二曰㤗阿三曰工)¶
<pb:KR2k0044_WYG_196-1b>¶
　　(布畢成風胡子奏之楚王楚/王見此三劍之精神大悦)¶
　秦伊(越絶書民西大冢者句踐客秦伊/善炤龜者冢也因名冢為秦伊山)¶
　漢¶
　謝夷吾(後漢書方術傳字堯卿㑹稽山隂人少為郡/吏學風角占候太守第五倫擢為督郵時烏)¶
　　(程長有贓釁倫使收案其罪夷吾到縣無所驗但/望閤伏哭而還一縣驚怪不知所為及還白倫曰)¶
　　(竊以占侯知長當死近三十日逺不過六十日遊/魂假息非刑所加故不收之倫聽其言至月餘果)¶
　　(有驛馬齋長印綬言暴卒倫以此益禮信之舉孝/亷為壽張令稍遷荆州刺史鉅鹿太守所在愛育)¶
　　(人物有善績左轉下邳/今豫尅死日如期果卒)¶
<pb:KR2k0044_WYG_196-2a>¶
　韓說(後漢書方術傳字叔儒㑹稽山隂人博通五經/尤善圖緯之學舉孝亷與議郎蔡邕友善數陳)¶
　　(災𤯝稍遷侍中光和元年十月言於靈帝云其晦/日必食乞自官嚴裝帝從之果如所言中平二年)¶
　　(二月又上封事尅期宫中有災/至日南宫大火遷江夏太守)¶
　三國吳¶
　吳範(三國吳志字文則㑹稽上虞人以治歴數知風/氣聞於郡中孫權起東南範委身服事毎有災)¶
　　(祥輙推數言狀其術多效權欲討黄祖範曰今兹/少利不如明年明年戊子劉表亦死征祖祖必生)¶
　　(禽又言歳在甲子劉備當得益州後劉/備盛兵西陵範曰後當和親皆如其言)¶
　晉¶
<pb:KR2k0044_WYG_196-2b>¶
　嚴卿(晉書藝術傳㑹稽人善卜筮鄉人魏序欲暫東/行時荒年多盜令卿筮之卿曰君當行必遭暴)¶
　　(害之氣而非刼也宜禳之可索西郭外白雄狗繫/着船前求索只得駮狗卿曰駮者亦足然猶恨其)¶
　　(色不純當餘小毒及六畜軰耳序行半路狗忽作/聲甚急比視已死其夕序墅上白鵞數頭無故自)¶
　　(死而序/家無恙)¶
　南北朝¶
　夏赤松(南史蕭惠基傳當時能碁人瑯琊王抗第一/品吳郡禇思莊㑹稽夏赤松第二品赤松思)¶
　　(速善於大行思莊/戲遲巧於鬬碁)¶
　錢祐(太平御覽㑹稽餘姚錢佑以元嘉四年五月三/日夜出屋後為虎所取十八日乃自還説虎初)¶
<pb:KR2k0044_WYG_196-3a>¶
　　(取之時至一官府入重門見一人憑几而坐形貌/偉壯左右侍者三十餘人謂曰吾欲使汝知術數)¶
　　(之法故令虎迎汝無懼也留十五晝夜語諸要術/盡教道之方祐受法畢便遣令還而不知道即使)¶
　　(人送出門仍見歸路既得/還家大知凶吉無幽不驗)¶
　賀道養(南史賀瑒傳道養山隂人工卜筮經遇工歌/女人病死為筮之曰此非死也天帝召之歌)¶
　　(耳乃以土塊加其/心上俄頃而蘇)¶
　孔靈産(嘉㤗㑹稽志靈産㑹稽山隂人南齊書孔稚/圭傳稚圭父靈産宋㤗始中罷晉安太守有)¶
　　(隱遁之懐於禹井山立觀事道精篤頗解星文好/術數太祖輔政沈攸之起兵靈産密白太祖曰攸)¶
　　(之兵衆雖强以天時㝠數而觀無能為也太祖驗/其言擢遷光祿大夫以簏盛靈産上靈臺令其占)¶
<pb:KR2k0044_WYG_196-3b>¶
　　(侯餉靈産白羽扇素隱几曰/君性好古故貽君以古物)¶
　唐¶
　陳閎(畵斷㑹稽人能冩真開元中召人供奉毎令寫/御容妙絶當時人寫太清宫肅宗真容匪惟龍)¶
　　(額鳳姿日角月宇之狀而筆力遒潤風采英逸合/符應瑞天假其能閻令公之後一人而已歴代名)¶
　　(畵記韓幹陳/閎師於曹霸)¶
　沈匕(太平廣記越州人善卜天寳十四年王諸應舉/欲入京於匕處卜得純乾卦下四位動變觀卦)¶
　　(沈云公今應舉得此卦觀國之□利用賓於王本/是嘉兆然交動羣陰咸陽下成乾卦上變至四又)¶
　　(不至五五是君位未得利見大人恐此行不至/京而回果至東京屬安禄山反奔走却歸江東)¶
<pb:KR2k0044_WYG_196-4a>¶
　孫位(宣和畵譜㑹稽人僖宗幸蜀位自京入蜀自稱/㑹稽山人舉止疏野襟運曠逹喜飲酒罕見其)¶
　　(醉光啓中畵應天寺壁勢若飛動後改/名遇卒不知所在世稱龍木尤位所長)¶
　五代¶
　王耕(十國春秋越人善畵尤精牡丹遂為一時丹青/之冠葆光録耕畵牡丹最佳春日張於庭廡間)¶
　　(則蠭蝶/萃至)¶
　葉簡(聞奇録剡人善卜筮凡有盗賊皆知其姓名有/農夫失牛卜之曰占失牛已被邉家載上州欲)¶
　　(知賊姓一斤求欲知賊名十千頭乃鄰人邱甲耳/又有將橘子合之令占曰圖似珠色如丹倘能劈)¶
　　(破同分喫爭不慙媿洞庭山又將雞子二箇占云/此物不難知一雄兼一雌請將打破看方明混沌)¶
<pb:KR2k0044_WYG_196-4b>¶
　　(時西湖游覽志武肅王左右算術醫流無非名士/有葉簡李咸者善占筮忽一日旋風南來遶案而)¶
　　(轉召簡問之曰此淮帥楊渥已薨當早遣弔祭使/去耳王曰生辰使方去豈可便伸弔祭簡曰此必)¶
　　(然之理速發使徃彼若問如何得知但云貴國動/靜皆預知之王從而遣之生辰使先一日到楊渥)¶
　　(已薨次日弔祭使至由/是楊氏左右皆大驚服)¶
　宋¶
　鄭日新(於越新編越州人/少善棋世號越童)¶
　丁權(萬厯㑹稽縣志字子卿㑹稽人善畵竹自述竹/譜又有鑑湖懶民者賀方回裔孫也作平逺細)¶
　　(竹瀟灑/可愛)¶
<pb:KR2k0044_WYG_196-5a>¶
　劉仲懐(竹派山陰人元佑間徙居諸/暨善畵墨竹筆法師文湖州)¶
　張永(舊浙江通志洛陽人為翰林醫學太醫令李㑹/通同時出其方與㑹通無異但改煎為散耳散)¶
　　(疾遂愈扈從髙宗南渡因家餘姚後登進/士至禮部尚書所著有衛生家寳行世)¶
　元¶
　項昕(两浙名賢録字彦章由東嘉徙越江自號抱一/翁外大父世業醫奉父命謁受其書讀之年未)¶
　　(成童已暗誦岐扁素難王叔和脉經後以母疾醫/誤投藥死痛之益勵志醫術於是為人治病決死)¶
　　(生無不立驗平生喜詞章善音律工繪畵而獨以/醫顯所著有竹窻小隔及脾胃後論子恕能世其)¶
　　(業萬厯紹興府志昕㓜業醫從金華朱彦修錢塘/陸尚靜集慶戴同父紹興陳白雲受五運六氣之)¶
<pb:KR2k0044_WYG_196-5b>¶
　　(説治病徃/往奇中)¶
　鮑敬(嘉靖山隂縣志字原禮山陰人善畵花木禽/魚尤長於人物嘗為折枝牡丹姿態天然)¶
　陳憲章(圖繪寳鑑號如隱居士㑹稽/人工畵梅與王牧之齊名)¶
　江仲謙(劉基贈醫學録江仲謙序紹興人以良醫鳴/於郡甲午歳余挈家來紹興地卑濕又寒暑)¶
　　(易常度家人疾病相連屬不絶延仲謙診之劑所/投無不愈由是倚仲謙以為安而信其為艮醫不)¶
　　(虛矣方余家人之疾也仲謙來視曰某當某日愈/某當變某疾疾作復幾日愈無不驗有所餽謝則)¶
　　(堅拒/不受)¶
　楊維翰(兩浙名賢録字子固諸暨人畵為何九思所/推紫桃軒雜綴楊維楨之兄善冩竹石墨蘭)¶
<pb:KR2k0044_WYG_196-6a>¶
　　(妙絶/一時)¶
　明¶
　單俊良(两浙名賢録蕭山人國初創圖籍覈數俊良/上其式有詔命天下法之又以踏車灌田之)¶
　　(勞剏造牛車以機輪轉/之今郷之牛車單制也)¶
　石逵(於越新編諸暨人洪武中辟薦至京師㑹諸王/有疾近臣或言逵善醫試視之有效自是遂以)¶
　　(醫顯後為/御醫院使)¶
　張徳元(霏雪録近世拆字言吉㓙者無如張乗槎按/字畵以成卦余一日坐乗槎肆中有二童持)¶
　　(一字來占曰是為吏縁同曹訟之當送刑部笞四/十即回二童相視黙然既而曰皆如先生言子欲)¶
<pb:KR2k0044_WYG_196-6b>¶
　　(訴政司求決可乎乗槎曰此行不可逾旦矧欲已/耶予謂笞四十未可知童曰律當然耳乗槎曰今)¶
　　(夕非附軍器船即官鹺船也童曰果官鹺船乘槎/姓張氏名某字徳元乗槎其號云両浙名賢録徳)¶
　　(元避亂山陰有奇術其友病以豐字示之徳元曰/死矣明日訃至或問其故徳元曰豐字山墓所也)¶
　　(兩丰封樹也豆祭器也墓既成矣尚欲生乎嘗飲/劉彦昭家曰今夕復有客已而客至間之徳元曰)¶
　　(吾聞滌器/聲故知耳)¶
　馮汝賢(𢎞治紹興府志諸暨人永樂中縣丞善觀字/之形體參伍錯綜以知人之休咎所言無不)¶
　　(奇/驗)¶
　滑壽(紹興府志字伯仁先世儀真人僑居餘姚學醫/於京口王居中授以素問難經乃𩔖次手抄而)¶
<pb:KR2k0044_WYG_196-7a>¶
　　(讀之且為之注已乃參考張仲景劉守真李明之/三家得其妙又傳針法於東平高洞陽以盡醫之)¶
　　(神秘由是所療無不奇效能决死生一婦孕患腹/痛呻吟隔垣聞其聲曰此蛇妖也砭之産數蛇得)¶
　　(不死又一婦臨産而死視之曰此小兒手捉其心/耳砭之即甦少頃兒下大指有砭跡無問貧富皆)¶
　　(往治不報不較也與朱丹溪彦修齊名在淮南曰/滑夀吳曰伯仁鄞越曰攖寜生所著有十四經發)¶
　　(揮三卷及難經本義讀傷寒論抄診家樞要痔瘻/篇醫韻等書傳於世今子孫為餘姚人知府浩是)¶
　　(其孫葉逄春云壽蓋劉文成基之兄易姓名為/醫文成既貴嘗來勸之仕不應留月餘而去)¶
　黄武(於越新編山陰人治舉業不就乃學醫先是越/人療傷寒輙用麻黄武曰南人質本弱且近世)¶
　　(人鑿代甚多本已撥而攻其表殺人多矣乃/投以參茋輙取奇效自是越之醫咸祖之)¶
<pb:KR2k0044_WYG_196-7b>¶
　楊宗敏(両浙名賢録新昌人永樂間有異僧叩門父/館榖之因授宗敏堪輿術遂得神解登山隔)¶
　　(十里許即知作穴所向及倒/杖不&KR1065;毫釐人稱為楊地仙)¶
　周述學(徐階周雲淵傳字繼志號雲淵子山陰人素/負經濟尤邃於易歴南㳺楚北抵燕趙徧諏)¶
　　(天官氏之術聞郭太史弧矢法以圓求圓循弦宛/轉極與天肖名曰弧矢經時荆川唐太史博研古)¶
　　(算箬溪顧司馬精演例法欲求弧矢不可得述學/竭其心思撰補弧矢又續中經纂歴議歴學而歴)¶
　　(法遂為完書嘗著圖書較理論以彰易之體極爻/象著易義以逹易之用集京邵之文諧元韻之聲)¶
　　(用占經世象識吉㓙其他輯㑹占而叅以命法纂/通志而徴以世紀準晷極而定道里之數本山河)¶
　　(而叙流峙之支水陸逺近有程以備行兵都省區/域有界以表形勝星命砂水太乙六壬遁甲演禽)¶
<pb:KR2k0044_WYG_196-8a>¶
　　(風角鳥占靡不洞其𤣥㣲合所纂/撰凡千餘巻總題曰神道大編)¶
　徐蘭(畵史㑹要字秀夫餘姚人善水墨蔔萄風烟晴/雨曲盡其妙其枝蔓圓轉處藏有天下少人間)¶
　　(無六字行書/彷彿趙松雪)¶
　樓英(𢎞治紹興府志蕭山人精醫術被召至京以老/疾辭歸著有仙巖文雋二巻運氣𩔖註四巻醫)¶
　　(學綱目三/十九巻)¶
　范應春(萬厯上虞縣志少負竒氣常自計曰匹夫而/欲濟人利物惟醫藥乎乃徧讀岐黄家言遂)¶
　　(以醫名世一日途遇姻親薛文龍驚愕曰公病劇/奈何薛曰固無恙也應春就其家診之陽為好語)¶
　　(密囑其子曰而翁臟脉已絶特浮陽在外不見劇/狀耳夜半當疾作及晡而逝矣可亟治後事已而)¶
<pb:KR2k0044_WYG_196-8b>¶
　　(時刻不爽有按院行部至虞稱病不言所以徧召/諸醫莫曉應春診之曰無他病祗患夜遺耳安神)¶
　　(保元自己院囅然曰神哉又問曰富貴中人豢養/安逸然多疾病時服藥餌寠人日勞筯骨奔走衣)¶
　　(食而鮮病何也應春對曰户樞不蠧流水不腐院/大竒之應春取董奉種杏故事自號杏莊有杏莊)¶
　　(巻藏/於家)¶
　邢元愷(於越新編嵊人/課卜多奇中)¶
　馬時暘(萬厯㑹稽縣志名暄以字行㓜頴悟博通經/史兼精丹青術尤善於古𨽻篆孝廟初徴入)¶
　　(華蓋殿供御授/錦衣衛鎮撫)¶
　張員(両浙名賢録字一民又字天民㑹稽人左目無/瞳子自稱左瞽善草書工畵以筆墨自娛未嘗)¶
<pb:KR2k0044_WYG_196-9a>¶
　　(為貴勢人一作徃徃以金/購之雖值屢空麾之不顧)¶
　俞用古(萬厯紹興府志新昌人以神醫名有病人方/危篤延治一人無病避入帳内用古俱診之)¶
　　(曰呻吟者可治初病者膀胱氣絶必死主人大笑/已而其人果以忍便急泄卒而病篤者竟愈又王)¶
　　(氏數人忽啞用古見雉毛盈廚曰吾得之矣蓋是/時雉多啄□夏其毒在内取姜汁飲之立愈一女)¶
　　(子欠伸兩手直不能下用古曰須炙丹田因/灼艾詐欲解其裩女子驚䕶之兩手遂下)¶
　岑乾(於越新編餘姚人童時從父遊武林或竟日他/徃家人怪之乾曰有羣兒呼與奕自是奕頓異)¶
　　(後游京師諸公爭延之名由此顯時又有顔倫者/稱第一手乾嘗謂與顔奕必謝絶人事乃可乾馳)¶
　　(名早人謂小岑王元美奕㫖今後進中閩有陳生/蔡生越有岑生揚有方生而蔡與岑尤强甚皆未)¶
<pb:KR2k0044_WYG_196-9b>¶
　　(可量/也)¶
　馮道助(紹興府志山陰人有奇術凡里中犬囓人者/指之則狂猘以死有村夫板築道側見行者)¶
　　(偶妨其業則詈之道助摘草置其上已而所築連/堵皆潰三江戍卒侮之遜謝不與較但引之坐石)¶
　　(橋上道助既去戍卒踰時不能起道助行三十里/許摘草與樵者曰某橋上有戍卒數人可以此草)¶
　　(與之樵夫如言戌卒始能去嘗至丁墟呼農夫渡/不得遂幻雙鯉躍田中見者取鯉禾盡蹂躪後符)¶
　　(録事發有司遣人持牒徃捕適與捕者遇/於途取捕者公牒去而捕者昏然不見)¶
　酈元真(兩浙名賢録諸暨人㓜學道術年五十而術/通能驅雷電宣徳間過大部鄉宿農家其家)¶
　　(無烟而火沙石從空中下元真書一符/焚之即有大雷震一狐死自是怪遂絶)¶
<pb:KR2k0044_WYG_196-10a>¶
　葉元(紹興府志新昌人㓜時渡槐潭溺水見一赤面/長鬚人救之不死自是遂通符呪諳五雷祈雨)¶
　　(法成化間郡大旱郡守白公延之祈雨即時大澍/府倅女為妖所惑書符懸之少頃震雷擊巨蛇死)¶
　　(女漸愈後/不知所終)¶
　唐繼山(紹興府志㑹稽人少喜讀書長而習醫多奇/效尤精脉理能決死生於數年之前有脉決)¶
　　(行/世)¶
　張介賓(山隂縣志字景岳年十三隨父至京遇名醫/金英從之遊遂得精醫道為人端静好讀書)¶
　　(殫心内經著有𩔖經綜覈百家剖析疑義凡數十/萬言歴四十年而成西安葉秉敬謂之海内奇書)¶
　　(又作古方八陣新方/八陣海内多宗之)¶
<pb:KR2k0044_WYG_196-10b>¶
　俞鵬(畵史㑹要字漢逺上虞人善畵水波遊兩京名/重公卿間有巨璫欲薦之即僵臥不肯起其畵)¶
　　(亦不易得/興至乃寫)¶
　陳洪綬(朱彝尊陳洪綬傳字章侯諸暨人年四歳就/塾婦翁家翁方治室以粉堊壁既出誡童子)¶
　　(曰□汙我壁洪綬入視良久紿童子曰若不徃晨/飱乎童子去累案登其上畵漢前將軍關侯像長)¶
　　(十尺餘拱而立童子至惶懼號哭聞於翁翁見侯/像驚下拜遂以室奉侯既長師事劉宗周講性命)¶
　　(之學已而縱酒狎妓自放頭面或經月不沐客有/求畵者雖罄折至恭勿與至酒間召妓輙自索筆)¶
　　(墨小夫稚子無勿應也自稱老遲亦稱悔/遲亦稱老蓮妄胡浄鬘亦善畵花草云)¶
　台州府¶
<pb:KR2k0044_WYG_196-11a>¶
　五代¶
　鍾隱(圖畵見聞志天台人工畵&KR0743;烏竹木師郭乾暉/深得其㫖乾暉始秘其筆法隱變姓名趨其門)¶
　　(服勤累月乾暉不知其隱也隱一日縁興於壁上/畵一鷂子人有報乾暉者亟就視之驚曰子得非)¶
　　(鍾隱乎隱再拜具道所以乾暉喜曰孺子可教也/乃善遇之遂馳名海内王氏畵苑隱字晦叔其畵)¶
　　(在江南者悉為南唐李煜所/有煜親筆題署以璽識之)¶
　元¶
　胡徳亮(徐一夔杏所翁傳字叔大别號杏所翁天台/人少負羸疾有志讀書父母以岐黄之術有)¶
　　(禆於衞生俾習之有深於其術者悉延致於家為/講求補瀉虛實之法盡得其秘用是醫名口振而)¶
<pb:KR2k0044_WYG_196-11b>¶
　　(翁之志務在濟人不以貧賤富貴二其心/既授藥寢食不自安必俟病家告愈乃已)¶
　姚雪心(畵法年紀黄巖人工墨竹/竹𣲖雪心畵竹宗文湖州)¶
　葉清友(楊維楨送寫神葉清友序天台人其父可觀/入京師嘗寫天顏被命為提舉梵像監清友)¶
　　(紹其家傳嘗為予寫鹿冠吹笛像於五湖之間談/者謂非徒得予形而實得予神不在顧長康之下)¶
　　(也/)¶
　明¶
　王奇(分省人物考字世英天台人為諸生通天文星/數卜筮之學或曰有異傳焉遊金陵三原公在)¶
　　(兵部方為權貴所尼屬奇筮之曰公歸矣越三載/其起當銓衡乎已而果然刑部逸重囚奇筮之遇)¶
<pb:KR2k0044_WYG_196-12a>¶
　　(恒之大過曰五為囹圄賊入矣其焉逃之計其獲/日與時皆不爽陳指揮妻死將斂其女病問命於)¶
　　(竒竒曰女固無恙其母亦未死後當生二子即欲/斂其必越午至午時妻復生後果生二子王郎中)¶
　　(應奎問命竒曰是火氣太盛若官之南所至必有/火災後守台州郡中災十室九燼嘗遊歡谷山中)¶
　　(仰見星象嘆曰客星主急變奈何越三日復觀焉/則喜曰無事矣未幾逆瑾敗此數事其尤異者両)¶
　　(浙名賢録竒性至孝有所得付其弟以養母母年/九十餘奇為嬰兒以悦之有佳果必袖以奉然介)¶
　　(甚茍非義雖千金不顧也終身/不受室以猶子宗元為之子)¶
　賴賓國(萬厯寧海縣志居十八都膂力過人能手博/猛獸缸窰烏鵲一發疊中城東朱鼎善奕世)¶
　　(無與敵時稱/寜海三絶云)¶
<pb:KR2k0044_WYG_196-12b>¶
　邱良仁(張榖邱良仁傳台州人正徳間推命多竒中/百户陶炳以命扣之云將星入命禦敵必得)¶
　　(竒功當陟二級世襲千户時承平無虞人笑之八/年開化江西宼起總制陶琰舉炳將才從參帥李)¶
　　(隆勦宼有功果陟二級世襲炳作/洞徹元機巻求縉紳詩文以贈之)¶
　王乾(獻徴録字一清臨海人以輕墨淺彩作禽蟲𤓰/果花草間出山石林藪芥蒼幽岑徃徃極妙尤)¶
　　(妙寒塘野水拍泳朝暮之態間作茅屋竹樹雲氣/㸃逗人物灑灑益可玩乾既卒雖尺幅人皆寳之)¶
　潘爵(天台縣志字明秩善占氣之術嘗詣所親黄某/謂曰汝家十年行且敗矣時黄方鼎盛後漸凌)¶
　　(替揆之果十年也褚某者乗馬經其門曰此人三/日後必死至其日果然其家走市中鬻麻布或紿)¶
　　(爵曰子言某三日後死今復乗馬/過何耶爵曰鬻麻布耳人咸異之)¶
<pb:KR2k0044_WYG_196-13a>¶
　趙與慶(黄巖縣志號草堂縣西橋人精岐扁術人有/疾求治無不立愈一日有惡疾人臥道中穢)¶
　　(甚行者皆避之與慶獨就前為診視曰六脉延延/必是大仙其人即授以二鍼忽不見自是其術益)¶
　　(神/)¶
　林益道(黄巖縣志號心月牟村人四歳讀書日記千/言十五歳當七夕與羣兒戲浴江湄有一叟)¶
　　(置蓋於水亂流而濟衆莫見惟益道指示羣兒叟/至以手摩其目曰好眼好眼歸即雙瞽臥病二年)¶
　　(叟復至其家授以禄命書鄰人為之口授/一簡其字即滅自是語禍福無不竒中)¶
　　金華府¶
　隋¶
<pb:KR2k0044_WYG_196-13b>¶
　舒綽(両浙名賢録東陽人宰相楊恭仁欲遷葬㑹陰/陽家五六軰皆海内知名恭仁未之決遣人馳)¶
　　(徃取葬地四隅土各一斗方面形勢悉書於歴密/緘之出土示衆言人人殊獨綽定一土泚筆識之)¶
　　(與恭仁所書之歴無毫髪差綽曰此土五尺外有/五榖得其一即是福地世為公侯恭仁延綽至其)¶
　　(處掘地七尺得一穴如五石甕貯粟七八斗是/地昔為粟田蟻啄之入穴故然時以綽為聖)¶
　唐¶
　陳昭(太平廣記僕射房琯相國崔煥並貶任睦歙州/官時有婺州人陳昭相之云後二公並為宰相)¶
　　(然崔公為一大使來江南及至徳初上皇入蜀/房崔二公同時拜相崔後為選補使廵按江東)¶
　婁千寳　呂元芳(雲溪友議浙東李褒聞婺女婁千/寳呂元芳二人有異術發使召之)¶
<pb:KR2k0044_WYG_196-14a>¶
　　(既到便令止從事㕔從事問曰府主八座便作何/官元芳對曰適見尚書但前浙東觀察使恐無别)¶
　　(拜干寳所述亦爾從事黙然罷問及見李李曰僕/他日何如二人曰嵇山聳翠湖柳垂陰尚書畵鷁)¶
　　(百艘正堪遊觀昔人所謂人生一世若輕塵之著/草何論異日榮瘁自後李歸義興未幾物故是無)¶
　　(他拜也又杜勝給事在杭州日問千寳以已為宰/相之事曰如筮得震卦有聲而無形也當此之時)¶
　　(或陰人所譛若領大鎮必憂悒成疾可以修禳後/杜為度支侍郎草麻待宣府吏以上於杜門構板)¶
　　(屋將布沙隄忽有東門驃騎奏以小疵而承㫖以/蔣伸侍郎拜杜出鎮天平憂悒不樂去乃嘆曰金)¶
　　(華婁山人之言果應矣欲令招二人又曰孤/雲野鶴不知栖宿何處杜尋亦終於鄆州)¶
　馬生(定命録天寳十四年趙自勤合入考有東陽縣/瞽者馬生相謂云足下必不動縱去亦却來於)¶
<pb:KR2k0044_WYG_196-14b>¶
　　(此禄尚未盡後至三品著紫又云自六品即登三/品自勤其年果不入考至冬有勅賜紫乾元二年)¶
　　(九月馬生又來自勤初誑云龎倉曹家生揑自勤/骨云合是三品與趙使君骨法相似所言年壽并)¶
　　(官政多少與/前時所説同)¶
　宋¶
　潘衡(墨史金華人蘇子瞻云衡初來儋耳起竈作墨/得烟豐而墨不甚精因教其逺突寛籠得烟幾)¶
　　(減半而墨乃彌黒其文曰海内松煤東波法墨皆/精者也衡今在錢塘竟以東坡故售墨價數倍於)¶
　　(前然衡墨自佳可與/九華朱瑾上下也)¶
　李明甫(両浙名賢録東陽人善醫尤精針法義烏令/病心痛垂死明甫視之曰有蟲在肺下藥所)¶
<pb:KR2k0044_WYG_196-15a>¶
　　(不及惟砭乃可然非易也謬謂於肯上㸃穴密取/水以噀之令方驚而鍼以入曰蟲已死矣既而腹)¶
　　(大痛下黒水數/升蟲亦去遂愈)¶
　盧鴻(萬厯金華府志字碩父舉進士善仙卜鄉人周/師鋭既中省問之曰當魁多士且曰熟讀程易)¶
　　(師卦已而廷對問師律之㫖遂舉第一人又善驅/邪有條桑者忽墮地嘔血而死鴻曰行持可也宜)¶
　　(靜聽之頃四山皆鬼呌病/者忽呻吟嘔血數升而甦)¶
　陳堯臣(揮塵後録婺州人善丹青宣和初登科為畵/學正王黼薦於上擢水部員外郎假尚書使)¶
　　(遼堯臣即挾畵學生二員俱行繪天祚像以/歸并圖其山川險易以上上大喜擢右司諌)¶
　湯衡(文獻通考湯氏嬰孩妙訣二卷東陽湯衡撰衡/之祖民望精小兒醫有子曰麟登科衡麟之子)¶
<pb:KR2k0044_WYG_196-15b>¶
　　(尤邃於/祖業)¶
　湯晙(正徳武義縣志邑之妃山人少讀書累舉不第/遍遊淮汴間歸結廬以居號曰黙庵素能醫中)¶
　　(年既絶仕進而術益精妙建炎間婺守室女患蟲/病醫皆不效郡倅以晙薦使胗祝晙曰非蟲也已)¶
　　(成胎孕矣然猶可治守不樂其言晙遂謝去倅曰/彼既言可治何不試之復追晙至晙命作一大桶)¶
　　(盛水女坐其中既飲女藥復以藥投水中俄産一/物其狀如蛟但無角耳家人驚愕失色晙曰無恐)¶
　　(此因舟經江湖為蛟蜃所感耳今/可賀矣復以藥調治平復如初)¶
　范疇(萬厯金華府志字復初金華人宋建紹間得江/西張九午蓍易之占神妙莫測杭有無籍子胡)¶
　　(婆壽負罪而逃捕者即疇求筮爻成疇曰可於北/方樹中得之如言迹至臨平果獲於空楊柳中遂)¶
<pb:KR2k0044_WYG_196-16a>¶
　　(繫獄後㑹赦出欲報疇持刀晨叩疇門紿以卜欲/殺之疇決以占知其將不利於已隔門問之曰欲)¶
　　(卜可擲下手中刀胡聞之駭服猶以刀畫其門/而去疇由是避居於蘇設肆來問莫不神異)¶
　王用和(志雅堂雜鈔賈師憲用婺州碑工王用和翻/刻定武蘭亭凡三年而後成至賞之以勇爵)¶
　　(絲毫無遺憾幾/與定武本相亂)¶
　元¶
　厲周卿(山居新語婺州人精卜術天歴間游京師一/日揚琚冩一上字卜之厲即對本鈔録姓名)¶
　　(出處之説皆如所見後一叚云商量更改事佳㑹/喜金羊寅巳同申主好事喜非常其應果在十年)¶
　　(後豈非萬/事皆分也)¶
<pb:KR2k0044_WYG_196-16b>¶
　朱震亨(婺書字顔修義烏人所居曰丹溪或稱曰丹/溪生習醫於羅司徒知悌治疾徃徃以意為)¶
　　(之巧發竒中按之書無有也諸醫皆驚已而訕且/排之卒乃大服其名藉甚遍浙東西以至吳中罕)¶
　　(不知有丹溪生者所著有宋論一卷格至餘論若/干卷本草發義補遺若干卷金華逹逹傳彦修聞)¶
　　(許謙承考亭之緒摳衣至門執弟子禮後母病延/醫因自悟曰人子而不知醫或委之庸夫寜無失)¶
　　(乎於是參究醫學/所治多獲竒效)¶
　王鏡澤(正徳蘭谿縣志純孝郷人家貧好讀書不偶/於時遂肆力醫學遊大都竇太師漢卿之門)¶
　　(二十餘年悉傳其術以歸竇囑之曰傳吾術以濟/人使人無病即君之報我也遇人有疾施針砭無)¶
　　(不立愈至元初徴領揚州教授以母/老辭所著有重註標幽賦傳於世)¶
<pb:KR2k0044_WYG_196-17a>¶
　明¶
　劉日新(金華雜識日新金華星者太祖下婺召推命/曰極富極貴太祖怒其不言官職劉請屏左)¶
　　(右曰極富者富有四海極貴者貴為天子上喜洪/武四年召至問所欲富貴皆對不欲惟欲求一符)¶
　　(遍遊天下上題所御白扇賜/之識以御寳劉持之遍遊焉)¶
　戴思恭(今言類編字元禮以字行金華人學於丹溪/朱顔修初任御醫事太祖藥餌輙效洪武三)¶
　　(十一年五月召諸醫官治疾無狀者盡付獄獨召/原禮至榻前曰汝仁義人也事無預太孫即位誅)¶
　　(諸侍醫者獨拜原禮太醫院使婺書初文皇為燕/王時嘗患瘕久不愈召原禮視之因問王嗜何物)¶
　　(曰生芹曰得之矣投一劑夜暴下視之皆細蛭也/遂愈兩浙名賢録松江諸仲文盛夏畏寒常御重)¶
<pb:KR2k0044_WYG_196-17b>¶
　　(纊飲食必令極熱始下嚥㣲温即嘔他醫投以胡/椒煮伏雌之法日啖雞者三病愈劇原禮曰脉數)¶
　　(而大且不弱劉守真云火極似水此之謂也椒發/陰之火雞能助痰祗益其病耳乃以大承氣湯下)¶
　　(之晝夜行二十餘度頓減纊之半後以黄連導痰/湯加竹瀝飲之竟瘳姑蘇朱子明之婦病長號數)¶
　　(十聲暫止復如前人以為厲所憑莫能療原禮曰/此鬰病也痰閉於上火鬰於下故長號則氣少舒)¶
　　(經云火鬰則發之是已遂用重劑涌之吐痰如膠/者數升乃復初卒年八十二著有訂正丹溪先生)¶
　　(金匱鉤元三卷間以己意附著其後又有證治要/訣證治𩔖方𩔖證用藥總若干巻皆櫽括丹溪諸)¶
　　(書而/為之)¶
　虞搏(萬厯義烏縣志字天民博覽羣書能詩因母病/攻醫精於脉理診人死生無不驗韓方伯聞其)¶
<pb:KR2k0044_WYG_196-18a>¶
　　(名聘令驛送徃見雅敬重焉治病之餘叩問醫道/搏告以節嗜欲戒性氣慎言語謹服食乃攝養之)¶
　　(要韓益加禮敬著有醫學正傳方/脉發䝉百字吟半齋稿行於世)¶
　楊云(両浙名賢録武義人業醫名動一時宣徳乙卯/召至京師入對稱㫖超授御醫適英宗勿怡藥)¶
　　(進有效陞太醫院使賞賚甚厚舊名榮英宗/以其與楊尚書名同不便宣召賜更名云)¶
　王葯(六硯齎筆記字子約金華人善畵竹多用鉤勒/與蘭谿徐良甫梅徐舜舉書號三絶蘇伯衡嘗)¶
　　(為鉤勒竹/歌以美之)¶
　朱月檻(畵髓元詮逸其名蘭谿人以善畵荷花得名/所居之傍有小池植荷數品於其中構亭其)¶
　　(上終日坐觀以察荷之消長榮悴苖葉花實容色/態度方摹其真得之者以為珍玩號月檻荷云)¶
<pb:KR2k0044_WYG_196-18b>¶
　孟態(嘉靖金華縣志任醫學訓科精於針灸其所㸃/穴不循常法徃徃有神驗自後其法鮮有能知)¶
　　(之/者)¶
　章明道(東陽縣志善醫長於傷寒李進士謀與僕王/四同日病章診之曰進士脉順可生王四脉)¶
　　(逆當死七日進士大汗而解王四死又嘗與同遊/道旁一家哭甚哀因問之傷寒死矣明道曰容吾)¶
　　(一視之或可生也其人曰死半日且小斂/矣明道入視之曰此厥耳與藥灌之立甦)¶
　金養素(東陽縣志邑之十九都人精太素切脉決人/壽夭死生悉應如嚮至倉卒奇症衆醫束手)¶
　　(却避養素談笑/治之無不效者)¶
　郭桂(金華府志字時方其先有汪夫人者以善醫婦/人顯於宋掌内府藥院事以功封温國太夫人)¶
<pb:KR2k0044_WYG_196-19a>¶
　　(子孫世承其業隨宋南遷散居於浙之東西杭紹/者其族也而金華之族有名化龍者又遷於蘭谿)¶
　　(後生桂醫道甚明起/死回生百不失一)¶
　葉容(正徳蘭谿縣志字可法横山鄉人博通羣書貫/穿史籍嘗從鄧太史習天官之學事之數十年)¶
　　(精於其業言天象休咎證應亳釐無/失其所著有太乙三辰顯異經十巻)¶
　徐應明(湧幢小品號濲溪蘭谿人少與趙文懿公同/學趙日有名應明意不自得一日謂文懿曰)¶
　　(汝醫國吾醫民各行其志可乎趙曰國醫賒且不/必效民醫實人求而我應之造化在手矣遂從時)¶
　　(師遊厭而去之遇異人有别傳決生死逺近皆奇/驗遊楚中諸名公爭致之有欲傳其術者曰必有)¶
　　(活人心地則可蘇中翰維霖有隱疾診之言狀約/於一年前無一字虚發蘇將師事之忽一日卒人)¶
<pb:KR2k0044_WYG_196-19b>¶
　　(以為遺/蛻也)¶
　孫櫓(金華府志號南屏東陽人性穎異精岐黄五都/有單姓妻將産死三日心尚温櫓適過之一劑)¶
　　(而甦竟産一男又有人頭生瘤痒甚櫓曰此五瘤/之外名為虱瘤決破之果取出虱椀許遂痊著有)¶
　　(醫學大成活命訣/脉經採要等書)¶
國朝¶
　徐應顯(金華府志字子祐永康人業儒精醫術多所/全活晩年益精歴游公卿間貧寒以疾請葡)¶
　　(匐救之所著有醫方積驗御史牟雲/龍表其廬曰儒修相業年八十餘卒)¶
　　衢州府¶
<pb:KR2k0044_WYG_196-20a>¶
　宋¶
　張鬼靈(春渚紀聞三衢人其父使從里人學相墓術/忽自有悟見因以鬼靈為名蔡靖安世先墓)¶
　　(在富春白昇嶺其兄宏延鬼靈至墓下視之謂宏/曰此墓當出貴人然必待君家麥甕中飛出鵪鶆)¶
　　(為可賀也宏曰前日某家臥房米甕中忽有此異/方有野鳥入室之憂鬼靈曰此為克應也君家兄)¶
　　(弟有被魁薦者即是貴人/是秋安世果為國學魁選)¶
　余聽聲(夷堅志三衢余山人善相氣色又工聽器物/聲嘗至婺源邑士李熙仲家試其術使立户)¶
　　(外而自登廊上鼔梯執兩椎敲擊數四乃呼入問/之曰鼔有雙聲當應兩子弟喜慶事是歳淳熙十)¶
　　(三年及秋試/二子皆薦名)¶
<pb:KR2k0044_WYG_196-20b>¶
　祝不疑(春渚紀聞近世士大夫棊無出三衢祝不疑/之右者紹聖初不疑以計偕赴禮部至都為)¶
　　(里人拉至寺庭觀國手栱劉仲甫在焉衆請不疑/與仲甫就局始下三十餘子仲甫拱手曰敢問官)¶
　　(人姓氏鄉里衆以信州李子明對仲甫曰仲甫雖/不出國門聞衢州祝不疑先軰名品高著若審其)¶
　　(人則今日適有客集不獲終局當俟親詣行館盡/藝祗應也衆以實對仲甫再三嘆服曰名下無虛)¶
　　(士後雖數相訪竟不復以棋為言/蓋自知不敵恐貽國手之羞也)¶
　葉茂實(癸辛雜識三衢人造軟帳烟法以木作暖閣/高足其上以紙罩地為帳高七八尺於閣下)¶
　　(用椀數十貯油炷燈閉之宻室油氣透頂其輕且/逺與他煤絶異膠法甚竒中用紫礦當歸秦芁腦)¶
　　(麝畵燕支沒石子之𩔖蓋取其活膠/而不滿也故經久而色光不少渝)¶
<pb:KR2k0044_WYG_196-21a>¶
　元¶
　沈裕(楊維楨送沈裕序三衢沈生裕自其大父東臯/子代為墨以絶藝繼古聞人之稱故裕所𫝊若)¶
　　(有心法之秘者非/人之所能識也)¶
　顔輝(畵法年紀字秋月江山人善畵道釋人物匏翁/家藏集秋月畵鬼尤工筆法竒絶有八面生意)¶
　明¶
　朱暉(萬厯龍游縣志字徳明善天官家少從鄱陽趙/友欽學得其革象新書日夜研究業遂精胡大)¶
　　(海取金華暉獻平天下三䇿大海異之命領兵從/攻衢州所撰有三振顯異經子謙齋尤精卜筮以)¶
　　(術授方明明後以地/理聞所葬地多驗)¶
<pb:KR2k0044_WYG_196-21b>¶
　時儼(四友齋叢説字若思號晴川開化人以焦墨作/山水人物皆可觀衢州府志儼嘗自題云書法)¶
　　(即畵法也晦翁之秃筆禿而有致取妍則惑矣松/江何良俊稱新安汪海雲法近正而墨氣逺不及)¶
　　(儼他如蔣三松張平山輩俱/不堪供揩抹其見推服如此)¶
　伍子安(正徳江山縣志㓜通經史長邃於醫請者如/市皆不責報郡守張實薦為御醫所著有活)¶
　　(人寳鑑十卷學士宋濓志其墓孫/敬中尤能世其業療竒疾甚衆)¶
　虞謙(開化縣志號樵谷善琴嘗聽人讀大學聖經倚/而譜之作商調曰讀書聲其高弟汪一恒為續)¶
　　(中庸語孟之首篇/知音者竟賞之)¶
　徐暘(常山縣志字用輝邑之東山人自其先梅友翁/以醫名於宋至𤾉大顯善於脉理精窮㣲妙江)¶
<pb:KR2k0044_WYG_196-22a>¶
　　(山一少年每患陰雨骨疼暘診之曰隱毒深逺非/遺體即胎體也其人愕然不省歸詢其母蓋孕時)¶
　　(巨痏未全瘉也衆始神之又有徐氏婦患疾臥床/暘診之曰此千日病藥與否期滿則起後果如其)¶
　　(言/)¶
　余世規(萬厯龍游縣志善軒岐術凡經其藥石者罔/不獲效求者無貧富咸濟之衢州府志正統)¶
　　(間授本/學訓科)¶
　祝望(崇禎衢州府志號海鶴龍游人/善琴為浙操之師尤長於詩)¶
　　嚴州府¶
　唐¶
<pb:KR2k0044_WYG_196-22b>¶
　孫晤(聞竒録家於七里瀨善葬法尤妙相墳即知其/家貴賤貧富官禄人口數亦知穴中男女老少)¶
　　(因某病而卒兼精三竒時楊集統師收復睦州至/一巖下砦軍次忽一大石盤陊下楊占之曰此巖)¶
　　(上有二十五人㸃兵收之獲居民二十人還楊曰/合有二十五人何欠五人也民曰某等初聞大軍)¶
　　(將至遂與二十五人同避於此内一人孫晤善卜/到時立草舍畢有雙雉飛下孫曰軍至此矣宜徃)¶
　　(别處不然遭擒某等不順其言有信之者四人相/隨去矣楊曰得此人可師事之新定平後復在瀨)¶
　　(上/漁)¶
　五代¶
　方生(天中記錢元懿為新定時有士方生人號為龜/精常疏卜辭以貽元懿曰太乙接天河金華寳)¶
<pb:KR2k0044_WYG_196-23a>¶
　　(貝多君候六十六别處/下經過後皆如其言)¶
　元¶
　李康(續𢎞簡録字寧之桐廬/人書畵琴奕冠絶一時)¶
　林文耀(建徳縣志字絅齋㓜即工書筆法遒勁中年/失明臨池之興終不能忘乃剪紙為字勢飛)¶
　　(動若龍蛇㸃畫不差毫髪人驟見之初不辨其為/剪字也室人裝潢成軸易薪米以自給至今傳曰)¶
　　(林剪稱/絶技焉)¶
　明¶
　方叔和(嚴陵志字節之建徳人由儒醫授本府醫學/正科精醫兼讀儒書成化中陞授御醫𢎞治)¶
<pb:KR2k0044_WYG_196-23b>¶
　　(四年奉㫖視岐王疾屢受白金文綺之賜八年陳/乞歸田英國公張懋保國公朱永暨士大夫咸為)¶
　　(文以/贈)¶
　吳嘉言(萬厯嚴州府志分水人世以醫名盡得素難/等書𤣥妙授太醫院吏目有名譽禮部尚書)¶
　　(潘晟祭酒余有丁皆有贊贈所著有醫學統宗鍼/灸原樞等書行世子學易亦以醫名後授雷州吏)¶
　　(目/)¶
　仇鳳翔(建徳縣志字敬寰㓜習醫比壯通悟方脉諸/書尤善療小兒疾不用藥餌但視其經絡所)¶
　　(至以手摩按/令汗出立愈)¶
　余徳(遂安縣志字懋之精堪輿之學衢嚴之吉/兆多其裁定同時周儼亦以地理學齊名)¶
<pb:KR2k0044_WYG_196-24a>¶
　　温州府¶
　唐¶
　蔣直(太平廣記永嘉人天寳十二載直云郡城内有/白幕太守李江忽丁憂李欲歸江北蔣又云公)¶
　　(至縉雲郡却回當有一緋一緑一碧人來相推按/然終無事後果採訪使張愿着緋大理司直杜喬)¶
　　(着緑判官張璘着/碧來按遇赦而止)¶
　宋¶
　葉谷(春渚紀聞永嘉人作油烟墨/絶妙與潭州胡景純相上下)¶
　毛信卿(圖繪寳鑑失其名温州人放意詩酒畵竹自/給號篔山杭人得其片幅轉售於市輙争取)¶
<pb:KR2k0044_WYG_196-24b>¶
　　(之自言大竹畵形小竹/畵意得法於趙牧之)¶
　何生(癸辛雜識平陽縣八丈村人雖為傭而能談五/行有一士人以命來叩何云有孕方可免災問)¶
　　(弄璋耶弄瓦耶答曰也弄璋也弄瓦不/知為何等語而去後果孿生一男一女)¶
　劉拱辰子(萬厯温州府志永嘉人逸其名徽宗政和/問以方技至京師甚見寵幸封為純和處)¶
　　(士名其里/曰純和里)¶
　馬宋英(畵史㑹要温州人至錢塘遊淨慈寺寫古松/於壁題云磨殘一錠兩錠墨掃出千年萬年)¶
　　(樹月明烏鵲誤飛來踏枝不着空歸去丁大全丞/相賞其詩畵急命索之人忌其能悶不令出卒不)¶
　　(遇此成詩讖作/墨梅竹更妙)¶
<pb:KR2k0044_WYG_196-25a>¶
　釋仁(舊浙江通志永嘉人善畵一夕夣見龍四百條/自是益臻神妙每醉揮墨汁醒後乃補之人物)¶
　　(花鳥形/狀極肖)¶
　元¶
　王振鵬(畵法年紀字鵬梅永嘉人工山水畵史㑹要/官至漕運千户界畫極工緻仁宗春愛之賜)¶
　　(號孤雲處士道園學古録振鵬之學妙在界畫運/筆和墨毫分縷析左右髙下俯仰曲折方圓平直)¶
　　(曲盡其體而神氣飛動不為法拘/嘗為大明宫圖以獻世稱神品)¶
　陳時敏(溫州府志瑞安人號復心有智慧通經史嘗/玩後天圖及璇璣玉衡之説家設一石盆刻)¶
　　(周天度於上自構巧法占之仍於髙山平衍處鑿/竹為圭冬夏測景夜則仰觀星辰次舍雖遲留伏)¶
<pb:KR2k0044_WYG_196-25b>¶
　　(逆之難齊者推算皆晰時司天歴法頒行多不驗/閩浙間盡用其歴稱為温歴至正壬辰正月朔日)¶
　　(食榜示司天臺初食刻數時敏辨其差訛果如其/言後徴不起薦其友張洙應命洙以其法入臺局)¶
　　(正其舛誤臺/歴遂得其宜)¶
　陳相心(楊維楨拆字説贈陳相心永嘉人以折字/名於公卿間推原禍福考索成敗無不驗)¶
　陳宗山(両浙名賢録平陽人究心歴數遍遊江湖未/得其要及歸欲受業於陳時敏適時敏卒得)¶
　　(遺書研精覃思得不傳之妙於文字間時敏之徒/所推歴多有舛訛宗山校正之十數年言歴者皆)¶
　　(推宗山温州府志子子盛/亦以通知歴數授歴官)¶
　夏廸(書畵譜字簡伯温州/人工畵山水竹石)¶
<pb:KR2k0044_WYG_196-26a>¶
　明¶
　鄭希誠(瑞安縣志年十八入山遇異人與語授以果/老五星一帙為别自此意見旋發舉五星推)¶
　　(之輙驗求推者填門其法問人生辰即書所生之/七政四餘及千支化曜於盤上倒懸之仰觀至旬)¶
　　(月人之壽夭禍福窮通歴歴言之錙銖不爽嘗與/友對飲談及生命鄭曰明日我與汝各有官刑汝)¶
　　(更倍之其友素信鄭乃拉避寳香山寺鄭曰不可/避也第為之至期果有縣尉詣寺覔僧不至索得)¶
　　(二人怒以為僧侶各杖之友私念竒驗顧鄭而笑/尉怒倍杖之其占應率𩔖此卒後書不傳今所撰)¶
　　(占詞七十二張行世永樂中/汪庭訓效其術亦名取驗)¶
　謝廷循(萬厯温州府志永嘉人善繪永樂宣徳/間恩賚最優授錦衣衛千户尋陞指揮)¶
<pb:KR2k0044_WYG_196-26b>¶
　郭純(東里集永嘉人初名文通精繪事事太宗賜名/純擢營繕所丞洪熙初陞閣門使水東日記長)¶
　　(陵於畵最愛永嘉郭文通有言夏珪馬逺者輙斥/之曰是殘山剰水宋偏安之物也何取焉東海集)¶
　　(文通充内供奉宣廟嘗面促之畵不即執筆以死/怵之對曰苦書樂畵寧死不敢草草上為霽威)¶
　金子性(萬厯温州府志永嘉人其先世嘗遇異人授/以内消丸一方永樂六年取就内府藥院中)¶
　　(制丸以進授太醫院/未久賜鈔歸田養老)¶
　虞君平(樂清縣志其先永嘉人仕太醫院永樂初樂/清大疫君平藥之悉愈邑人徳之遂留居焉)¶
　　(子孫世/其家)¶
　包容(永嘉縣志善書畵工篆章萬歴間授中書舍人/張江陵當國雅愛重之一日以玊章相屬已鐫)¶
<pb:KR2k0044_WYG_196-27a>¶
　　(就促之急容怒磨/而返焉遂拂衣歸)¶
　周躔(樂清縣志為人沉静工奕永嘉小鮑技/絶天下獨稱其咄咄逼人乃心畏之)¶
　虞侊(温州府志永嘉人字君大工書真草篆隸無一/不臻其妙萬歴間朱宗伯之蕃考入儒士上等)¶
　　(凡宦遊於甌者無不禮重焉至今甌人善書/者必以為得虞家筆法云兄岱亦以善書名)¶
　　處州府¶
　宋¶
　王伋(括蒼彚記字肇卿一字孔彰其先汴人祖訥因/議王朴金雞歴有差衆排之貶居江西贛州伋)¶
　　(㓜務舉業再舉不利因棄家浪遊江湖愛龍泉山/水遂家於松源伋生而穎悟明菅郭地理之學納)¶
<pb:KR2k0044_WYG_196-27b>¶
　　(交於何管鮑張諸家為之卜葬隨有何太宰管樞/宻鮑制置張諫議者出卒後門人葉叔亮傳其所)¶
　　(著心經及問答語/録范純仁䟦之)¶
　劉夣求(陳亮贈術者劉夢求序括蒼劉夣求未嘗得/邵氏先天數而知人休咎説㝠昧中事如燭)¶
　　(照而面詰也或曰有術或曰是有神焉劉術行於/三衢今遂為衢人士大夫之過衢者以不問夣求)¶
　　(易卦/為恨)¶
　趙初暘(兩浙名賢録字必復縉雲人生而神異右掌/有雷使二紅字學道術能役使鬼神治疾無)¶
　　(不愈歳旱呼吸可致雷雨時令小兒伸掌書一雷/字握之開手則雷鳴兼能辟邪常賣雨於臨安市)¶
　　(墨汁咒符雨㸃皆黒/人皆稱為趙雷使)¶
<pb:KR2k0044_WYG_196-28a>¶
　毛梓孫(松陽縣志字守庸崇禎處州府志好軒岐術/受業於顧希武時御史吳叔潤病瘠環醫無)¶
　　(措梓孫以數劑瘥之程恩與病惡寒已易□梓孫/曰可生使掘穽寘火設纊令臥其上覆以重衾用)¶
　　(釡煮藥蒸之即起/人以神醫目之)¶
　陳言(括蒼彚記字無擇青田人敏悟絶人長於方脉/治病立效有不可捄者則預告以期晷無爽作)¶
　　(三因方論研窮受病之源用藥之等醫者宗之其/徒王碩為易簡并三論行世文獻通考言撰三因)¶
　　(極一方六卷三因者謂内因外因不内外因其/説出金匱要畧其所述方論徃徃皆古書也)¶
　元¶
　張夣庚(兩浙名賢録松陽人遇異人授易元末召居/將幕推歩有驗後復垂簾於市賣卜一日有)¶
<pb:KR2k0044_WYG_196-28b>¶
　　(葉姓者無子多娶妾求卜夣庚以詩二句授之曰/不是桃花貪結子更教人恨五更蜂持歸謂此老)¶
　　(風字且不識何談理數乎其人豢蜂數十筒一/旦蜂逸冐而收之忽集其面蟞而死人以為神)¶
　明¶
　陳伯光(劉基贈陳生序以醫名於括括故多良醫而/伯光為能世其祖父業傳有之曰醫不三世)¶
　　(不服其藥蓋其傳之也逺而試之也詳其可信而/無惑也宜矣伯光嘗曰三才一理治道無二天地)¶
　　(將病祲祥豫形人生將病氣色先徴病之將至其/幾乃萌防徴遏幾百病不生幾動形見力倍功半)¶
　　(知及此者其神人/乎予甚韙其言)¶
　祝定(崇禎處州府志字伯静麗水人以醫術鳴洪武/初授本府醫學提領轉正科註竇太師標幽賦)¶
<pb:KR2k0044_WYG_196-29a>¶
　　(醫學咸/宗之)¶
　陳徳顔(書畵譜松陽人善畵真宋濓贈傳神陳徳顔/序京都之間天下藝為之所萃至如徳顔者)¶
　　(什伯之中/僅一見焉)¶
　鄭孟純(兩浙名賢録麗水人多藝術尤精音律洪武/初詔州縣儒學以雅樂釋奠頒其成書於天)¶
　　(下時無知者孟純獨能按其音律以教諸生上/聞而嘉之詔入成均與冷謙等共定一代之樂)¶
　徐進(括蒼彚記字公藴縉雲人性機巧學丹青尤精/於寫神凡人一經目雖數十年後寫出逼真子)¶
　　(廸得/父術)¶
　吳金陵(括蒼彚記龍泉人字邦畿父遊太學生於金/陵學舍因名讀書過目輙成誦善畵鷹妙傳)¶
<pb:KR2k0044_WYG_196-29b>¶
　　(神尤長於琴所著有/畵鑑直指琴譜指南)¶
　周漢卿(名山藏松陽人以醫名括蒼蔣仲良為馬所/蹄睛突出如懸桃羣工曰絲絡既損法當眢)¶
　　(漢卿封以神膏越三日目如初華州陳明逺瞽十/年矣漢卿曰尚可鍼為之翻睛刮翳欻然辨五色)¶
　　(武城男子病胃痛不可忍奮擲乞死勿得漢卿納/藥其鼻竅中俄吐出赤蟲寸餘口眼咸具痛旋止)¶
　　(諸暨黄生背曲須杖行醫以風治之漢卿曰血澁/也為刺兩足崑崙穴頃之技杖去其神效如此)¶
　俞存熙(崇禎處州府志龍泉人能詩善畵山水師事/永嘉趙仕謙而筆趣過之永樂中召為金門)¶
　　(畵士未幾引疾還/子原澤亦善畵)¶
　聶瑩(括蒼彚記得湖州凌漢章針法針至病起雖厚/衣可按穴而定不以錢帛介意人爭迎致之)¶
<pb:KR2k0044_WYG_196-30a>¶
　呂文英(戒庵漫筆處州人孝宗朝畵士呂紀以翎毛/呂文英以人物一時皆被恩寵人呼文英為)¶
　　(小/呂)¶
　宋宗逺(崇禎處州府志縉雲人丰儀峭古多術能文/工畵山水筆格遒勁得烟巒之竒態為畵者)¶
　　(所/宗)¶
　項賢輔(兩浙名賢録龍泉人能詩工草書人有得其/書以易鹽者商計字酬之毎字酬鹽百斤遂)¶
　　(擅名一時/稱曰草賢)¶
　吳伯參(括蒼彚記精太素脉指/晰人修短禍福無勿驗)¶
　¶
<pb:KR2k0044_WYG_196-30b>¶
　¶
　¶
　¶
　¶
　¶
　¶
　¶
　浙江通志巻一百九十七¶
