# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.652489
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百十三
<pb:KR2k0044_WYG_213-1a>¶
欽定四庫全書¶
　浙江通志巷二百十三¶
　列女(十二/)¶
　　金華府¶
　　　武義縣¶
　宋¶
　劉滂妻湯氏(宋濂劉滂傳建炎中滂知建昌軍兵變/滂死妻湯氏侍姑側兵及身猶不去竟)¶
　　(遇/害)¶
<pb:KR2k0044_WYG_213-1b>¶
　鞏法妻楊氏(葉適楊夫人墓誌武義人嫁東平鞏法/鞏死夫人年二十六子長曰豐三歲幼)¶
　　(嶸始生鞏貧人謂夫人當奈何曰吾義寡鞏氏矣/復何顧二子稍長時婺有大儒吕公夫人告二子)¶
　　(曰爾學不成無庸歸也二子或經年不得見母既/而先後登進士第皆為時所知夫人卒年六十八)¶
　　(葬長/壽鄉)¶
　明¶
　徐氏二節(續文獻通考徐榮妻吳氏年十九適榮生/子甫三歲而榮死未㡬榮弟廣繼卒其妻)¶
　　(顔氏年二十七撫二孤妯娌一志奉姑/育子恪守婦節年踰六十洪武中旌門)¶
　程文盟妻王氏(正德武義縣志年二十六而夫殁父/母舅姑待其終制將改適之氏呼天)¶
<pb:KR2k0044_WYG_213-2a>¶
　　(誓曰我若改適日月西出事舅/姑撫孤子確守霜操洪武年旌)¶
　尤安谷妻王氏(萬厯金華府志嫁三年而安谷病且/革顧謂王氏曰吾嫡生二母俱老而)¶
　　(子幼汝能保養雖死無憾氏泣受命而安/谷卒奉姑教子終始一節洪武年旌門)¶
　徐信妻朱氏(王德武義縣志幼許字信信罹疾父母/意弗懌朱謂既與之約敢忌疾耶即歸)¶
　　(信未幾信卒時年二十三遺腹産子一曰文敏備/厯苦辛鞠而教之子亦以篤孝稱正德年旌表)¶
　徐逺之妻吳氏(萬厯金華府志年十九夫亡遺腹三/月誓志守節其父逼嫁之因引刀斷)¶
　　(髮又欲自經父懼而止撫育遺孤垂/四十年不出戸庭雖族人罕見其面)¶
　徐思泰妻沈氏(金華府志夫早亡無子咸勸再醮哭/曰嫁二夫犬豕不食吾餘也矢志苦)¶
<pb:KR2k0044_WYG_213-2b>¶
　　(守苫塊獨居即童/子不得入其室)¶
　邵文德妻程氏(舊浙江通志方許嫁夫有惡疾父母/謀改適程曰命也竟適之未期年夫)¶
　　(亡家貧無子閉閣紡績自食/年九十三卒事聞詔旌其門)¶
　徐賢妻吳氏(金華府志父溫無子贅賢同居未幾賢/亡吳年二十一無子夫家勸其更嫁吳)¶
　　(曰此輩利吾財耳盡散之苦守三十餘/年事父母孝養備至事聞旌曰節孝)¶
　余文秩妻鄭氏(武義縣志年十九夫亡無子以姪為/嗣家貧賣豆腐自給苦節四十餘年)¶
　王世名妻俞氏(陳堯言俞烈婦傳年十七歸世名世/名方飲父仇待時而發明年生子謂)¶
　　(俞曰此兒之寄非他人比善撫之命名宗禹居無/何斬其仇之頭祭其父投之官遂死之俞慟幾絶)¶
<pb:KR2k0044_WYG_213-3a>¶
　　(水漿不入口邑人韓生與世名故師弟而其媼又/俞所視為母也虞其死往慰之指其子曰王生遲)¶
　　(死六年為此一塊肉耳忍棄之耶俞憮然曰是誠/不可死然又不可不死乃稍就食置王生柩於卧)¶
　　(榻前飲食起居一稟如生時三年服闋乃料理其/家事集家人輩再拜别囑其子於韓媼絶粒而死)¶
　　(時宗禹五歲矣先是王生之死孝也直指上其事/議寢不行至俞死因并上其事報曰可建祠立坊)¶
　　(曰孝/烈)¶
　蔣烈婦(武義縣志徐伯康妻伯康不克家隳職業蔣/每泣諫貧至不能自存謀欲賣之婦泣謂曰)¶
　　(吾勤紡績足支歲月奚自鬻妻為不聽召媒成劵/舁輿至婦乃登樓從窗墜下而死縣令陳化撰文)¶
　　(祭其/墓)¶
<pb:KR2k0044_WYG_213-3b>¶
　劉雄九妻徐氏(金華府志年十九懐娠二月夫亡姑/令更適徐泣曰妾之不殉罪已多矣)¶
　　(奈何更適况有遺腹在乎遂至/母家生子撫之苦守四十餘年)¶
　陳花容妻鞏氏(武義縣志夫死伯叔逼令再嫁不從/重賄鞏父母許之肩輿將至遂密縫)¶
　　(其襟袵自衣至履無少罅隙閉/户自經事聞詔旌其門曰節烈)¶
　楊國瑞妻徐氏(金華府志年十九夫亡遺腹生女繼/母欲奪其志氏剪髮毁容以死拒之)¶
　　(崇禎十六年寇亂居民多挈家逃避氏聞之曰未/亡人待死之日久矣豈能從諸妯娌偷生乎遂自)¶
　　(經/死)¶
　朱男妻李氏(金華府志未嫁而夫患癩疾體腐穢不/可近其父請命於翁許令改嫁卜日將)¶
<pb:KR2k0044_WYG_213-4a>¶
　　(適他姓矣氏紿其父曰必别夫而後行比至誓/不復歸敬事其夫逾年而夫歿氏哀慟不食死)¶
　徐文仁妻張氏　何李安妻王氏　項浩妻徐氏¶
　徐景初妻葉氏　胡文讚妻徐氏　邵銓妻項氏¶
　楊相妻徐氏　　劉思妻徐氏　　張胡奕妻程氏¶
　徐繼洪妻王氏　李魚妻范氏¶
國朝¶
　徐文源妻邵氏(題旌冊年十七歸徐甫一月文源病/氏罄奩貲供湯藥三年文源卒先是)¶
　　(文源病劇時泣謂氏曰我死無子爾年少家貧無/倚當奈何氏曰君如不幸妾亦從君後耳及没氏)¶
<pb:KR2k0044_WYG_213-4b>¶
(㫖建親視含殮殮畢即投繯死雍正四年具題奉/    坊旌表)¶
　徐瑞蘭妻朱氏(題旌冊年十九歸徐二十三而寡遺/腹生子名鳳詔舅老而耄繼姑逼之)¶
　　(他適不從則裁其飲食磨折百端氏絶無怨色嘗/抱子而泣曰吾所不死者以夫僅此一綫耳守節)¶
(㫖建三十一年雍正九年具題奉/    坊旌表)¶
　何養復妻邵氏(題旌冊年二十六而寡事姑撫子守/節三十八年雍正十一年具題奉)¶
(㫖建坊旌/    表)¶
　蔣文逵妻翁氏(武義縣志順治三年婺尚未平氏避/亂深山為遊兵所執欲汙之不從行)¶
　　(三里許至施村墜/馬躍入塘中死)¶
<pb:KR2k0044_WYG_213-5a>¶
　倪世陛妻程氏(金華府志夫死年二十聞有欲强娶/之者奔赴母家號慟不食取針線密)¶
　　(縫裳衣次日聞輿至親持斧破其/輿投池水而死邑令申詳旌其閭)¶
　何李奴(武義縣志許配顧兆吉兆吉貧不能支父母/背盟强之别適氏涕泣跪諌不允且曰吾為)¶
　　(汝擇佳壻耳氏泣曰烈女不更二夫吾忍因貧而/背之乎遂閉户自經死是夜隨見夢於夫時年十)¶
　　(六/)¶
　徐氏三節(武義縣志湯氏徐世菊妻夫死年十九遺/腹生子學乾撫長娶劉氏年二十一生子)¶
　　(應序學乾死應序娶劉氏年二十/應序又死一門三寡䌟績度日)¶
　吳氏二節(武義縣志管氏吳世賢妻年二十五金氏/吳世傑妻年二十夫相繼亡上有老姑下)¶
<pb:KR2k0044_WYG_213-5b>¶
　　(有穉子二氏妯娌相依苦守/撫養事姑甘脆寒暑無間)¶
　周宗鼎妻朱氏(公舉事實名珍孃年二十五夫亡家/貧鬻奩具殯葬撫二子光照光煥皆)¶
　　(為諸生厯今三十/五載年五十九)¶
　倪士佳妻葉氏(公舉事實年十八歸倪生子甫週夫/卒氏年二十二即為夫營葬虚其右)¶
　　(以示同穴教子如嚴師守節至八十歲臨/歿猶兢兢以守家法勤耕讀訓其子孫云)¶
　湯思學妻徐氏　徐崇勲妻鍾氏　楊起震妻邵氏¶
　徐學粹妻朱氏　王之藩妻徐氏　倪世佳妻王氏¶
　何嘉猷妻徐氏　陳福綏妻孫氏　顧愈妻應氏¶
<pb:KR2k0044_WYG_213-6a>¶
　湯徵伊妻陳氏　徐學勤妻王氏　邵日寅妻栁氏¶
　徐應祥妻蔣氏　徐光國妻何氏　王家仁妻孫氏¶
　周思敬妻吳氏　徐應能妻王氏　徐琥妻陳氏¶
　蔣子輝妻徐氏　胡唯義妻王氏¶
　　　浦江縣¶
　宋¶
　凌楠妻何氏(浦陽人物記名道融字處和諸暨人善/讀書鼓琴年十九歸楠一年而楠亡遺)¶
　　(腹産一子曰堅晝夜教以學俾從陳亮游及堅能/與薦書以姓名自見於諸君子間喜曰吾之不死)¶
<pb:KR2k0044_WYG_213-6b>¶
　　(待汝者欲持以見汝父於地下耳/汝益勉之紹熙元年卒年五十一)¶
　元¶
　戴銘妻倪氏(浦陽人物記名宜弟縣之興賢鄉人年/二十為同里戴銘妻三十而銘亡生二)¶
　　(子泳洽甚幼銘家故貧氏上下無所倚托米鹽日/以不給乃飲泣就麻枲夜分燈屢涸猶㷀㷀在機)¶
　　(杼間厯三十年始能葬舅姑父母及夫/之喪教其子成人又二十一年而終)¶
　明¶
　鄭洪妻石氏(金華賢逹傳洪為内藏庫提㸃以累死/妻石氏例當配絶粒者十日人勸之泣)¶
　　(曰吾為義門婦今夫既死何以生為遂/縊而死太祖聞而嘆曰真義門婦也)¶
<pb:KR2k0044_WYG_213-7a>¶
　鄭瀛妻黄氏(宋濂鄭節婦傳名琇字守貞歸瀛字仲/容年甫二十明年仲容髀患疽流注肌)¶
　　(竅間一潰一興守貞扶掖卧起附膏於紙而更敷/之雖甚乆無怠意又六年仲容歿守貞自矢不再)¶
　　(適屢有撼之者不少動寒燈孤幌澹然自安命/從子柎為後及見柎授室生二子始受其養)¶
　陳氏三節(浦陽續人物記毛氏陳彦雲妻彦雲卒於/金陵子厚在襁褓毛矢志堅守撫厚長成)¶
　　(娶張氏女生子現甫彌月而厚復亡張時年十七/姑婦相依撫現成人現娶董女未幾又没董始姙)¶
　　(五月後舉男遂以遺腹名之家計蕭然紡績度日/遺腹十歲患瘋痺五載偃牀褥董焚香告天願降)¶
　　(罰己身以贖此子遺腹忽然步履如常董麄曉翰/墨口授孝經教之書家計日窘代人充糧役計月)¶
　　(取直為膳養資時二尹朱某憐其事/為娶黄女配之夫婦盡孝生四子)¶
<pb:KR2k0044_WYG_213-7b>¶
　魏氏二節(方孝孺魏節婦傳趙氏名第寧海人歸浦/江魏順之生二女而順之卒婦年二十四)¶
　　(以猶子校為嗣誓不他適其兄憐之潛受同邑婁/氏聘强迎之歸婦堅不為動校甫七歲教養成立)¶
　　(娶同邑應氏生男女各二而校亦早世應年二十/九兢業惕勵無毫髮増損於前人人皆以為善繼)¶
　　(志/)¶
　孫廷佐妻潘氏(浦陽續人物記嫁逾年夫病劇謂曰/吾死奈爾年少何氏泣誓從死削竹)¶
　　(牌數寸刻死節二字夫亡水漿不入口家人云夫/無子遺爾死誰為祭奠强執喪三年父欲奪其志)¶
　　(氏即入房自經人趨解/之已死竹牌猶握在手)¶
　張應華妻陳氏(浦陽續人物志名卯應華貧賣薪自/給氏每典衣以供甘㫖甫一年應華)¶
<pb:KR2k0044_WYG_213-8a>¶
　　(從軍戰亡氏屢闔門自經小姑同處屢解之服除/父母私與舅姑議更嫁小姑以告氏曰吾嫁自有)¶
　　(處應在後門耳小姑不喻其意及娶者舁輿至氏/潛徃後門投池中死池素濁自後水清人以為異)¶
　倪子材妻錢氏(萬厯金華府志名妙淑年十九適子/材逾年而子材卒欲縊以殉眾止之)¶
　　(越五月生子里有慕其容德欲娶之者/錢剪髪以絶之孀居六十餘年始終)¶
　樓氏三節(浦江縣志樓恩妻陳氏歸四年生子秩而/恩歿食貧撫孤長娶張氏生一子秩又歿)¶
　　(張年二十三矢志與姑相依為命壽五十七先陳/歿又恩之從弟臺妻趙氏年十九孀守八十餘歲)¶
　　(卒/)¶
　張應桂妻鄭氏(金華府志嫁逾年應桂因痘劇語氏/曰爾年少必不可守氏即剔一目以)¶
<pb:KR2k0044_WYG_213-8b>¶
　　(見志應桂卒將舉喪浦俗凡欲再醮者不送夫喪/家人匿不以聞氏覺奔赴二里許隔溪望見欲投)¶
　　(水死婢强扶之始渡後遺腹生女亡繼叔/子為嗣又亡而氏守節不渝萬厯年旌)¶
　張明經妻潘氏(金華府志年二十二而寡抱孤績絍/供舅姑菽水者二十八年姑死撫棺)¶
　　(慟絶復蘇詔子若婦曰愧不能終養汝/祖汝其善承吾志言畢遂卒年五十)¶
　樓如春妻張氏(舊浙江通志性至孝母病割股為餌/侍湯藥不解帶者五閲月年二十夫)¶
　　(亡子纔襁褓氏守節四十餘載教/子及孫年至七十一卒旌曰節孝)¶
　周思諒妻吳氏　戴壇妻張氏　　張子潚妻樓氏¶
　樓瑛妻于氏　　樓孟華妻陳氏　鄭崇崶妻張氏¶
<pb:KR2k0044_WYG_213-9a>¶
　張元京妻鄭氏　張元本妻周氏　張元政妻方氏¶
　石子信妻朱氏　傅豹妻鄭氏　　傅宗清妻朱氏¶
　金宗貴妻蔡氏　傅思厚妻張氏　徐廷康妻樓氏¶
　鍾廷彬妻張氏¶
國朝¶
　凌孟順妻鄭氏(舊浙江通志年十九夫亡遺娠生子/元輅紡績教之年五十餘卒邑令上)¶
(㫖建其事具題奉/    坊旌表)¶
　吳明燧妻陳氏(金華府志嫁二載明燧病彌留時呼/氏曰爾年少可任爾意氏截髮誓不)¶
<pb:KR2k0044_WYG_213-9b>¶
　　(獨生刲股以進明燧竟亡氏欲以身殉鄰嫗慰之/曰子甫週耳將誰托氏乃忍死撫孤家人覬覦遺)¶
(㫖建業氏力持終不能奪康熙十二年奉/    坊旌表)¶
　張德冠妻鄭氏(題旌冊康熙甲寅夫死於賊氏時年/二十七痛不欲生以舅姑年老子女)¶
　　(俱幼乃止孝養撫育白首完/貞康熙五十一年具題奉)¶
(㫖建坊旌/    表)¶
　張以琳妻朱氏(題旌冊年二十六夫亡長子守潮二/歲次守擇遺腹也夫弟以瓏夫婦繼)¶
　　(歿遺孤二人氏以一身兼撫子姪俾俱成立/又能勤儉銖積家業倍増守節二十六年)¶
　金階妻張氏(題旌冊年二十七而寡無子欲自殉舅/姑為立嗣乃恩勤撫育長為諸生事舅)¶
<pb:KR2k0044_WYG_213-10a>¶
　　(姑以孝守節四十年題以上/二氏俱雍正十年具  奉)¶
(㫖建坊旌/    表)¶
　倪仁祜妻朱氏　倪仁禴妻張氏　張德嗣妻鄭氏¶
　　　湯溪縣¶
　明¶
　張君㑹妻鄭氏(萬厯金華府志年二十三而君會卒/當元季兵革擾攘備厯艱險克全節)¶
　　(義年八十餘終太/史蘇伯衡傳其事)¶
　江彦傑妻周氏(萬厯金華府志年二十四而夫卒父/母欲奪其志引刀自誓曰與其失節)¶
<pb:KR2k0044_WYG_213-10b>¶
　　(而生毋寧全義而死乃止/卒年六十八成化年旌表)¶
　胡宗寧妻洪氏(萬厯金華府志少寡撫孤勤儉事姑/孝年七十餘終從子胡彦莊妻章氏)¶
　　(亦早寡家人欲嫁之章曰妾不能效阿婆守節而/更適他人何以見夫於地下備厯艱辛終以節著)¶
　諸可素妻胡氏(湯溪縣志許字可素可素癩辭婚氏/泣請曰既已納采問名無别醮之理)¶
　　(父不忍違其志遂嫁之數月疾益篤服事匪懈一/日可素紿之出而自經氏不勝哀毁願以身殉者)¶
　　(數四為妯娌所救遂盡剪其髪貯以小盒封/付乃父曰誓不變志忝我所生年七十餘卒)¶
　祝宗表妻胡氏(萬厯金華府志年二十二而寡有富/室欲娶之氏以死自誓㷀㷀孑立躬)¶
　　(勤蠶績自給年六十餘鄉里欲上其事/胡曰婦人守節分内事耳衆論韙之)¶
<pb:KR2k0044_WYG_213-11a>¶
　江顯妻翁氏(萬厯金華府志顯尹江寧病卒氏年二/十五子大有在襁褓扶柩歸葬貧撫遺)¶
　　(孤叔欲奪其志氏厲聲曰吾身可死/夫之清白不可玷也有司旌其門)¶
　章以傑妻劉氏(舊浙江通志早寡㑹姑亡鄰居失火/氏撫柩長號俄而反風滅火時有栝)¶
　　(冦入其鄉聞其節孝/不加剽掠郡縣旌焉)¶
　伍氏二節(金華府志洪氏伍福妻年二十五夫亡撫/遺孤鳳娶妻李氏年十八生子纔百日鳳)¶
　　(又亡姑媳形影/相依終身不二)¶
　朱氏二節(湯溪縣志應氏朱某妻年二十二夫死守/節子袍妻應氏年十九亦孀居時稱栢舟)¶
　　(雙/節)¶
<pb:KR2k0044_WYG_213-11b>¶
　胡維妻劉氏　　戴士嶟妻祝氏　朱德剛妻楊氏¶
　洪瑚妻楊氏　　張良璧妻陳氏　張良琬妻洪氏¶
　胡邦憲妻洪氏　章三保妻錢氏　張應烜妻范氏¶
　劉孟英妻邵氏　胡萬全妻金氏　張思仁妻葉氏¶
　范唐賢妻洪氏　陸可謙妻胡氏　胡良忠妻陳氏¶
　洪仲鏡妻范氏　范正雅妻章氏　范良翰妻華氏¶
國朝¶
　李大榦妻程氏(舊浙江通志年二十二孀居厯四十/餘年康熙十二年具題奉)¶
<pb:KR2k0044_WYG_213-12a>¶
(㫖建坊旌/    表)¶
　胡岳鍾妻鄭氏(題旌册年二十五夫亡矢志靡他躬/織絍以事舅姑撫孤子足不踰閾)¶
　章在中妻陳氏(題旌册年二十七夫亡事舅姑撫遺/孤白首一節  以上二氏俱雍正六)¶
(㫖建年具題奉/    坊旌表)¶
　胡茂先妻盛氏(題旌册年二十夫亡遺一子親屬勸/之改適剪髪𠢐面觸牆隕地幸老婢)¶
(㫖建救甦牆跡猶存守節四十四年雍正十一年具題奉/    坊旌表)¶
　張鼎立妻趙氏(題旌册年二十一而寡立姪鴻緒為子/守節三十四年雍正十三年具題候旌)¶
　鄭宗元妻祝氏(湯溪縣志有姿色順治丙戌夫婦避/難邵家源遇兵掠氏宗元尾其後行)¶
<pb:KR2k0044_WYG_213-12b>¶
　　(至一巖下有深潭氏投入潭/中宗元亦急救之相抱而死)¶
　胡朝鈇妻豐氏　洪有思妻胡氏　　洪士遇妻黎氏¶
　胡廷試妻陳氏　胡允讓妻章氏　　陳獻竒妻虞氏¶
　范仲韜妻胡氏　胡景鴻妻王氏　　胡允端妻王氏¶
　陳明昌妻吳氏　洪廷才妻胡氏　　洪鼎圖妻汪氏¶
　張源聞妻金氏　胡如芳妻魏氏　　潘起光妻章氏¶
　陳以禄妻張氏　范嶠妻胡氏　　　伍琰妻伊氏¶
　魏良慶妻徐氏　祝遇奇妻胡氏¶
<pb:KR2k0044_WYG_213-13a>¶
　　衢州府¶
　　　西安縣¶
　元¶
　沈忠顯妻孫氏(𢎞治衢州府志居衢城北隅夫為百/戸大德間從征雲南陣亡氏盡禮追)¶
　　(逺家貧子女俱幼躬紡績貿粟/訓子讀書既長襲職封恭人旌)¶
　祝氏二節(衢州府志祝寄生妻陳氏西安人元末紅/巾賊亂氏孀居年二十四被掠不屈辱賊)¶
　　(割其兩乳殞絶時彷彿聞人語曰嚼菖蒲飲澗水/可愈如言果獲安年七十三而殁媳吳氏年二十)¶
　　(八守志壽九十/二歲兩世完節)¶
<pb:KR2k0044_WYG_213-13b>¶
　明¶
　陳彦文妻龔氏(𢎞治衢州府志西安人年二十一生/子文幾週歲夫亡痛哭二日不食姑)¶
　　(曰死生有命汝能善養吾育吾孫無愧婦道/足矣龔即節哀奉舅姑素服澹如誓不再適)¶
　徐思誠妻鄭氏(宋濂徐貞婦傳名妙靜舅歿思誠出/卜藏地舟覆溺死婦葬舅與夫養姑)¶
　　(撫二子謙貞俾從醇儒學雖寒燈涼幌人不能堪/婦處之裕如父母及諸姊憫其年少欲使更醮婦)¶
　　(曰吾夫固亡有二子在脱無子姑老義亦不忍去/即引刀斷髻以誓聞者懼不敢撼二子成立謙為)¶
　　(瀧水丞洪武三/年旌表其門)¶
　夏顯七妻蔣氏(續文獻通考夫亡時年二十二子在/襁褓值元末兵亂備嘗艱險誓不改)¶
<pb:KR2k0044_WYG_213-14a>¶
　　(節洪武中/旌其門)¶
　楊智二妻陳氏(𢎞治衢州府志年踰二十夫亡父母/欲强嫁之氏以死自誓孝養舅姑)¶
　　(謹按衢州府志據楊/氏譜作楊志逹妻)¶
　海仕倫妻方氏(𢎞治衢州府志年二十三夫亡誓不/再適孝養翁姑撫幼子成人孀居四)¶
　　(十/年)¶
　楊鍈妻胡氏(嘉靖衢州府志鍈客死於閩氏年二十/四或勸其再醮氏以刀斷髮家貧紡績)¶
　　(事姑後年至八十五/卒廵按奏旌其門)¶
　何克讓妻徐氏(嘉靖衢州府志年二十二而寡子幼/氏善事舅姑嘗割股和藥姑疾遂愈)¶
<pb:KR2k0044_WYG_213-14b>¶
　　(年八十/六卒)¶
　張廷濟妻黄氏(嘉靖衢州府志年二十二夫亡無子/墓旁被火氏獨守廬墓至七十歲終)¶
　黄貞女(兩浙名賢録名玉瑩許聘周天寵未嫁而天/寵病瘵黄知必不起堅求侍疾父母不能强)¶
　　(命之往夫一睹氏目遂瞑氏時年十九慟哭盡哀/送葬途有高壑將投之侍婢夾持而免自是每袖)¶
　　(一繩以誓必死悉散衣飾於妯娌姊妹惟圖天/寵像朝夕哭奠如初喪數年嘔血死年二十六)¶
　舒昌妻吳氏(嘉靖衢州府志年二十夫亡遺腹一女/勵志守節卒年八十六行輩四人俱年)¶
　　(少守節由/氏化之也)¶
　劉璁妻鄭氏(西安縣志年二十夫亡父母憐其年幼/家貧諷令他適鄭遂與父母絶甘紡績)¶
<pb:KR2k0044_WYG_213-15a>¶
　　(以撫遺孤守節/七十九嵗終)¶
　胡彦清妻王氏(嘉靖衢州府志年二十五夫亡姑使/他適氏不從年七十六卒常折梅花)¶
　　(二枝揷夫靈前逾月結/實數顆人謂節操所感)¶
　朱正妻葉氏(嘉靖衢州府志正有惡疾氏事之不少/懈年二十正亡家貧無子守節五十餘)¶
　　(年/卒)¶
　方銓妻沈氏(嘉靖衢州府志年十七夫亡/家極貧無子守節五十餘年)¶
　杜應驌妻徐氏(衢州府志年十七而嫁未及期而夫/亡斷髮為誓事孀姑四十六年姑死)¶
　　(氏/卒)¶
<pb:KR2k0044_WYG_213-15b>¶
　黄金娘(崇禎衢州府志黄良之女許配王子智子智/亡金娘請於父母徃王氏成服服除有富民)¶
　　(胡姓欲聘為子婦母勸之/不從守節五十餘年卒)¶
　孔聞勉妻徐氏(西安縣志夫疾侍奉湯藥衣不解帶/者三年兼事舅姑親操井臼夫亡發)¶
　　(引逾七日赴井而死貼體衣裳密縫緘綫/已被旌萬厯間督府委官祭奠立石於墓)¶
　徐和妻吳氏(崇禎衢州府志和亡氏年十八遺腹生/子家貧或勸其改嫁不從後撫孤成立)¶
　　(詔旌/其門)¶
　吳氏二節(舊浙江通志吳銓妻桂氏銓亡桂矢志守/貞育子孟杰亦早卒妻黄氏與姑共矢氷)¶
　　(蘗紡績/自給)¶
<pb:KR2k0044_WYG_213-16a>¶
　鄭氏二節(舊浙江通志鄭樟妻杜氏夫亡守節子/烓娶毛氏烓沒毛氏與姑矢志同守)¶
　葉氏二節(崇禎衢州府志張氏葉十二妻十二死氏/年十八遺腹生女父母欲嫁之不從立從)¶
　　(子良桂為嗣娶鄭氏良桂亦亡鄭守節與姑/俱以壽終葉族為二氏立祠置祀田致祭)¶
　孫氏二節(崇禎衢州府志鄭氏孫正記妻年二十二/正記亡子枝美娶葉氏年二十七枝美亡)¶
　　(婦姑俱/以節著)¶
　葉元㑹妻陳氏(崇禎衢州府志元㑹死孝/事舅姑舅姑卒氏縊而死)¶
　楊仲然妻鄭氏(舊浙江通志嫁半載夫亡無子事翁/姑孝撫叔子為嗣孀居五十三年)¶
　　(謹按西安縣/志作楊仲熊)¶
<pb:KR2k0044_WYG_213-16b>¶
　徐氏三節(衢州府志葉氏徐良斌妻年二十八夫亡/守節五十五年子應衢娶鄭氏年二十應)¶
　　(衢亦亡親族逼之改嫁鄭㩦子大成居母家守節/五十二年大成亦娶鄭氏大成亡鄭年三十事姑)¶
　　(訓子卒年/五十三)¶
　胡可及妻徐氏(舊浙江通志年二十四夫亡撫孤成/立事繼姑尤謹姑病籲天願減已壽)¶
　　(以愈姑疾隣火及廬烈熖遽返人謂苦節所感年/七十一而卒建坊旌表又胡可宗妻鄒氏年十九)¶
　　(夫亡守節五十餘/年有司旌其苦節)¶
　王招娘(衢州府志守備王英女年方及笄明/末兵至懼爲所汚赴余氏祠池中死)¶
　鄭道翼妻方氏(衢州府志明末為亂兵所獲氏乗間/赴河而死又馬氏葉應愷妻亂卒將)¶
<pb:KR2k0044_WYG_213-17a>¶
　　(犯之氏大罵從樓上赴池死劉氏程國駿妻兵入/其家氏恐辱以簪珥散擲之乗間投井死周氏程)¶
　　(四妻為卒所/掠亦投井死)¶
　陳景山妻鄭氏　陳餘旦妻孔氏　徐孔晟妻余氏¶
　徐愔妻程氏　　孔彦纁妻鄒氏　徐旻妻王氏¶
　徐泰妻葉氏　　沈浹妻劉氏　　王文光妻胡氏¶
　鄭孔謨妻王氏　鄭廷璘妻石氏　葉九功妻徐氏¶
　王家傳妻楊氏　王良材妻葉氏　余璧妻朱氏¶
　潘孔德妻劉氏　杜永恭妻徐氏　杜瑀卿妻鄭氏¶
<pb:KR2k0044_WYG_213-17b>¶
　翁義寳妻王氏¶
國朝¶
　鄭道貫妻酆氏(衢州府志順治丙戍道貫為遊兵所/刃氏年二十二兵欲擕之去氏以頭)¶
　　(觸柱血噴面佯死卒乃已氏尋夫屍以床褥裹之/哭守於傍三日乃得殯家貧事舅姑無缺職守節)¶
(㫖建五十餘年康熙二十四年奉/    坊旌表)¶
　劉一鍾妻吕氏(題旌册夫亡事孀姑孝姑年九十雙/目瞽氏朝夕以舌䑛之目復明撫孤)¶
　　(子家貧不能從師口授詩書俾得成立雍正三年/具題奉)¶
(㫖建坊旌/    表)¶
<pb:KR2k0044_WYG_213-18a>¶
　駱玉獅妻祝氏(題旌冊年二十四而寡有不諒其志/者遂號泣曰吾上不得盡婦道下不)¶
　　(得盡母慈不若一死以謝亡人遂破額仆地以求/自盡人言頓息於是孝養舅姑喪葬盡禮撫育遺)¶
(㫖建孤克成家業守節四十三年雍正十一年具題奉/    坊旌表)¶
　孔尚朝妻葉氏(舊浙江通志聖裔孔衍禎之母年十/九夫歿事舅與繼姑備盡婦道鞠育)¶
(皇恩藐孤朂以祖德至今前承宗祧上荷/    皆母以一身慈節開之)¶
　周良俊妻李氏(舊浙江通志年二十夫亡叔欲奪其/志遂斷一指以示無二家貧甚炊烟)¶
　　(常不舉鍼紉餬口已食糠餅而勉致甘㫖以奉/姑次子召筮仕鳯縣氏得受封年七十二而終)¶
　孔貞澄妻葉氏(西安縣志夫亡年二十翁姑垂白生/子彌月百計支持養老字孤甲寅避)¶
<pb:KR2k0044_WYG_213-18b>¶
　　(亂竄身草莽林棲穴處以草芽木甲充食/事定歸里結茅以蔽風雨卒年六十七)¶
　余光傑妻吳氏(西安縣志夫亡氏年二十三生三子/方鼎革時氏㩦子奉姑匿敝樓複屋)¶
　　(上為卒窺見懼辱遽觸樓下死卒去乆之甦竟折/一臂家貧辛苦拮据僅給姑與子饘粥而已常竟)¶
　　(日不食晚年三子/成立年五十一卒)¶
　呉氏二節(衢州府志余氏吳一尊妻年二十六夫亡/守節六十年子時初娶陳氏亦殀陳年二)¶
　　(十三遺腹生子憲家貧事姑/訓子以節孝稱年七十二卒)¶
　余尚諤妻鄭氏(西安縣志夫亡氏年十九遺孤三齡/斷髮自矢事姑撫幼辛勤備至臨殁)¶
　　(戒其子不得舉佛事/廢喪禮尤閨閫所難)¶
<pb:KR2k0044_WYG_213-19a>¶
　鄭榮組妻徐氏(衢州府志榮祖父為族弟所擊榮組/徃救之遂死其冬榮組父亦死明年)¶
　　(氏子五元七元遇其人於途嚙之墮其鼻其人控/於縣縣逮五元兄弟氏詣縣訴之署令不省氏觸)¶
　　(石碑而死時康熙戊辰六月也典史為置槥露置/於城西鐵塔下乙亥春知縣陳鵬年賣地備禮以)¶
　　(葬復建孝烈祠/於墓傍以祀之)¶
　鄭文顯妻徐氏(西安縣志夫亡氏年十九家無期功/之親以隻身事祖姑及姑三世孀居)¶
　　(一堂奉養盡瘁訓子嚴/毅有法年八十二而殁)¶
　徐學詩妻余氏(西安縣志學詩家貧與氏依苫茅咽/糠秕度日康熙乙亥迫於逋負值歲)¶
　　(暮惶急自經死氏撫屍一慟為薄置殯具藁葬訖/即闔門自縊於夫死處距夫死恰一日時年三十)¶
<pb:KR2k0044_WYG_213-19b>¶
　杜斌妻徐氏(衢州府志年二十餘夫疾割股者再夫/死孝事舅姑舅姑殁氏哭泣喪明卒)¶
　方應璁妻徐氏(西安縣志夫亡氏年二十七二子幼/家貧紡績度日洎子長擇配既成禮)¶
　　(曰可報亡者於地/下矣一慟遂絶)¶
　徐敦一妻王氏(西安縣志年十九夫亡遺孤殤繼夫/弟敦三子又殀老而益貧雖虀鹽不)¶
　　(自/給)¶
　左秀方妻龔氏　鄭元霖妻王氏　鄭維藩妻梁氏¶
　徐應科妻張氏　吳國祥妻葉氏　吳應先妻葉氏¶
　鄭鴻翼妻葉氏　鄒兆鵬妻鄭氏　余應震妻吳氏¶
<pb:KR2k0044_WYG_213-20a>¶
　徐應金妻鄭氏　范維鼎妻徐氏　葉九馥妻徐氏¶
　楊在鎬妻鄭氏　葉文豹妻黄氏　孫天錫妻孔氏¶
　王大厦妻蔡氏　徐元造妻張氏　鄒邦鎮妻陸氏¶
　葉時璠妻鄭氏　鄭鍾璟妻陳氏　余和中妻鄭氏¶
　余兆賢妻徐氏　張于翼妻劉氏　徐可敬妻程氏¶
　留𢎞道妻徐氏　吳學儀妻鄭氏　吾某妻余氏¶
　陳尚珧妻梁氏　葉鍾穎妻黄氏　葉景富妻鄭氏¶
　葉上喬妻吳氏　葉時増妻黄氏　程國定妻王氏¶
<pb:KR2k0044_WYG_213-20b>¶
　鄭升亨妻方氏　鄭新鼎妻魏氏　尹永八妻倪氏¶
　邵尚仁妻黄氏　胡國采妻祝氏　范維暹妻鄭氏¶
　胡永錫妻黄氏　胡崇德妻杜氏　胡永忠妻王氏¶
　余兆登妻徐氏　留大倫妻徐氏　張義峻妻徐氏¶
　鄭中銈妻徐氏　吳天貴妻嚴氏　葉嘉猷妻徐氏¶
　潘瑢妻陳氏　　江應麟妻鄭氏　吳學廣妻李氏¶
　吳學政妻鄭氏　徐鍾韑妻李氏　余亨泰妻鄭氏¶
　葉某妻鄒氏¶
<pb:KR2k0044_WYG_213-21a>¶
　　　龍游縣¶
　宋¶
　劉愚妻徐氏(宋史隠逸傳龍游人在家時其母將以/嫁姑子之富者徐泣曰為富人妻不願)¶
　　(也遂歸於愚居破屋中一事機杼愚嘗懐白金歸/徐怒曰我以子為賢而若是亟具歸愚出書以示)¶
　　(束脩得也乃已/有梁鴻之風焉)¶
　元¶
　何烈婦(草木子至正間衢州䧟龍游有一大家婦何/氏為兵所掠裂帛題一詩云江靜從教沉弱)¶
　　(質月明誰與弔孤魂只愁父母難相見/願與來生作子孫書畢即投於江而死)¶
<pb:KR2k0044_WYG_213-21b>¶
　明¶
　夏氏三節(明一統志夏應保妻王氏文達妻袁氏文/質妻邵氏俱青年喪夫相繼守節厯元末)¶
　　(亂離中無少玷缺洪武初/旌其門為夏氏三節婦)¶
　夏道順妻黄氏(𢎞治衢州府志嫁未期道順出為商/越三年病歸卒宗人利其産將奪其)¶
　　(志矢死靡他/守節沒齒)¶
　勞載是妻董氏(續文獻通考字貴珍年二十適勞未/三月而載是卒服闋姑憐其少無子)¶
　　(勸改適貴珍剪髮自誓姑不/復强孀居三十七年詔旌之)¶
　葉延慶妻周氏(𢎞治衢州府志名菊娘年十八嫁延/慶甫一載延慶客死菊娘守志始終)¶
<pb:KR2k0044_WYG_213-22a>¶
　　(一節事/聞旌表)¶
　陸奎妻杜氏(嘉靖衢州府志年二十三夫亡家人强/其再適因剪髪示志年八十五卒事聞)¶
　　(旌/表)¶
　徐蓮姑(萬厯龍游縣志許字方鍾鍾流落死於外蓮/姑聞之即縞素舉哀力請歸方舅姑難之時)¶
　　(杜謙求為配姑哀慟斷髮欲自刃以救免謙他日/給公家帖來脇姑大罵裂其文後度不免佯許入)¶
　　(具膏沐人不為備乃閉戸更衣自經死/時年二十八嘉靖中詔立貞烈祠祀之)¶
　余克量妻徐氏(萬厯龍游縣志克量死有娠三月家/人投藥墮其胎徐大慟歸母家母家)¶
　　(貧復慮為所奪因蓬首垢面/扃一室獨居避人卒獲全節)¶
<pb:KR2k0044_WYG_213-22b>¶
　余乆齡妻徐氏(嘉靖衢州府志名儀姑年十八嫁乆/齡越歲生子甫七日久齡亡族人欲)¶
　　(奪其志不從乃以子歸母家/俟子成立而還年六十卒)¶
　葉饒宗妻傅氏(萬厯龍游縣志年二十三而饒宗死/遺二孤人利其嫁為議婚乃斷髪持)¶
　　(兒慟曰是覆葉宗必欲吾嫁有/如此髮議者慚而退守節終老)¶
　祝公亷妻吕氏(萬厯龍游縣志名菊姑公廉父以里/胥輸賦死南京公廉亦尋卒氏年十)¶
　　(九有遺腹三月乃貨簪珥至喪/所扶柩歸孝事其姑克家昌後)¶
　陸榮妻勞氏(錢德洪陸節婦傳名葵年二十歸陸八/年而夫亡時子順中在姙哀頓屢絶先)¶
　　(是生子皆不育及生順中憂不彌月病鬰成瘕常/指誓曰吾身視此子為存殁比長病亦漸間欲延)¶
<pb:KR2k0044_WYG_213-23a>¶
　　(徐右山為順中師人曰行峻難近對曰嚴師所/以尊道也延徐數年不就他塾卒年五十有六)¶
　項永實妻呉氏(萬厯龍游縣志永實容死嶺南吳聞/抓地哭十指流血夫喪歸誓欲殉家)¶
　　(人共守之少怠即沐浴服斬衰内/外衣手自聨綴自經死年二十四)¶
　尹泗妻王氏(萬厯龍游縣志泗病經歳日事湯藥火/撲傷左目泗垂絶數顧王不能舍氏泣)¶
　　(曰君其欲妾同死耶妾不即死欲具君後事耳/因自經於榻後先是泗兄濬妻吳氏亦以節旌)¶
　何氏二節(萬厯龍游縣志王氏何克譽妻歸一年譽/卒隨自經衆救得免譽弟克興妻葉氏年)¶
　　(十五興病瘵卒撫育遺/孤與王氏竝以節終)¶
　葉六姑(崇禎衢州府志許字方世薦世薦死六姑聞/訃哭絶而甦以甌擲地曰所不堅女節奉姑)¶
<pb:KR2k0044_WYG_213-23b>¶
　　(嫜紹後嗣者有如此甌遂焚刺繡絶飲食號慟四/日夜父母知不可奪歸於方侍姑辟纑治生姑病)¶
　　(割股以療萬/厯間旌表)¶
　徐榮廣妻錢氏(衢州府志年二十五而夫亡子尋死/族人勒之嫁氏詈而拒之年七十卒)¶
　毛一清妻李氏(萬厯龍游縣志年二十嫁一清一清/客粤死喪歸口齧斷紼欲入殉以救)¶
　　(免三年姑逼之嫁誓死不/從死之日䏎骨無人形)¶
　周錦姑(萬厯龍游縣志許字胡松松商乆不歸其翁/往覔松竝死於道訃聞即奔歸侍姑姑將諾)¶
　　(他聘錦姑泣曰婦方痛夫若舅奈何奪婦志遂/辭歸母家紡績養親年七十餘卒詔旌其門)¶
　方昊祖妻汪氏(衢州府志年十八而昊祖亡姑王亦/早寡氏事姑以孝姑死哭謂其子曰)¶
<pb:KR2k0044_WYG_213-24a>¶
　　(吾向之不哭爾父者懼傷姑心也豈/忘爾父哉人以孝稱之卒年九十五)¶
　龔崇勲妻張氏(衢州府志年十九而寡家貧紡績養/姑夫兄强之嫁以死誓年八十卒)¶
　陳貞女(龍游縣志許字陸世揚世揚死乞奔喪父不/得已命往因留不去事姑以孝稱㑹葉氏適)¶
　　(世揚弟世明亦早寡妯娌共居一閣及姑殁/既葬陳慟曰婦道畢矣瞑目坐逝若羽化焉)¶
　張恒妻葉氏(衢州府志恒卒氏年二十坐卧一樓婢/僕過十三者即擯不用不下樓者五十)¶
　　(餘年卒年/八十六)¶
　葉宗武妾趙氏(衢州府志崇禎二年兵圍薊州/宗武戰没於陣氏被執死之)¶
　張尚愷妻徐氏(衢州府志尚愷死矢志撫孤/孤未幾亦殀氏遂不食死)¶
<pb:KR2k0044_WYG_213-24b>¶
　劉敦厚妻詹氏(衢州府志適劉兩歲生一女而敦厚/殁族人盡鬻其田氏䌟績以給朝夕)¶
　　(年五十/六卒)¶
　余瓘妻徐氏　　尹恢妻張氏　　龔世亨妻葉氏¶
　張季芳妻徐氏¶
國朝¶
　席廿二妻方氏(旌表册廿二置酒宴客同席有尹眷/廣者知廿二與妻異室而寢席散即)¶
　　(於是夜潛入氏室欲犯之氏驚起大呼持刄力拒/眷廣奪刄傷氏咽喉而死時雍正二年七月二十)¶
(㫖建五日也獄成具題奉/    坊旌表)¶
<pb:KR2k0044_WYG_213-25a>¶
　舒明逸妻張氏(龍游縣志年二十餘明逸卒將以身/殉念遺孤在抱欲撫之成立遂身刺)¶
　　(守節二字深入膚裏年四十/餘卒溧陽陳名夏為作傳)¶
　張旭初妻胡氏(衢州府志歸二載而夫卒將自殉舅/姑以遺孕慰止之及生女姑貧欲奪)¶
　　(其志氏度不免投藥酒中飲/之而卒時康熙八年年三十)¶
　汪懋典妻徐氏(龍游縣志未嫁時懋典即患風疾不/起父母舅姑皆欲離婚徐矢志不從)¶
　　(遂適懋典匝歲生子而懋典卒徐苦節自甘/年踰七十媳祝氏亦少寡人稱雙節)¶
　王淑斌妻師氏(衢州府志家貧事舅姑孝康熙三十/六年淑斌卒無子氏視含殮畢因祭)¶
　　(於祖廟伏/鴆而死)¶
<pb:KR2k0044_WYG_213-25b>¶
　余爙妻徐氏　　陳世炳妻舒氏　陳世炳媳余氏¶
　毛光翼妻祝氏¶
　　　常山縣¶
　明¶
　何與適妻范氏(續文獻通考年二十夫亡撫孤兒奉/舅姑雖極貧窘終無二志正綂間旌)¶
　鄭儼妻楊氏(嘉靖浙江通志夫早卒子憺甫周/歲守志養姑百艱不變成化間旌)¶
　王孚妻鄭氏(𢎞治衢州府志歸王一載夫殁勵志守/節撫孤子養病姑以老有司上其事)¶
　張貞善妻楊氏(嘉靖衢州府志年二十夫亡無子姑/欲更嫁氏曰吾知為張氏鬼耳成化)¶
<pb:KR2k0044_WYG_213-26a>¶
　　(年/旌)¶
　鄭純英(崇禎衢州府志鄭璜之女許聘注璇璇溺死/桐江純英聞悲號欲自盡父母令人守之女)¶
　　(夜佯狂大呼有鬼守者皆走遂自縊死成化二年/五月也璇柩經其門不能進璜出弔告以女死故)¶
　　(舟遂/行)¶
　魯貞女(萬厯常山縣志幼孤育於叔父母許配徐洛/將娶洛死女請往視殮不得去膏沐居一室)¶
　　(家人以其長别議婚女竊知其期因/沐浴出其時服夜深斂於體自縊死)¶
　鄭氏二節(衢州府志俞氏鄭汝興妻汝興父潔早死/母祝氏年二十餘守節汝興既娶婦以解)¶
　　(糧死於道俞氏婚纔一年或勸之再醮氏曰吾一/身志節何足計即為吾夫酬嫠母恩亦天海蒼茫)¶
<pb:KR2k0044_WYG_213-26b>¶
　　(罔止極也/縣旌雙節)¶
　詹天涵妻江氏(萬厯常山縣志天涵病癘江氏來歸/相愛無斁也以小失姑怒而出之父)¶
　　(勸之嫁江曰吾既不嫻於姆訓失愛於姑負慙多/矣吾夫又不幸病廢若乗其小異而有他志人其)¶
　　(謂我何俟姑怒少怠吾且歸視夫病望無出此言/父私與開化人約得三十金江聞之懼其見强自)¶
　　(縊而/死)¶
　詹啟元妻王氏(萬厯常山縣志啟元不知誰氏子詹/如金丐於京師逆旅中名為己子欺)¶
　　(王氏而娶焉既歸始知之啟元又戅嘉靖間如金/之家燬既而遭訟客死啟元㩦氏依婦翁翁耻之)¶
　　(欲逐啟元王泣曰始之不審即吾命矣逐啟元吾/必死翁不敢逐乃誘啟元出王氏將别嫁之王覘)¶
<pb:KR2k0044_WYG_213-27a>¶
　　(知乃縊/而死)¶
　江子宏妻徐氏(衢州府志名蓉姑年十八子宏殁無/子有欲奪其節者輙唾之家貧其姑)¶
　　(樊亦早寡坐卧一室若母/子然嘉靖年縣旌雙節)¶
　徐金閨妻鄭氏(衢州府志年十九金閨亡久之小叔/負官鏹被逮姑年老驚悸氏脫簪珥)¶
　　(鬻田産以代償叔始免氏年七十餅金閨同族金/澄妻趙氏金清妻樊氏俱早年守節時稱雙井頭)¶
　　(徐門/三節)¶
　鄭平姑(萬厯常山縣志許字詹人偉未婚人偉亡訃/聞立志苦守三年父母勸其改適遂斷髪碎)¶
　　(面氷霜砥操二/十餘年而卒)¶
<pb:KR2k0044_WYG_213-27b>¶
　楊子善妻徐氏(萬厯常山縣志隆慶六年二月夜有/數盜入子善家呼之出擒縛外庭徐)¶
　　(氏與妾在室中盜在門脇之曰汝可從我否則與/汝夫同死氏度不免使妾以好言欵賊而身急趨)¶
　　(出房後門投井死兵廵道戒縣大索賊廵捕官無/以塞命謀托諸姦以自解士民不平操文刑牲祭)¶
　　(之然後廵捕之謀/不行而徐節始暴)¶
　徐鐮妻戴氏(衢州府志鐮死無子氏年二十一家貧/紡織事姑姑病疫晝夜扶持無少懈後)¶
　　(年老不能自給族人徐深饋/以薪米凡守節七十一年)¶
　胡公讚妻江氏(常山縣志年二十夫亡遺腹生子家/貧敬養舅姑舅姑卒子亦殀或勸之)¶
　　(改嫁剪髮毁/容誓不易節)¶
<pb:KR2k0044_WYG_213-28a>¶
　鄭晃妻徐氏　　詹瓊妻徐氏　　徐錦妻樊氏¶
　徐光陞妻鄭氏　樊良樟妻徐氏　江本妻胡氏¶
　張應善妻徐氏　程名岡妻詹氏　詹尚淳妻姜氏¶
國朝¶
　程舜日妻魯氏(衢州府志夫亡年二十七家貧夫兄/欲令改適氏毁容破面守節六十年)¶
(㫖建康熙十年奉/    坊旌表)¶
　楊瑞舉妻徐氏(題旌册年二十七夫亡二子幼事舅/姑孝姑病瘋氏日奉湯藥夜侍床側)¶
　　(厯久/不懈)¶
<pb:KR2k0044_WYG_213-28b>¶
　徐渾妻邵氏(題旌册年二十五夫亡二子幼矢志守/節事舅姑以孝聞  以上二氏俱雍正)¶
(㫖建五年具題奉/    坊旌表)¶
　徐敦彞妻章氏(題旌册敦彞應試姑病氏禱天求代/及没傾篋笥以殮人稱其孝年二十)¶
　　(八夫亡二子在襁褓一子在腹家貧有謀奪其志/者氏引針刺右目血淋漓以示乃止紡績課子皆)¶
　　(入/泮)¶
　汪廣洙妻徐氏(題旌册年二十六夫亡無子將葬其/夫命工營二穴以見志侍姑病十二)¶
　　(年朝夕扶掖不懈/奉)　(以上二氏俱雍正六年具題/)¶
(㫖建坊旌/    表)¶
<pb:KR2k0044_WYG_213-29a>¶
　樊堯廣妻張氏(題旌册年二十二夫亡無子抱叔子/之鑰為嗣年僅三齡氏辛苦撫教有)¶
(㫖建成守節三十三年雍正七年具題奉/    坊旌表)¶
　王佩琚妻徐氏(題旌册年二十四夫亡子幼力營三/世宅兆延師訓子不為姑息守節三)¶
(㫖建十一年雍正十二年具題奉/    坊旌表)¶
　張秉薦妻徐氏(衢州府志順治初馬士英驅衆南奔/大肆刼掠秉薦為亂兵所擄氏脱簮)¶
　　(珥往救兵見氏色麗欲逼之大罵兵加以刃即引/頸受兵終愛其色不忍殺牽其袂氏即斷袂兵怒)¶
　　(三斫其尸月飭秉/薦歸殮顔色如生)¶
　毛應兆妻江氏(衢州府志應兆任鎮江守備氏在家/順治四年四月白寇李能七等刼掠)¶
<pb:KR2k0044_WYG_213-29b>¶
　　(氏為賊所獲欲汚之/不從至麻溪灘死焉)¶
　江氏三節(衢州府志張氏江之崑妻曹氏其媳也甲/寅夏之崑為賊所殺張氏曹氏求自盡孫)¶
　　(女如娟大呼曰請先母死毋取辱/賊怒先勒殺之二氏亦皆自縊)¶
　徐氏四節(衢州府志詹氏名三娘徐明備妻素有節/概甲寅夏賊入城氏恐辱與女小答俱投)¶
　　(隣井死數日賊退出之顔色如生時又徐秀姑徐/明琦女賊薄城姑年十六夜與父訣明旦閉樓自)¶
　　(縊死又王氏棠姑徐文瑛妻夫婦避兵村中文瑛/病卒氏哭泣將死家人以舅姑在諭止之數日賊)¶
　　(至掠之去氏曰我寧死豈為賊/所逼以首觸刃賊斷其喉而去)¶
　姚紳妻楊氏(衢州府志甲寅夏賊擄婦女數十人縛/之去氏亦在所繫中既登舟乘間躍河)¶
<pb:KR2k0044_WYG_213-30a>¶
　　(而死時年二十又王氏名富妹周正徵妻為賊所/擄不從投井死又常山婦不知其姓氏賊將犯之)¶
　　(不屈死又一女未笄/賊驅之入營投井死)¶
　俊姑(衢州府志徐生之妾生一子甲寅被掠俊姑沿/途罵不絶賊懼以刄益大罵遂死賊去且數里)¶
　　(其子猶伏屍而乳賊有後至者異之令他婦抱之/起尸忽張目視乃以土掩之訪徐生而歸其子)¶
　徐光旭妾王氏(衢州府志氏昌化人常山徐光旭納/之閩賊破常山氏自縊以救甦七竅)¶
　　(流血雙目突出賊見而義之勿犯其家是年八月/光旭為黄巖教諭以拒逆命避山中不食死氏守)¶
　　(節二十四/年而卒)¶
　葉日光妻程氏(常山縣志年二十九夫亡四子俱幼教/育有成少子馨中康熙辛夘副榜後氏)¶
<pb:KR2k0044_WYG_213-30b>¶
　　(年七十四命諸子葬父即絶飲食謂諸子曰我今/可報汝父於地下矣遂逝諸子即卜日合葬焉)¶
　邵禮培妻徐氏(常山縣志年二十一夫亡子殤家故/貧紡績以佐晨昏平時閉閣靜處不)¶
　　(茍言笑守節/五十餘年卒)¶
　徐應鉁妻程氏(衢州府志夫亡氏年二十四家貧事/姑育子姑歿負土築墳有羣烏啣土)¶
　　(之/瑞)¶
　徐銘珣妻金氏(衢州府志年二十八銘珣亡家/貧子幼守節數十年後以饑死)¶
　鄭振象妻程氏(衢州府志年二十夫亡家赤貧有廹/之改適者輙引繩自縊人驚救獲免)¶
　　(繪夫像於堂朝夕奉膳如/生厯三十餘年以苦節終)¶
<pb:KR2k0044_WYG_213-31a>¶
　徐起時妻祝氏　鄭伯藥妻邵氏　詹日燦妾金氏¶
　詹見選妻徐氏　詹人棟妻程氏　徐采嶶妻韓氏¶
　徐守璵妻王氏　詹爾膏妻鄭氏　徐慈元妻鄭氏¶
　楊名耀妻洪氏　汪士堦妻陳氏　邵簡妻華氏¶
　鄭蕡母徐氏　　徐光錫妻趙氏　周旭生妻王氏¶
　徐建治妻毛氏　毛光耀妻徐氏　王良弼妻呉氏¶
　郭有美妻祝氏　徐必耀妻朱氏　徐一福妻江氏¶
　葉良璧妻唐氏　邵忠培妻徐氏　徐允誠妻陳氏¶
<pb:KR2k0044_WYG_213-31b>¶
　徐允詔妻劉氏　徐大器妻汪氏　陳迖萊妻汪氏¶
　徐煥妻楊氏　　詹際熙妻徐氏　鄭允祚妻程氏¶
　鄭啟豫妻張氏　詹爾序妻鄭氏　徐瑞嘏妻葉氏¶
　徐珍妻毛氏　　鄭明經妻魯氏　徐錦妻樊氏¶
　徐灝妻汪氏　　詹期妻樊氏¶
　　　江山縣¶
　宋¶
　毛寧妻黄氏(正德江山縣志夫早死子豫方三嵗誓/不妻二姓及豫為紹興名臣封恭人)¶
<pb:KR2k0044_WYG_213-32a>¶
　徐應鑣妻方氏(江山縣志隨夫寓臨安學舍咸淳末/元師將至勸其夫歸隱不從投後園)¶
　　(瑞蓮池死女元娘伯顔次臨安同其兄琦崧作自/悼詩二首隨父登梯雲樓縱火自焚以救免翼日)¶
　　(投井/死)¶
　明¶
　徐祥妻蔡氏(𢎞治衢州府志年二十四夫亡誓不改/節所生惟一女立嗣以奉宗祀遭元季)¶
　　(喪亂雖流離之際志/操益堅洪武初旌表)¶
　吳氏二節(江山縣志張氏吳士規妻徐氏其弟吳士/矩妻兄弟相繼死王事二氏年俱二十共)¶
　　(撫三雛以守節稱洪武/初旌表姜德政為作傳)¶
<pb:KR2k0044_WYG_213-32b>¶
　徐某妻毛氏(正德江山縣志毛冀州女妻於徐早寡/家欲奪其志氏避歸獨與母居撫孤守)¶
　　(節其伯欲强嫁之凌逼百端終不聽舁者夜且至/毛度不免乃紿之曰俟作衣履明旦從之未晚何)¶
　　(至相廹衆以為然退而安寝/毛乃沐浴更衣自縊以死)¶
　楊忠妻王氏(衢州府志忠死賊難氏年二/十二守節撫孤至八十而卒)¶
　毛顯聰妻姜氏(正德江山縣志年十九而顯聰没家/人勒其嫁氏涕泣不食曰生為毛氏)¶
　　(婦死作毛氏鬼遂割/髪垢容示不易志)¶
　王建妻金氏(衢州府志名西娘年二十夫亡遺腹生/子夫弟使改嫁氏以死誓年七十卒)¶
　王政妻徐氏(衢州府志名綾娘年十九夫亡夫弟王/輝亦早卒與輝妻吳氏同守節吳名貞)¶
<pb:KR2k0044_WYG_213-33a>¶
　　(娘後俱/以壽終)¶
　席家郎妻鄭氏(正德江山縣志嫁未逾月而席死鄭/方十九家貧有欲嫁之者鄭礪白刃)¶
　　(自衛曰必殺媒而後已/紡績自活守志不渝)¶
　檀亭婦(正德江山縣志氏名莫詳年二十適某氏子/未婚病死婦誓無嫁意或謂之曰未接袵席)¶
　　(之歡且無可生之資將能自存乎婦不為/動傭女工自給凡六十餘年凜然風節)¶
　劉夢覺妻嚴氏(衢州府志夫亡毁形自匿足不踰閾/年近八十有虎入其室手攖之而去)¶
　　(邑人/異之)¶
　徐忠妻周氏(江山縣志生二子一日隨夫往母家夫/抱幼子過羅娘橋忽墮水死周大慟囑)¶
<pb:KR2k0044_WYG_213-33b>¶
　　(其長子歸依祖母/遂挽髪投水死)¶
　王舉妻江氏(崇禎衢州府志年二十五夫男竝亡與/其娣毛氏苦志守節有司以聞旌其門)¶
　徐源妻姜氏(衢州府志歸三載而源死子化龍尚幼/適有寇或勸其依人逃匿者氏引錐剔)¶
　　(目目𦕈化龍後登鄉薦/知河源縣以政績聞)¶
　王毛妻劉氏(衢州府志名科姑歸二載毛死無子氏/闔户紡績隣人失火幾及廬氏不行卒)¶
　　(免年八十/有司旌之)¶
　楊淵妻管氏(江山縣志年十七夫亡家貧紡績以養/姑姑卒葬祭如禮母勒之改嫁氏不從)¶
　　(投河河水逆行十餘里若有神扶之/者得救而起年八十二卒事聞建坊)¶
<pb:KR2k0044_WYG_213-34a>¶
　胡鼎妻施氏　　徐霆妻趙氏　　毛和妻姜氏¶
　姜珊妻徐氏　　姜成妻毛氏　　徐顯榮妻胡氏¶
　程錫妻徐氏　　周曽妻毛氏　　邵惟信妻毛氏¶
　徐世承妻王氏　王尚文妻鄭氏　毛伏妻徐氏¶
　吳紹妻章氏¶
國朝¶
　周子儀妻徐氏(題旌册年二十五夫亡事孀姑以孝/聞雍正三年具題奉)¶
(㫖建坊旌/  表)¶
<pb:KR2k0044_WYG_213-34b>¶
　毛𢎞柱妻周氏(題旌册年少夫亡守/節至八十一而卒)¶
　徐文炌妻毛氏(題旌册年二十一文炌亡守節至七/十一而卒  以上二氏俱雍正六年)¶
(㫖建具題奉/    坊旌表)¶
　毛大鶴妻王氏(題旌册年十七歸大鶴甫一年而大/鶴卒遺娠五月生女乃撫幼姪為嗣)¶
　　(皆有成立姑兩目俱瞽氏扶持左右親調湯藥者/十八年守節三十二年卒雍正十年具題奉)¶
(㫖建坊旌/    表)¶
　毛柱妻胡氏(衢州府志年二十七夫亡家極貧事姑/盡孝姑病革囑曰吾以幼子楷累若姑)¶
　　(卒殯葬如禮後楷成立氏之力也順治初寇亂氏/子被獲將刃之或云此節婦子不可殺郡守袁國)¶
<pb:KR2k0044_WYG_213-35a>¶
　　(梓旌/之)¶
　林士鼎妻毛氏(衢州府志名遜娘甲寅閩賊陷江山/氏姑令士鼎先行而自同遜娘走至)¶
　　(城隅與姑相失因涕泣覔姑不可得㑹日暮至陳/村宿焉時同行諸婦皆已卧氏獨不寐曰吾夫既)¶
　　(他去姑存亡不可知吾何用生為遂自經死/明日士鼎至藁葬之陳村感其義終身不娶)¶
　吳三讓妻周氏(毛蒼吳烈婦傳名亥貞周子儀女年/二十三嫁吳逾年生女三讓病將殆)¶
　　(謂曰吾誤汝吾死期年汝即可他適對曰妾當隨/君後耳三讓死氏號慟欲殉姑及娣姒謹伺之七)¶
　　(日饋食於柩前既畢乃入室自縊死/時康熙丙子十二月也年二十六)¶
　王文焜妻鄭氏(江山縣志年二十四夫亡子甫一週/撫長娶婦鄭氏得孫一週而子亦亡)¶
<pb:KR2k0044_WYG_213-35b>¶
　　(姑婦嫠居苦志四十/餘年先後全節而終)¶
　陸世久妻王氏(衢州府志年二十生子夫即世夫有/堂兄弟三艷其財欲奪而嫁之誓死)¶
　　(抵拒撫孤子産孫四曾/孫數十人年八十餘)¶
　劉秉珪妻毛氏　夏國光妻周氏　毛希哲妻王氏¶
　周三桂妻詹氏　王廷銓妻毛氏　王用光妻毛氏¶
　毛起蛟妻徐氏　徐代妻王氏　　柴國佩妻鄭氏¶
　徐時椿妻余氏　蔣肇基妻王氏　王佐龍妻鄭氏¶
　胡見彦妻姜氏　王極妻毛氏　　徐鳴喈妻王氏¶
<pb:KR2k0044_WYG_213-36a>¶
　胡進吉妻周氏¶
　　　開化縣¶
　明¶
　潘仲岳妻程氏(嘉靖浙江通志永樂間仲岳戍遼東/程氏送之行解戍者見其色美戯之)¶
　　(氏怒解戍者遂以軍政挾與偕行法不能阻仲岳/與氏計恐在途遭辱氏曰妾自為計君勿憂也紿)¶
　　(以整裝故還/家自經死)¶
　徐泗妻汪氏(楊守陳徐節婦傳汪泰亨女名妙善年/十八歸泗踰年生子德昇甫三月泗病)¶
　　(亟語之曰吾旦夕且死汝年少將不能自持吾老/父嬰子孰顧耶氏泣齧一指血淋漓以誓曰妾二)¶
<pb:KR2k0044_WYG_213-36b>¶
　　(天者有如日始其舅老制於悍妾季氏不禮其姑/盡收其貲用去而别居姑以憂忿卒至是泗又卒)¶
　　(室如懸罄單居無僕婢躬操井臼晝夜紉縫以為/活季欲撓其節屢毁挫之不為動舅卒季不顧汪)¶
　　(氏殯葬盡禮後季卒其壻女不顧氏復殯葬之德/昇間不率輙痛責卒以善聞於鄉既老家日豐裕)¶
　　(年七十/五卒)¶
　時文璧妻魏氏(續文獻通考年二十二而夫亡子嵩/尚在襁褓氏育幼養姑誓不再適年)¶
　　(七十餘志節如一呉紳/陳敬宗皆以詩美之)¶
　江仕美妻余氏(𢎞治衢州府志名智奴年十九適江/甫半載夫亡勵志守節年七十餘卒)¶
　余熙昂妻汪氏(衢州府志成化丙戌山寇竊發里有/惡少年數十輩乗機掠熙昻財物因)¶
<pb:KR2k0044_WYG_213-37a>¶
　　(而戕之氏年二十有遺腹恐不能保潛匿外祖家/生子聨明教養備至且日夜悲泣以復父仇為訓)¶
　　(聨明年十三即索父仇訟於諸司置/於法副使方師道以為節孝雙全云)¶
　江瑞英(嘉靖衢州府志江德之女有殊色正德八年/饒寇破馬金營瑞英從母匿白馬巖下寇獲)¶
　　(之欲殺母瑞英解耳環首飾遺母買/命母去瑞英投巖而死時年十八)¶
　徐悅妻方氏(衢州府志名大姑饒寇作亂悅與大姑/各負一兒匿塢間大姑先遇賊賊殺其)¶
　　(所負兒且挾大姑去悅至賊又將殺之大姑曰釋/二命吾則從汝因目悅悅負兒去大姑隨賊行度)¶
　　(去已逺因拔賊佩刀自剄賊/怒奪刀斬之方豪為之傳)¶
　葉天赦妻張氏(開化縣志名瓊奴遇饒寇/欲犯之抱子投河而歿)¶
<pb:KR2k0044_WYG_213-37b>¶
　程廸妻劉氏(嘉靖衢州府志年十七夫亡父欲其/再嫁氏斷指為誓守節七十五年)¶
　程氏菊英(屠隆程烈女傳許字里人張氏子青陽富/人兒徐生者慕氏色求婚其父拒之曰吾)¶
　　(女已許張氏義不可易徐百計圖之不能得賂鄉/大夫之有權力者言於督府檄下郡縣發卒圍程)¶
　　(氏時氏父死矣縶氏母若兄而刼氏將婚於官母/且行且泣氏盥櫛罷更衣盡縫其衵衣而外束以)¶
　　(帶甚固懐短刀焉呼其嫂曰妾不忍偷一朝之生/以貽萬世羞家有老親幸善事之嫂涕泣不能仰)¶
　　(視遂行氏兄赴縣縣官刑之慘毒備至氏行至半/途就輿中以帶自縊而死少時天地晝晦風沙障)¶
　　(人如傷烈女寃者伍伯趨白/縣官官大悔命歸而葬之)¶
　徐繽妻金氏(衢州府志繽卒氏年二十四家貧父/母諷之嫁不從守節四十餘年卒)¶
<pb:KR2k0044_WYG_213-38a>¶
　方維憲妾汪氏(衢州府志年十六生子不數月夫亡/既除服姑遣之嫁氏泣誓以撫孤自)¶
　　(任守節四/十餘年)¶
　虞鑑妻汪氏(衢州府志年二十二夫亡二子幼家/貧或勸之嫁輙叱拒之鄉里賢其節)¶
　徐洪妾王氏(崇禎衢州府志洪繼娶劉氏生子公迎/劉性嚴侍氏不以禮後劉疾革而託公)¶
　　(迎於氏未踰月氏自生子泣曰吾業已許孺人矣/因不育已子而子公迎未幾洪卒氏年二十四撫)¶
　　(育公迎既長有室矣而/殀氏哀痛成疾而卒)¶
　方懐珍妻余氏(衢州府志年二十夫亡遺孤甫週氏/勵志守節姑惑星家之說諷之嫁氏)¶
　　(慟哭幾絶家貧訓子里/人悲其遇而高其節)¶
<pb:KR2k0044_WYG_213-38b>¶
　金惟義妻方氏(衢州府志名良蕙年二十夫亡或勸/之曰而家徒四壁姑老子幼奈何氏)¶
　　(曰貧病在天姑孤在我惟力是視何言為於是/訓子養姑凡十有六年而孤立年八十四終)¶
　程淳妻方氏(衢州府志年二十三夫亡氏奉姑同處/一室家貧孝養隣失火姑墜樓傷足氏)¶
　　(事之益謹卧起必負姑於/背姑竟愈隣里舉其孝)¶
　蔣應𢎞妾夏氏(開化縣志年十六適應𢎞十七生承/敬週歲夫亡與正室徐氏矢志雙守)¶
　　(厯四十年/如一日)¶
　吾天示妻汪氏(開化縣志天示與兄天行同病卒時/氏年纔二十遺孤週歲汪與姆宋矢)¶
　　(節撫孤姑性嚴二嫠曲意/事之備厯艱苦人無間言)¶
<pb:KR2k0044_WYG_213-39a>¶
　汪宗堯妻程氏(開化縣志年十六歸汪未百日夫亡/剪髮絶食求死姑百端勸諭之乃絶)¶
　　(烟火僅飲水嚼菓以延餘生事姑/未嘗少離形骸骨立年五十卒)¶
　夏氏一芳(開化縣志吾士通幼孤母為娶氏年俱十/四未合巹也夫病篤姑令氏手一茶與訣)¶
　　(而卒女持服甚哀里中有謀娶者女聞日夜泣不/食未幾骨削如柴卧床不起姑以藥投不受曰活)¶
　　(我何為一日起拜姑曰吾今/可以見夫矣連呼其夫而絶)¶
　吾惟守妻方氏(衢州府志年二十一夫亡有勒之/嫁者氏截髪見志守節四十年)¶
　鄭應選妻葉氏(衢州府志名春緋明末避亂山中為/兵所執脇之行氏義不受辱遂遇害)¶
　胡致禧妻吳氏(衢州府志名多姑避亂豐源樓上兵/驟入氏知不免遂以幼兒付其夫而)¶
<pb:KR2k0044_WYG_213-39b>¶
　　(自墜樓/以死)¶
　張國翰妻鄭氏(衢州府志避亂與娣姒十餘人走匿/谷巖中為邏卒所得氏磨笄自刺血)¶
　　(流如注因以血塗諸婦面/而自赴池死同匿者獲免)¶
　魏良䇿妻徐氏　吾天倫妻胡氏　江鏞妻金氏¶
　劉璇妻汪氏　　余鈍妻江氏　　夏衎妻方氏¶
　胡鎕妻徐氏　　施佩妻胡氏　　施孔立妻吾氏¶
　魏國衡妻徐氏¶
國朝¶
<pb:KR2k0044_WYG_213-40a>¶
　孫文輝妻程氏(題旌册年二十四夫亡矢志撫孤值/甲寅閩變奉姑匿山谷間家貲盡為)¶
　　(賊掠遂挈家遷武林子早卒撫/兩孫長孫又不禄三世撫孤)¶
　汪光彩妻余氏(題旌册年二十九夫亡家貧事姑至/孝撫子及孫成立守節三十餘年)¶
(㫖建以上二氏俱雍正三年具題奉/    坊旌表)¶
　胡貞女(題旌册胡肯堂女邑人方嚴肅喪偶聞女賢/聘為繼室未婚嚴肅卒訃至即截髮毁容誓)¶
　　(不更適舅姑迎之歸撫前室子彪如已出事舅姑/孝養備至守貞三十年雍正十三年具題候旌)¶
　黄貞女(開化縣志父德初農業賣酒女生八嵗許余/生為媳年十四夫以痘殤寄衣為訣氏著衣)¶
　　(大慟時父方他出母往碓舂米乃㩦幼弟付母訃/以凶問歸而攬結衣裳寸寸密縫没於河屍流數)¶
<pb:KR2k0044_WYG_213-40b>¶
　　(里仍逆流而/上止其家門)¶
　汪氏二節(開化縣志汪二蛟母徐氏婦戴氏康熙甲/寅夏閩賊破常山未幾開化陷二蛟挈家)¶
　　(匿城東十里許賊至縛二蛟驅其母妻以行抵大/澤戴忽厲聲曰得死所矣徐應聲曰待我賊急持)¶
　　(戴袖袖絶遂沉於水而徐亦一躍而/下二蛟大呼縳索盡絶亦赴水死)¶
　楊有華妻葉氏(衢州府志名月娥年十八而有華卒/守節二十餘年甲寅夏為賊所獲氏)¶
　　(拔簪自刺未殞過溪橋赴水死知縣崔華旌其門/曰節烈名其橋曰節婦云又魯氏劉大通妻賊獲)¶
　　(魯氏其父亦被執賊斬之氏/奪刀十指俱墮罵賊而死)¶
　劉起雨妻徐氏(開化縣志甲寅賊破栗江被掠至桃/林壩氏懐抱一子方四月手攜一子)¶
<pb:KR2k0044_WYG_213-41a>¶
　　(大煥甫六嵗行至半橋帶子踴身入水幼子與氏/俱殞大煥抱母項沉浮忽為浪泊至岸得甦又余)¶
　　(文教妻劉氏抱子偕里婦避山谷中賊搜山氏見/走者被曳不堪遂隨賊行至桃林渡躍入深水死)¶
　　(余大英妻徐氏名丹桂年二十聞子女多被擄度/不能逃暗藏利刃賊獲之大罵自刎三日容如生)¶
　洪氏二烈(開化縣志獨山農洪大偉妻余氏媳徐氏/徐氏名芳年二十三閩寇起徐聞婦人有)¶
　　(辱於賊者心竊耻之次年郭寇再犯開化徐氏與/姑避難山中賊搜得之婦觸石破額血流被面賊)¶
　　(知不可活手刃之姑見媳亡/且哭且罵亦觸死於婦之旁)¶
　鄭起熉妻余氏(舊浙江通志名愛娥年十六歸起熉/歲餘而起熉卒誓以身殉母泣諭之)¶
　　(乃止乙夘賊朱敬欲强娶之氏曰須三日後乃可/詰朝粧罷更著新衣徧禮舅姑娣姒畧無戚容舅)¶
<pb:KR2k0044_WYG_213-41b>¶
　　(姑以為疑夜令娣同卧比曙氏促娣曰可早起晨/炊恐賊舁至耳娣出闔戸投環而絶時年二十三)¶
　　(賊露屍二十餘日/顔色不變如平時)¶
　劉章壽妻徐氏(衢州府志劉光漢之子婦先漢罵賊/不屈以義烈聞丙辰三月城再陷氏)¶
　　(年十九賊欲逼為婦不屈置氏於樓上令兩卒守/之氏佯謂卒曰幸語若主必成禮乃可守者以告)¶
　　(賊喜盛服佩刀而上氏改容迎之為解所佩刀置/案上佯笑曰何不為我具衣飾來賊欣然下氏引)¶
　　(刀自刺守者奪之氏斷其右臂遂自剄死賊忿甚/五截其尸而去又詹氏夏祈禎妻遭掠驅之過隘)¶
　　(即奮入深溪死時年二十六蔣氏名如娣汪/日炯妻歸甫期聞賊至近村即閉門自經死)¶
　徐國壕妻李氏(開化縣志名文姬國壕卒以有遺腹/冀延一脉閲六月而孤産悉心撫育)¶
<pb:KR2k0044_WYG_213-42a>¶
　　(至七歲孤又夭遂潛/往厝内自縊而卒)¶
　余宜詮妻徐氏(開化縣志宜詮卒矢以死殉舅姑疑/有遺孕慰諭再四强延三月自知非)¶
　　(孕遂絶粒/七日而卒)¶
　胡雲上妻夏氏(開化縣志年二十歸雲上五載夫卒/絶粒十餘日將卒倩小姑扶起櫛沐)¶
　　(謝太姑翁姑及夫靈畢就/寢長號嘔血數升而絶)¶
　江大敦妻方氏(開化縣志年十九歸江甫兩載夫卒/矢以死殉恐以疊喪傷舅姑心茍延)¶
　　(殘喘既虞遂絶/粒八日而逝)¶
　徐元那妻王氏(開化縣志年二十而寡舅姑早喪且/無嗣依叔姑以居三年叔姑之子以)¶
<pb:KR2k0044_WYG_213-42b>¶
　　(皂𨽻私用里下錢恐事敗潛謀鬻氏以償密定約/受金及期娶者臨門乃白氏氏色喜且感謝曰婦)¶
　　(笥中舊服今將他適幸檢付我旋取水入室閉門/澡浴若將易新粧者久之寂然推户入已縊死矣)¶
　　(衣裳自履屬肩皆重針密線纚連遍體有片/紙露懐中取閲之葢與其夫所訂同穴誓也)¶
　余廷魯妻胡氏(開化縣志歸甫四月廷魯病氏奉湯/藥晝夜不離於側及病革矢以死從)¶
　　(母姑百端勸諭且防閑甚密迨廷魯/將殯喪事倥傯乘間自縊時年十九)¶
　施世侹妻方氏　宋逢標妻李氏　程天春妻江氏¶
　方作礪妻徐氏　金良梧妻徐氏　方廷霖妻鄭氏¶
　徐元霦妻方氏　余宜復妻胡氏　鄭子堅妻汪氏¶
<pb:KR2k0044_WYG_213-43a>¶
　鄭雲𢎞妻汪氏　鄭瑞應妻余氏　魏世昭妻夏氏¶
　江大敏妻方氏　江曰騶妻詹氏　鄭光景妻程氏¶
　徐可佑妻葉氏¶
　¶
　¶
　¶
　¶
　¶
<pb:KR2k0044_WYG_213-43b>¶
　¶
　¶
　¶
　¶
　¶
　¶
　¶
　浙江通志卷二百十三¶
