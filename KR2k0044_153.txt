# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.818394
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR2k0044_WYG_153-1a>¶
欽定四庫全書¶
　浙江通志卷一百五十四¶
　名宦(九/)¶
　　台州府¶
　晉¶
　羊忻(台州府志永和三年初置樂安以䕃補邑令甫/至以縣治地偏非一邑正氣乃遷於青圭前功)¶
　　(成而民不勞其治邑也以風流儒雅相/尚而事無廢弛民戴之如慈父母焉)¶
　南北朝¶
<pb:KR2k0044_WYG_153-1b>¶
　臧熹(宋書臧質傳質父熹字義和東莞莒人武敬皇/后弟也為建威將軍臨海太守郡經兵寇百不)¶
　　(存一熹綏緝綱紀招聚流散歸/之者千餘家徵拜散騎常侍)¶
　阮長之(南史本傳字景茂一字善業陳留尉氏人元/嘉十一年除臨海太守涖官有風績為後人)¶
　　(所思宋世言善/政者咸稱之)¶
　傅昭(梁書本傳字茂逺北地靈州人晉司隸校尉咸/七世孫天監十七年出為智武將軍臨海太守)¶
　　(郡有蜜巖前後太守皆自封固專收其利昭以周/文之囿與百姓共之大可喻小乃教勿封縣令常)¶
　　(餉粟置絹於薄下昭笑而還之普通五年進散騎/常侍金紫光禄大夫昭所涖官常以清靜為政不)¶
　　(尚嚴肅大通二/年卒諡曰貞)¶
<pb:KR2k0044_WYG_153-2a>¶
　王筠(梁書本傳字元禮瑯邪臨沂人中大通三年為/臨海太守舊浙江通志筠任臨海實力輯撫流)¶
　　(民歸者/千餘家)¶
　劉潛(南史本傳字孝儀彭城人工屬文累遷尚書左/丞長兼御史中丞出為臨海太守時政網疎闊)¶
　　(百姓多不遵禁孝儀下車宣示條制勵精/綏撫境内翕然風俗大變入遷都官尚書)¶
　蕭洽(南史本傳字宏稱南蘭陵人善屬文仕梁累遷/臨海太守為政清平不尚威猛人俗便之後拜)¶
　　(司徒左/長史)¶
　劉瑴(台州府志字仲美沛國人天監三年/射䇿髙第為寧海令有惠利及民)¶
　唐¶
<pb:KR2k0044_WYG_153-2b>¶
　來濟(赤城志為同中書門下髙宗將以武氏為后濟/諫曰立后以承宗廟宜擇禮義名家以副四海)¶
　　(之望帝怒移/台州刺史)¶
　袁光孚(台州府志天寶間為台州刺史沈佺期稱云/大才沈毅雅度温良又云甘雨隨傳於往還)¶
　　(仁風交扇於期月味/其言可為良吏矣)¶
　鄭䖍(唐書本傳鄭州滎陽人元宗愛其才為置廣文/館以䖍為博士後貶台州司户參軍䖍在官貧)¶
　　(約澹如也舊浙江通志䖍至/選民間子弟教之以身率先)¶
　徐裕(明一綂志為台州刺史自台遷衢州劉禹錫/贈詩云聞道天台有遺愛人將琪木比甘棠)¶
　李肇(台州府志大中七年為台州刺史政善民/安所著有國史補翰林志經史釋題等書)¶
<pb:KR2k0044_WYG_153-3a>¶
　李師望(赤城志大中十四年以刺史至州/討賊戰於天台觀前收復唐興縣)¶
　陳仲通(台州府志咸通中為寧海令以德政稱裘甫/寇浙東將萬餘人入奉化寧海仲通率兵迎)¶
　　(敵被害百/姓哀之)¶
　五代¶
　陳長官(失其名十國春秋事武肅王為寧海縣令會/王命増州縣賦税長官上書極諫王大怒逮)¶
　　(之獄長官以死爭之得免寧海故稱劇縣租税/視諸邑為獨輕者皆其力也至今猶廟祀焉)¶
　宋¶
　畢士元(赤城志代州人以大理寺丞知台州時吴越/入朝以善撫摩得譽奏言錢氏所上圖牒皆)¶
<pb:KR2k0044_WYG_153-3b>¶
　　(張侈賦數不可信願一用舊籍以輯新民詔從/之後改名士安景德中拜同中書門下平章事)¶
　王子輿(臨海縣志字希孟密州人雍熙元年知臨海/縣事精敏有才略以公事申請者文牒紛委)¶
　　(頃刻決遣曽無疑滯嵗旱禱於城隍輒/應因新其廟宇而記之終右諫議大夫)¶
　章得象(赤城志泉州人大中祥符四年以屯田員外/郎知台州簡重有實政寶元初以户部尚書)¶
　　(同中書門下平/章事諡文簡)¶
　辛若濟(赤城志天禧三年以衛尉寺丞通判台州/引東北流瀑入城以濟民用人皆德之)¶
　季匄(赤城志慶厯五年知臨海/縣掌西北隅城築有功)¶
　彭思永(赤城新志廬陵人慶厯五年以太常博士通/判睦州時台大水敗城人多溺死檄思永往)¶
<pb:KR2k0044_WYG_153-4a>¶
　　(攝治焉盡𦵏死者為文以祭民/貧不能葺居者伐木以助之)¶
　黄瑊(赤城志慶厯六年以太子中舍通判台州時遭/大水瑊佐守元絳悉力贍䘏民用以寧官至虞)¶
　　(部/郎)¶
　范仲温(范仲淹范伯玉墓誌字伯玉幽州人唐末家/於蘇臺景祐二年以恩例補試將作監主簿)¶
　　(除越州新昌尉以誠接物民用知勸在邑三年盜/不及境外計舉監杭州餘姚縣市征能寛其利商)¶
　　(旅便之三載以績聞除寧海軍節度推官知台州/黄巖縣慶厯七年海潮大至壞州城没溺者甚衆)¶
　　(仲温教民為桴晝夜救之全活數千人上官請董/衆以治城仲温雅喜利人長於慮事衆議築土為)¶
　　(城用甓以傅之仲温謂人築且勞又捍水之衝甓/何能久乃集民累土以牛數百蹂之堅而後表以)¶
<pb:KR2k0044_WYG_153-4b>¶
　　(長石互相銜枕勢莫得動其城八門皆設之閘衆/服其善嵗飢州命邑官率富人出穀俾輕其價以)¶
　　(助窮民而窮民乏貲無以得穀仲温諭貸之衆皆/悦從飢者獲濟黄巖大邑民數萬户訟爭盈庭仲)¶
　　(温專尚仁愛多以理遣民自/愛服秩滿遷太子中舍致仕)¶
　錢仲基(赤城志皇祐二年以國子博士通判台州時/郡大水請發官廩且丏粟當路以濟民飢)¶
　石牧之(太平縣志皇祐五年任天台縣令興建學/校振作人材綽有政聲見陳古靈學記)¶
　范世文(赤城志仲温之子熙寧九/年知黄巖縣鑿井闢坊巷)¶
　鄭至道(明一綂志元祐初知天台縣為政寛簡專務/教化民心悦服後秩滿邑民攀留不忍其行)¶
　　(因留家松闗至今有松關留/鄭故事諭民書七篇尚存)¶
<pb:KR2k0044_WYG_153-5a>¶
　陳敏(嘉靖浙江通志無錫人知台州朝命立元祐黨/籍碑敏不肯立監司促之急敏曰誣司馬公為)¶
　　(姦臣是誣天也倅立之敏碎其石或咎敏/敏曰我死且不辭何劾之畏遂挂冠去)¶
　范祖述(宋史范百禄傳祖述知台州奏罷/黄甘葛蕈之貢累官朝議大夫)¶
　張元仲(萬厯黄巖縣志字孝友建安人元祐五年以/承務郎知黄巖縣事建橋西浦渡民甚便之)¶
　　(呼孝/友橋)¶
　吕全(赤城志元祐七年知臨海縣以政績聞時民/役至七年始更全隨産髙下為久近民便之)¶
　劉光(台州府志紹聖二年知仙居縣政務簡惠黎民/懷之後遷本郡守人多焚香道迎墨吏望風解)¶
　　(綬去及代男女巷/哭閉城使不得出)¶
<pb:KR2k0044_WYG_153-5b>¶
　滕膺(赤城新志字子勤宣和中為台州戸曹參軍時/睦寇方臘聲震東南守丞以下皆遁膺獨慨然)¶
　　(自任即日移書訣其父母昆弟而閉其妻子於官/舍悉召州人諭以利害人人感泣思奮乃亟下令)¶
　　(發兵守險増陴濬隍分屯列柵為死守計既而吕/師囊亦起仙居為賊響應先後攻城凡數四膺皆)¶
　　(應機設械立摧破之手弓臨城殪厥渠魁賊遂退/走而城卒全慶元初州人上其功勅賜義靈廟至)¶
　　(今祀/焉)¶
　盧崇(赤城志宣和二年知天台縣吕師/囊攻城與戸曹滕膺守禦有功)¶
　鄒柄(嘉靖浙江通志字德久晉陵人浩子弱冠從龜/山先生游靖康初薦補承務郎除編修權給事)¶
　　(出守天台行其所學𩔖多善政莊外斂中/與人不茍合前後奏議論列天下偉之)¶
<pb:KR2k0044_WYG_153-6a>¶
　陸寀(台州府志字元珍無錫人靖康間以縣丞攝寧/海令遇事立決老吏夙姧畏懾不敢動巫以淫)¶
　　(祠惑民悉捕寘於法習俗為變會遷秩父老出境/爭贐金帛寀拒之厯杭州仁和縣尉越州司功曹)¶
　　(提舉京邑常平等/事所至以治行稱)¶
　謝克家(赤城志上蔡人建炎二年以朝奉大夫龍圖/閣待制知台州吏治精明人不敢犯後參知)¶
　　(政事以資政殿學士知衢州終於衢/遺命𦵏黄巖縣靈石山子孫因家焉)¶
　黄子游(周必大黄子游墓誌字叔言系出浦城紹興/元年入監左藏西庫時移蹕臨安子游銜命)¶
　　(先渡江經度臺省倉庫所寓畫圖以進後皆不易/改知台州台産鹽姧甿囊槖其中重法不能禁子)¶
　　(游治以輕典人不忍犯久之/求浙東安撫司參謀官以歸)¶
<pb:KR2k0044_WYG_153-6b>¶
　楊煒(赤城志紹興十九年知黄巖縣開官私河用工/一百七十餘萬立斗門九所民賴之嘗移書參)¶
　　(政李光詆丞相秦檜為/豪民所訴付大理獄)¶
　崔縱(嘉靖浙江通志字元矩臨川人政和進士為仙/居縣丞有恵政累遷承議郎二帝北行髙宗將)¶
　　(遣使通問朝臣以前使者相繼受繫/莫肯往縱毅然請行竟握節以死)¶
　李浩(宋史本傳字德逺其先居建昌遷臨川紹興十/二年擢進士第孝宗即位除員外郎乞外得台)¶
　　(州州有練中禁軍五百人訓練官貪殘失衆心不/逞者因謀作亂忽露刄於庭浩推其為首者四人)¶
　　(黥徙之迄無事除直祕閣並海有宿寇久不獲浩/募其徒自縛贖罪即得其魁豪民鄭憲以貲給事)¶
　　(權貴人門囊槖為姧事覺械繫之死獄中籍其家/徙其妻孥權貴人教其家訟寃且誣浩以買妾事)¶
<pb:KR2k0044_WYG_153-7a>¶
　　(言者擠之疏方上權參政劉洪奏曰李浩為郡獲/罪豪民為其所誣臣考其本末甚白上顧曰守臣)¶
　　(不畏強禦豈易得耶國章安在洪袖出之遂留中/不下大理觀望猶欲還其所没貲上批其後曰台)¶
　　(州所斷甚允當鄭憲家貲永不給還/流徙如故浩始得安除司農少卿)¶
　沈介(赤城志紹興二十七年以左朝散/郎知台州為政有聲雨暘禱輒應)¶
　龔滂(萬厯黄巖縣志字清夫上饒人紹興二十八年/以右從政郎知黄巖縣事有善政父老言紹興)¶
　　(時良令必/稱滂云)¶
　韓元龍(台州府志字子雲真定人紹興二十五年任/天台縣時邑賦入籍悉力區畫有疏豪猾未)¶
　　(稔闕謝不納曰一人入吾耳則不以善/良待之矣聞者革心官至大理寺卿)¶
<pb:KR2k0044_WYG_153-7b>¶
　薛抗(嘉靖浙江通志常州武進人隆興初令寧海清/介絶俗甚有政譽邑濱海水鹵民甚苦之抗於)¶
　　(邑東北廣度坊側鑿井得泉甚甘為亭於其上以/便民汲自後次第凡開八井邑人利賴名曰薛公)¶
　　(井/)¶
　趙思(赤城志蘇州人乾道八年以左奉議郎知台州/民有即山疊石以耕者或請籍其賦思奏除之)¶
　　(詔簡卒赴行在所有不樂者欲為變思善誘其去/徐物色為倡者黥之孝宗謂措置得體記名御屏)¶
　尤袤(宋史本傳字延之常州無錫人紹興進士累遷/著作郎兼太子侍讀與郡得台州前守趙汝愚)¶
　　(修郡城工纔什三屬袤成之袤按行前築殊鹵莽/亟命更築加厚數月而畢明年大水更築之墉正)¶
　　(值水衝城賴以不没會有毁袤者上使人密察民/頌其善政不絶口乃錄其東湖四詩歸奏上讀而)¶
<pb:KR2k0044_WYG_153-8a>¶
　　(歎賞遂以文字受知除淮/東提舉常平進直祕閣)¶
　李兼(嘉靖浙江通志宣城人博學工詩楊萬里推許/之知台州居官有守既卒吏民為之巷哭罷市)¶
　黄㽦(明一綂志知台州勤苦夙夜先勸後禁訟牒銷/縮郡稱平治為濟糶倉為抵當庫𦵏民之栖寄)¶
　　(暴露者為棺千五百置養濟院又創安/濟坊以居病囚皆自有子母錢使不廢)¶
　丁大榮(天台縣志毘陵人慶元間知天台縣主管農/桑公事除差役之困斗糴之艱修廢興利民)¶
　　(甚德之又捐俸/刻天台圖經)¶
　孫若無(赤城志慶元六年知臨海縣催科/不擾以糜費錢輸下户租以憂去)¶
　楊圭(萬厯黄巖縣志字國瑞建安人嘉定二年以奉/議郎知黄巖縣修復經界剏利涉橋與唐守仲)¶
<pb:KR2k0044_WYG_153-8b>¶
　　(友同時人稱利涉/之功過於中津云)¶
　齊碩(赤城志青社人嘉定十四年以宣教郎知台州/闢貢闈修中津橋復經界補額台州府志郡舊)¶
　　(無志前黄守㽦請陳耆卿修輯未就/而去碩續成之郡之有志自此始)¶
　趙善&KR1820;(赤城新志嘉定間知仙居縣事愛民如子值/嵗饑徧走拯給民懷其惠為立趙長官祠)¶
　劉棟(臨海縣志寶慶二年知臨海縣事律已以廉御/民以寛鄉無邏卒圄無錮囚時臨邑儒學未建)¶
　　(初附於郡庠被火寄於石佛廢寺中棟至歎曰人/才之興由學校始邑無學可乎乃首建學宫以敷)¶
　　(教化又取邑士之題/名慈恩者刻諸石)¶
　楊文仲(宋史本傳字時發眉州彭山人寶祐元年登/進士第升國子博士匄外添差通判台州故)¶
<pb:KR2k0044_WYG_153-9a>¶
　　(事守貳尚華侈正月望取燈民間吏以白文仲曰/為吾然一燈足矣勸農東郊守因欲泛湖文仲即)¶
　　(先馳歸召為宗學博士遷/太常丞兼崇政殿説書)¶
　章敏子(台州府志為仙居令湔剔夙弊吏不敢欺尤/作興學校後令夏嚞一遵敏子所為並著聲)¶
　　(稱號為/章夏)¶
　程崇(嘉靖浙江通志歙縣人淳祐進士厯大理寺丞/出守台州抑絶權豪甚有政聲先是府治後山)¶
　　(妖狐變幻崇/至潛伏不見)¶
　徐黙成(仙居縣志博學善談兵為仙居尉朞月值呂/寇之亂奮不顧身率勇敢與巡檢鄒進合力)¶
　　(堵禦戰不利/罵賊而死)¶
<pb:KR2k0044_WYG_153-9b>¶
　王華甫(赤城新志初為黄巖令景定元年守台擊強/扶弱正經界均賦役嵗連熟民為之謡曰若)¶
　　(無王知州爭得碗飯磕鼻頭/當時言守令者以為稱首)¶
　趙子寅(臨海縣志端平二年涖臨海任有遺愛咸淳/六年又以編修守台賑饑修城民益懷之没)¶
　　(無所歸子孫遂家於台度宗聞其賢贈直祕/閣給官宅一區田二百畝養其孤以旌廉吏)¶
　元¶
　王鋭(臨海縣志字進卿至元間宰臨海在任十年廉/明愷悌民甚安之二十六年婺寇延及邑境邢)¶
　　(萬户帥兵殱寇欲抄黄奢鋭赴軍前爭辨軍士以/刀磨其頸鋭益力民賴以全黄奢民立祠祀焉嘗)¶
　　(建邑治書涖政箴/於㕔壁以自警)¶
<pb:KR2k0044_WYG_153-10a>¶
　楊澤(赤城新志以從事郎為黄巖縣尹存/心恤民父老肖其像祠於城隍廟)¶
　朱霽(蘇天爵朱霽神道碑字景周初襲父官為淮東/大都督知揚州元貞改元轉台州路十年總管)¶
　　(衢州路延祐三年進通議改徽州路台州土不宜/桑官嵗征絲纊於民民轉市於他所霽請止輸其)¶
　　(直民甚便之或言郡産白金可以充貢行省命霽/行視霽曰此作俑以害民者也力言無有議遂寢)¶
　　(他若賦役之苛鹹鹺之擾纎悉委曲皆為條約以/釐正之台人以為德黄巖嵗饑霽曰捄灾恤民守)¶
　　(臣職也俟報而發民無餘矣亟出官粟賑之全活/萬人海有劇賊數百恣行剽掠舟人患之霽擒制)¶
　　(渠魁置於理餘黨聞之皆潰衢之西南黄陵堰溉/田數百萬頃霽曰此農政先務也庀工完之霽所)¶
　　(至廉平政理名聲流聞/吏民愛慕豪強畏服)¶
<pb:KR2k0044_WYG_153-10b>¶
　趙雲甫(台州府志元貞二年以武略將軍知黄巖州/事時擬於黄巖置戍雲甫以密邇台營力陳)¶
　　(利病議/遂寢)¶
　趙敏中(台州府志大德元年任仙居縣尹明而能斷/人皆服之凡利所當興者無不竭力以舉必)¶
　　(得實効乃止/有古循吏風)¶
　韓國寶(赤城新志以武略將軍知黄巖/州事修學宫平寃獄興水利)¶
　茂巴爾(台州府志大德六年以奉訓大夫為黄巖州/達嚕噶齊潔已奉公得守臣體去十年父老)¶
　　(作去思碑/於澄江)¶
　劉慶(赤城新志大德十年任天台縣/尹鐫累朝勸學詔㫖以勵生徒)¶
<pb:KR2k0044_WYG_153-11a>¶
　佟復(台州府志東平人皇慶元年任天台縣尹多恵/政修儒學浚九女砩渠通水灌田民獲其利呼)¶
　　(為佟/公渠)¶
　白凱(赤城新志泰定三年以奉訓大夫/知黄巖州事嚴明鎮靜吏民懷之)¶
　王居敬(赤城新志至順三年以亞中大夫為台州總/管清修苦節視民如子置中津橋田以絶吏)¶
　　(姧台民/賴之)¶
　月彦明(台州府志元統中為台州錄事司達魯噶齊/縣未有學首建孔子廟延儒士為之師以教)¶
　　(後/進)¶
　林興祖(台州府志字宗起福州人以進士為黄巖/州同知廉而愛民境内大治有循良聲)¶
<pb:KR2k0044_WYG_153-11b>¶
　張元永(台州府志字文逺東安人至正十年任臨海/縣尹興學校禮髙年均力役民有訟諭之和)¶
　　(頑不服者始刑之時行郊野集民間子弟與論耕/桑樹畜謹身孝養之道嵗旱請蠲租上官以文折)¶
　　(之元永力爭乃得免每平反大/獄民頌其德既去立石思之)¶
　周璉(天台縣志字國器由進士令台剛/介有守政聲大著陞本府通判)¶
　趙琬(元史趙璉傳琬字仲德仕至台州路總管至正/二十七年方國瑛以舟挾琬至黄巖琬潛登白)¶
　　(龍嶴舍於民家絶粒不食人勸/之食輒瞑目卻之七日而死)¶
　明¶
　范明敬(赤城新志湖廣人洪武元年知台州府時海/寇陳敬仲肆掠鄉邑一境騷動僚佐皆驚愕)¶
<pb:KR2k0044_WYG_153-12a>¶
　　(失措明敬曰母恐吾當自行/即至栝蒼募民兵𠞰平之)¶
　唐宏(赤城新志洪武元年知黄巖州/修政立事愛民禮士境内帖然)¶
　王士𢎞(史槩潞州人寧海縣知縣洪武七年海警吴/楨領沿海各衛兵出捕往浙東收籍方氏台)¶
　　(温明三郡故兵三郡亡賴挾私逞怨蔓引平民富/家為兵瀕海大擾士𢎞曰誣良民為兵不可吾寧)¶
　　(獲罪死當為民請命即上封事言狀辭甚/懇切上即日詔罷之三郡之民賴以復安)¶
　芮麟(史槩字志文宣城人洪武間以太學生授台州/知府明於治體吏民畏服嘗詿誤被逮父老泣)¶
　　(送境外交遺之金不受/後以薦授建寧知府)¶
　唐伯逸(赤城新志南昌人洪武間為仙居尉涖政公/亷撫民有術嘗歎曰若取小民財物如鷺鷥)¶
<pb:KR2k0044_WYG_153-12b>¶
　　(股上割肉後/陞縉雲知縣)¶
　周公輔(名山藏為寧海丞邑有瀕海塗田五十餘頃/不勝税公輔為民請命未施行復奉檄役民)¶
　　(二萬為象山縣築隄黄巖縣浚河公輔曰吾縣當/築當浚者殊多嵗乏不易無敢輕役乃役民為旁)¶
　　(縣乎復欲以聞同官曰君奏未行又再奏耶公輔/歎曰古有屍諌死吾身而有救於民庶上聞之乎)¶
　　(遂雉經/於官舍)¶
　王輝(赤城新志河南人洪武中以監察御史知台州/府不攜家屬獨與父俱僕隸給薪水之餘不留)¶
　　(於舍為政廉明嚴毅/吏畏其威民懷其惠)¶
　張源(萬厯寧海縣志成都人洪武中寧海縣丞先是/邑税虧兑自源到追徵有方以時完足陞戸部)¶
<pb:KR2k0044_WYG_153-13a>¶
　　(主/事)¶
　吴仲勝(赤城新志洪武間為台州推官貌恭而言訥/郡守髙璞初甚易之旬日間淹獄悉理人皆)¶
　　(服其明恕時僚佐競為奢靡仲勝/獨以虀鹽自甘公退惟讀書而已)¶
　龎惟方(赤城新志洪武十二年知臨海縣為政平恕/民有爭訟必從容諭之使之自服舊浙江通)¶
　　(志陜西延安人督造海船/徭役咸有條理民不知擾)¶
　王謙(赤城新志南昌人任臨海丞居官清慎愛民如/子信國公湯和按郡獨加稱賞去官之日行李)¶
　　(蕭然父老多追/贐之一錢不受)¶
　周悌(萬厯黄巖縣志福寧人洪武三十年以監生知/縣事德性淳厚政平訟理勸農桑興學校民咸)¶
<pb:KR2k0044_WYG_153-13b>¶
　　(思/之)¶
　張誠(台州府志字則民安仁人洪武三十二年由監/生任天台縣丞催科平涖事敏以民病累嵗逋)¶
　　(賦佐令張時習請於朝得折鈔民甚德/之陞臨海縣令任滿陞治中出守交趾)¶
　王英(寧海縣志蘇州人知寧海縣斷獄明決人不敢/欺先是嵗洊飢邑多盜英至望風潰散厯官山)¶
　　(西按/察使)¶
　張時習(天台縣志樂平人洪武三十二年令天台修/學宫繕城隍民不知勞秩滿去老幼攀轅不)¶
　　(忍/别)¶
　江恕(明一綂志永樂初台州知府有惠政嘗/建言水利及軍衛儲糧之弊民甚便之)¶
<pb:KR2k0044_WYG_153-14a>¶
　康彦民(嘉靖浙江通志江西泰和人洪武進士永樂/初為天台知縣罷官家居宣德初巡按御史)¶
　　(至天台民二百人言彦民廉公有為乞復召為縣/以慰民望御史以聞吏部言彦民罷官十餘年難)¶
　　(從所請帝曰其人罷去久民猶欲/之必有政事及民召用為江寧丞)¶
　張約(仙居縣志曹縣人永樂元年由太學生任仙居/縣居官精勤始終著清節慈祥不苛民甚德之)¶
　戴新(赤城新志山東人永樂初由進士知台州/府勤儉公平有循吏名終雲南布政使)¶
　魏澤(世法錄字彦恩溧水人有學行謫寧海典史逮/捕方孝孺藏其幼子以故方氏有遺種謝遷詩)¶
　　(所謂孫枝一/葉是君恩也)¶
　鄭光與(天台縣志永樂間知天台縣事居/官不擾節冗費省徭役民甚便之)¶
<pb:KR2k0044_WYG_153-14b>¶
　殷序(萬厯黄巖縣志無錫人永樂中以進士知黄巖/縣廉潔仁恕政事修理士民頌聲不絶厯陞江)¶
　　(西四川雲/南布政使)¶
　周旭鑑(獻㣲録貴溪人知黄巖迎者待界上旭鑑已/潛入邑中盡得諸豪主名一日坐庭中召諸)¶
　　(曹與定約束未數月紀綱設張衆相戒勿犯文廟/毁於颶師生處草屋數椽撤而新之奏減軍糈及)¶
　　(風傷田禾度逋税不能償者達於監司請代以鈔/編戸貲産髙下之數悉籍記之於是賦平徭均逃)¶
　　(移復業民飲苦鹹而病乃鑿山引泉入市以便民/汲縣北利涉橋久廢不葺往來濟以舟遇漲多覆)¶
　　(旭鑑輒復之西鄉山多虎捕之不獲過一祠因與/神約厥明虎不獲且焚祠是夜夢神吿虎所在如)¶
　　(其言往虎皆就戮嵗甲寅大旱禱三日而雨槁苗/復甦是嵗民間麥秀五穗桑生駢枝又有靈芝及)¶
<pb:KR2k0044_WYG_153-15a>¶
　　(一乳三子之祥邑士大夫因繪四異圖以紀其事/陞台州府通判仍掌黄巖縣事賜璽書有廉潔公)¶
　　(勤之褒正綂甲子台守以事罷闔郡軍民上章願/補旭鑑上特從民請涖政一如在黄巖時而崇禮)¶
　　(教飭信令正已勵下興學舉賢尤注意焉嵗己巳/處州山寇葉宗留倡亂朝廷命將𠞰之勅旭鑑督)¶
　　(義兵往贊其謀既行台民屢疏請還旭鑑以處郡/據栝蒼之險奏置巡檢司増兵防禦時鄰郡皆騷)¶
　　(動獨台晏然陞浙江布政司右參/政仍掌府事卒台人立祠以祀之)¶
　程賢(赤城新志真定人宣德間由監生以刑部員外/郎知台州府時郡城軍強民弱賢繩以法軍以)¶
　　(更漏虐民乃更建齊政樓俾民司之衛不得奪郡/有三闗中津屯頭闗嶺皆軍為之暴悉革去之)¶
　童文(台州府志應天人以進士任監察御史宣德間/知臨海縣事涖下端嚴存心坦易尤持以勤恪)¶
<pb:KR2k0044_WYG_153-15b>¶
　　(嘗奏寛官田租以舒民力興廢舉墜/不勞而集丞簿以下惟仰成而已)¶
　謝恂(嘉靖浙江通志武進人宣德三年以監生知臨/海縣事一介不取於民自奉甚薄日再食明發)¶
　　(眎事夜分而退民以事至庭諄諄戒諭凡利當/興蠧當去者沮以權力勿顧也後知平陽府)¶
　劉剛(台州府志江西泰和人正綂四年知臨海縣每/昧爽眎篆必戴星始罷外户肅然苞苴杜絶嘗)¶
　　(捐俸修文廟葺中津浮梁役興而民不/知擾時霖雨害稼積誠以禱俄頃而霽)¶
　阮勤(台州府志交阯人由進士以大理寺正擢知台/州府事修學校建鄉賢祠及上蔡書院厯刑部)¶
　　(侍郎/致仕)¶
　張韶(赤城新志景泰中知寧海縣適嵗大飢民多殍/韶先發預備倉賑之然後奏聞又抽已俸煮糜)¶
<pb:KR2k0044_WYG_153-16a>¶
　　(粥以食之/存活甚衆)¶
　劉忠(舊浙江通志山東人天順間以監察御史知台/州廉明端方不阿勢要任久有惠政仕終副都)¶
　　(御/史)¶
　孔彦綸(赤城新志句容人宣聖之裔由舉人天順七/年為台州通判廉而愛民始終一致秩滿卒)¶
　　(於官貧無以/殮民爭賻之)¶
　郭紳(史槩字廷章宜春人成化乙未進士授寧海知/縣方孝孺縣人也事淹國禁紳至首刻正學集)¶
　　(創祠祀之擢御史厯/南京刑部右侍郎)¶
　袁道(台州府志字德純吉水人成化十年由進士任/太平知縣涖政廉平視民患如在已有強盜誣)¶
<pb:KR2k0044_WYG_153-16b>¶
　　(指應華等二十三人司府已鍛煉成獄道力為辨/理至以去就決之華等得白備倭張勇以沿海倉)¶
　　(糧腐折責償於民郡縣莫敢後道獨與抗曰糧在/倉而責之民吾官可去實不能以是令民張亦無)¶
　　(如之何黄巖縣界有賊殺捕盜官姜昕民驚悸幾/激變道亟至其地招諭之曰獨殺人者死耳無憂)¶
　　(也民以不擾豪民持官府短長武斷鄉曲者悉寘/之法新學校建鄉賢祠行保伍法糾察姧宄廉請)¶
　　(耆宿主鄉約月朔呈報善惡以示勸懲布衣有行/誼者必躬禮其廬疏治迂浦閘興水利嵗以大穰)¶
　　(邑西樂清民聞其風皆願屬乃奏/割東南六都隸焉仕終監察御史)¶
　褚祚(台州府志字昌應常熟人成化十年以進士知/臨海縣持身涖職動有準繩修學校築堰閘理)¶
　　(橋梁多著成績而財無浪費民甚德之陞御史常/熟縣志臨海縣有嶺雨三日淖陷則米薪斷絶民)¶
<pb:KR2k0044_WYG_153-17a>¶
　　(有飢者祚發工調役治之雨不/為患邑人名其嶺為褚公嶺)¶
　葉䞇(台州府志山陽人由進士成化十八年知台州/府廉靜守已治民以仁愛甲辰嵗歉民税無措)¶
　　(力為奏免民賴以生以/憂去仕終副都御史)¶
　范亮(太平縣志甌寧人成化十九年任太平縣丞慈/祥廉慎勤恤民隱署邑事修學宫兩廡繕治鎮)¶
　　(東橋嵗旱素食草履祈禱甘雨如注罷官/日貧無以歸父老相率贐之一無所受)¶
　張𢎞宜(寧海縣志字時措華亭人進士成化十八年/任寧海知縣明察剛斷大家怙勢作威者縮)¶
　　(首斂跡而小民為之吐氣詞牘累幅一/覽而盡裁答無遺黠吏無所措其手)¶
　錢本弟(寧海縣志四川人寧海典史有幹才時邑人/穆惟英恃勇殺人聚徒象山依憑險阻大行)¶
<pb:KR2k0044_WYG_153-17b>¶
　　(剽掠人莫敢當其鋒本弟/假道襲捕擒之百姓安堵)¶
　戴韶(寧海縣志任寧海典史清慎有為寧海故有坍/壓田土該糧三千七百石民苦浮賠韶疏於朝)¶
　　(每米一斗折納銀三分七/釐糧不虧額而民稱便)¶
　江澂(寧海縣志字景吴江西南城人進士𢎞治元年/知寧海縣涖事公勤每日黎明必北向再拜而)¶
　　(出臨民以誠信為本初瀕海民苦坍江塘税澂覈/一邑之田得欺隱及新墾五百餘畝&KR0182;補糧額民)¶
　　(得少甦後/陞僉事)¶
　陳釗(臨海縣志䝉城人𢎞治三年以舉人知臨海縣/政尚簡靜一儒生與宦族有爭竟以理折勢莫)¶
　　(能撓之刑清賦省在/任十年閭里宴然)¶
<pb:KR2k0044_WYG_153-18a>¶
　方印(舊浙江通志字與信桐城人𢎞治間知天台廉/以潔已仁以愛民闔邑利弊靡不興革甫一嵗)¶
　　(教化大行卒於官囊俸僅八銖父/老咸咨嗟嘆息建祠繪像祀之)¶
　陳相(舊浙江通志泰州人𢎞治間知台州府守已以/廉撫下以仁任内屢獲豐年積穀殆將十萬舉)¶
　　(廢備賑人/皆德之)¶
　陸琪(舊浙江通志吴縣人𢎞治中同知台州剛毅而/濟以寛嘗署府符事無停滯尤注意學校秩滿)¶
　　(去民擁/留之)¶
　母恩(台州府志蓬州人𢎞治十三年以進士知臨海/縣剔弊補漏政令一新尤加意學校親為諸生)¶
　　(講解輯頒家禮戒飭懃懇/人樂從之陞監察御史)¶
<pb:KR2k0044_WYG_153-18b>¶
　劉弼(太平縣志字邦直華隂人𢎞治十六年由進士/任太平縣政事以袁道為師表修學校清刑獄)¶
　　(勸農桑民翕然/稱之調知黄巖)¶
　馬岱(台州府志江都人進士𢎞治二十年知台州府/恩澤及人甚溥民以疾病來雖冗沓必與以良)¶
　　(劑貧不能𦵏者助之府治及/兩學改作一新於民無擾)¶
　盧英(台州府志由黄巖縣調知太平清約端嚴一如/治黄以事至司府及行都鄙皆自賫饟具一不)¶
　　(以煩民審里徭役甚均尤詳於治獄催科第嚴限/程不事箠楚顧嚴於吏胥及勢要之家一犯科條)¶
　　(輒置之法不少貸暇則校試諸生為説作文/講書之法考滿上京囊槖蕭然擢户部主事)¶
　張羽(萬厯寧海縣志字鳳舉泰興人正德進士知寧/海縣廉能剛介抑豪右惠困窮風裁凜然行取)¶
<pb:KR2k0044_WYG_153-19a>¶
　　(擢御史劾劉瑾被/謫厯官副都御史)¶
　喻茂堅(台州府志字汝礪重慶人正德九年以進士/知臨海縣為政持大體在任多所建立去後)¶
　　(人思之立碑建祠/仕終刑部尚書)¶
　郁浩(台州府志字子淵永州人進士正德九年任天/台知縣廉慎明決平徭役恤小民人畏愛之調)¶
　　(知西/安縣)¶
　祝𢎞舒(舊浙江通志温江人正德間任太平/縣綜理有方剖決無滯吏民不敢欺)¶
　毛馭(寕海縣志麻城舉人正德間知寧海厯任九/載連遭水旱緩征薄斂勞來安集惠政及民)¶
　傅清(舊浙江通志詔武人正德間臨海丞時亢旱禾/槁清䖍禱百神勿應輒自引咎以鐵縲繫頸當)¶
<pb:KR2k0044_WYG_153-19b>¶
　　(午塗拜既而/大雨如注)¶
　張巖(臨海縣志彰德人正德間為臨海主簿才識練/達每有催科單車厯山谷撫循勸諭不笞一人)¶
　　(而課最所司牒委/紛至先期事集)¶
　曹廷桂(仙居縣志武進人正德十五年由舉人任仙/居縣性廉敏居官七年案無留牘有便民者)¶
　　(暮計朝行/綽有政績)¶
　羅僑(名山藏字惟升吉水人以進士知台州府興學/禮士愷悌宜民訟者至與款語利害多解去嵗)¶
　　(時循行阡陌舉冠婚喪祭禮以教民布衣張尺賢/而貧僑禮之上坐訪民間疾苦尺具以所聞吿僑)¶
　　(為置童僕給侍尊禮之台人多興起者擢廣東參/政去獻徵錄台戍衛食倚各郡餉前守漁其中即)¶
<pb:KR2k0044_WYG_153-20a>¶
　　(溢取嗇出之入覲治裝咸苦民僑首除羨餉而覲/行自給無他與吏部上守令殿最以僑為第一賜)¶
　　(襲衣牢醴旌異之在台建祠/祀方孝孺置祀田若干畝)¶
　毛衢(台州府志吴江人嘉靖二年由進士知太平縣/明敏有才先是市豪𩔖包攬里徭二役侵漁都)¶
　　(鄙衢革去之進田野小民服役公庭教以禮法民/悦甚迂浦街有金星閣横湖堂有神祠嵗斂民錢)¶
　　(為穿臂會云能消灾致福逺近如歸市衢毁其閣/與祠曳神像火之罪主者數人害遂息民苦盜竊)¶
　　(選飭游徼捕盜賊知名者悉瘐死獄/中尤重學校調永康後官至副使)¶
　王欽(萬厯黄巖縣志候官人嘉靖三年以進士知黄/巖縣愛民禮士弊政悉除修葺學宫大興文教)¶
　周振(常州府志武進人正德舉人令天台以興學善/俗為首務天台有橋當要道橋長而水湍振禱)¶
<pb:KR2k0044_WYG_153-20b>¶
　　(於神橋成邑人名/晉陵橋立祠祀之)¶
　唐愈賢(寧海縣志字子中辰州人嘉靖丙戌進士知/寧海縣謁陽明於會稽得良知之學居官惓)¶
　　(惓以勸學明道移風易俗為已責至於剔蠧剪弊/扶弱抑強均田平徭張施措置悉當人情在任四)¶
　　(年民懷吏畏/擢南臺御史)¶
　劉贊(萬厯黄巖縣志宣城人嘉靖八年以舉人知黄/巖縣廉勤剛正秉法不阿豪右為之屏息人稱)¶
　　(劉硬頭陞成都府通判民攀/轅不忍釋有赤子泣别碑)¶
　陶秀(台州府志字子實南城人嘉靖十一年由舉人/知太平縣先是里役不均田多脱漏秀編造黄)¶
　　(籍設為十甲均田之令又清稽脱漏田以充舊額/民甚宜之瀕海故多軍衛莊田弗屬編管秀建議)¶
<pb:KR2k0044_WYG_153-21a>¶
　　(立為軍圖三服役視齊民又墊甃道路起皇/華息肩二亭築治義塚民益懽悦調髙淳去)¶
　方介(黄巖縣志字子和合淝人嘉靖十七年以義烏/令調知黄巖廉公有威痛繩豪右時有琴堂第)¶
　　(一方/之謠)¶
　周志偉(台州府志字士器南康人進士嘉靖十七年/任台州知府大興學校日與士子講解經義)¶
　　(時黄太瀕海諸地潮沖閘壞比嵗不登志偉請於/御史傅鳳翔特疏建閘又請復河泊大使以司啓)¶
　　(閉兩邑自是嵗有秋時有大姓楊某者爭田搆訟/累嵗不止志偉親往按視開示大義且諭以詩於)¶
　　(是感泣相讓民/為勒石頌之)¶
　張士賢(寧海縣志江西人嘉靖間由舉人知寧海縣/躬行節儉先德化而後刑罰有古循吏風)¶
<pb:KR2k0044_WYG_153-21b>¶
　劉子與(台州府志海陽人嘉靖二十一年/以進士任臨海令廉幹有惠政)¶
　黄允謙(寧海縣志廣東人嘉靖十年進士知寧海縣/初姓黄復鍾姓以經學飭吏治涖事嚴而有)¶
　　(法庭無私謁姧民黠吏莫敢欺建社學置/社田留心教化陞主事厯官萊州知府)¶
　胡叔廉(台州府志字明發江西新淦人嘉靖十八年/以進士知臨海縣時邊海洪潮驟發淹没者)¶
　　(數千家叔廉單車走鄉落死者躬親瘞埋被灾者/發粟賑䘏全活無數留意學政文廟自正德二年)¶
　　(燬暫徙元妙觀叔廉復建於/故址廊廡齋舍煥然一新)¶
　張育才(萬厯黄巖縣志壽州衛人嘉靖二十年以選/貢為黄巖丞廉介自持公餘即荷鋤藝蔬以)¶
　　(自給陞/句容令)¶
<pb:KR2k0044_WYG_153-22a>¶
　陳堯(台州府志通州人嘉靖二十一年任台州知府/值兩嵗水患多方拯救廉敏寛仁闔郡德之仕)¶
　　(終刑部/侍郎)¶
　髙材(黄巖縣志字充甫無錫人嘉靖二十九年以舉/人知黄巖縣之官不攜家累止以二力從愛民)¶
　　(節費齋廚索然嫉惡如讐姧猾民抵法輒痛繩之/性簡亢即權豪不少屈至接士𩔖則脱略勢分有)¶
　　(下榻倒屣風會倭變免官民走請/於朝留之不得立祠肖像祀之)¶
　馬濂(台州府志字濬卿無錫人進士嘉靖三十年授/仙居令為政尚大體存靖難忠臣鄭恕後而復)¶
　　(其産倭寇及仙濂率民兵與郡守宋治邀擊之賊/遂逸尤著清節去之日父老歌曰民送兩行淚官)¶
　　(行一/擔書)¶
<pb:KR2k0044_WYG_153-22b>¶
　汪汝達(黄巖縣志字志行無錫人嘉靖三十二年以/進士知黄巖縣自倭變後邑里為墟汝達繕)¶
　　(城堞濬河隍建先師廟改淫祠以祀朱子置學田/以贍貧生一時興廢舉墜皆有禆政教陞户部主)¶
　　(事/)¶
　蔡結(臨海縣志字國凝漢陽人嘉靖三十二年由進/士任臨海縣時倭寇嵗擾兵興役煩結調度有)¶
　　(方事集而民不/擾合邑安堵)¶
　方輅(台州府志任太平知縣嘉靖三十二年/值倭變無城垣輅營費創築民藉以安)¶
　林大梁(寧海縣志福建同安人由舉人嘉靖庚戌知/寧海厯任九載治尚寛平倭寇江浙閩廣四)¶
　　(省騷動邑故無城民甚恐大梁力請於當道建築/城垣為民保障城甫完倭猝至登城拒守民賴以)¶
<pb:KR2k0044_WYG_153-23a>¶
　　(安/)¶
　胡價(台州府志號玉吾宜城人嘉靖四十二年以進/士任臨海縣精敏有才略案牘駢集剖決無不)¶
　　(適當吏不敢欺民/懷其惠陞給事中)¶
　余城(台州府志江西鄱陽人嘉靖四十三年以舉人/任仙居令先是邑遭倭變又經城役郡司李蕭)¶
　　(文清督責過嚴民財力俱敝城至竭力撫循流/氓始集尤不阿權貴務絶請托以中傷去官)¶
　楊廷表(萬厯黄巖縣志甌寧人嘉靖四十三年以舉/人知黄巖縣愷悌愛民立丈量法精密不苛)¶
　　(而宿弊頓革調東昌/去民思之肖像祀焉)¶
　楊道會(黄巖縣志字惟宗隆慶二年以進士知黄巖/縣年踰弱冠清約如寒士諳練如素宦吏胥)¶
<pb:KR2k0044_WYG_153-23b>¶
　　(不敢肆其故智徵科第嚴程限不事夏楚窮民積/逋悉停之嵗校士精覈復賑其寠者士為奮興禁)¶
　　(淹女全活甚衆舊鄉飲賓濫及匪人有司亦以彌/文略之道會必得其人造廬禮焉陞户部主事)¶
　周思稷(台州府志號養初湖廣麻城人隆慶戊辰進/士知臨海縣慈祥廉靜有古循吏風在邑五)¶
　　(年嘗清丈田畝稽核丁口不事察察而人不/敢欺又酌定鹽課上下利之陞户部主事)¶
　向大有(舊浙江通志辰州人萬厯間任同知在台五/載嘗三攝郡篆有守有材人稱古之遺愛)¶
　武煒(台州府志台州府知事壬子倭入黄巖焚刦時/承平日久聞者皆股栗欲竄煒獨挺身率兵往)¶
　　(援至釣魚嶺倭設伏山谷間力戰不勝遇害事/聞贈太僕卿建愍忠祠於巾子山春秋致祭)¶
　曹學程(舊浙江通志字希明全州人令寧海以厚風/俗阜民財興學校為己任逾年百廢具舉時)¶
<pb:KR2k0044_WYG_153-24a>¶
　　(有芝生麥岐之瑞頌/聲四訖擢屯馬御史)¶
　王演疇(寧海縣志字孟箕彭澤人萬厯壬辰進士為/寧海令下車即建社倉廣養濟院又因南觀)¶
　　(廢址闢為緱城書院増置學田四百餘畝/俾邑士子肄習於中後知桂林府致仕)¶
　湯聘尹(台州府志江南長洲人進士授給事中萬厯/十年出為仙居令為治務節冗費并里甲濬)¶
　　(水利改舖舍有利於民者/圖之惟恐不及民甚戴之)¶
　吴正大(台州府志休寧人萬厯九年為仙居主簿剛/介自持不媚權貴攝縣事併課清丁法良意)¶
　　(美大僚子姪殺人必得其人以/置諸法時稱天下清官第一)¶
　周孔教(台州府志號懷魯江西臨川人萬厯庚辰進/士十二年知臨海縣性敏操卓經畫皆可垂)¶
<pb:KR2k0044_WYG_153-24b>¶
　　(久義倉社學次第舉行治以教養為先向來所需/器具辦自坊長日用資於館戸孔教一切革去皆)¶
　　(官自庀設不以一毫累民治事暇與諸/生講學論古一時士習丕變後擢御史)¶
　張邦翼(寧海縣志號軫南蘄水人以進士知寧海縣/時西郭外洚水齧城率民修砌壩堰至今賴)¶
　　(之築勢馬山㙮以/培文脈調繁臨海)¶
　晏文輝(台州府志字懷泉南昌人進士任太平知縣/修祭品葺學宫俱捐俸為之絲毫不取於民)¶
　　(躬迎耆老以勵俗請表貞婦以維風士民皆翕然/向化至鋤姧除猾風烈矯矯循河造舟濱海除道)¶
　　(美政/甚著)¶
　顔欲章(寧海縣志安福人萬厯中由進士知寧海縣/處心恬靜與民休息以北門濠水直瀉不利)¶
<pb:KR2k0044_WYG_153-25a>¶
　　(於邑改抱城闉布橋以通往來調繁嘉興士民挽/留不獲遂於濠畔置祠名曰顔公河厯浙江布政)¶
　　(使/)¶
　周家棟(台州府志號鶴陽黄安人萬厯己丑進士知/臨海清理徭役弊剔而民懷之課士論文決)¶
　　(科第皆不爽邑之儒習彬彬焉築湖隄尤利及永/久陞御史巡鹽本省老穉逺近數百里擁馬足歡)¶
　　(呼曰此我曩/時父母也)¶
　翁仲益(太平縣志字受甫晉江人由進士任太平縣/值嵗飢即請緩征賑濟天旱每禱輒應旦出)¶
　　(視事吏人持文牒鵠立無/一敢窺伺者後調繁去)¶
　王明嶅(舊浙江通志晉江人萬厯中知仙居冰蘖茹/飲不以一錢自汚時有簿曾學周南豐人以)¶
<pb:KR2k0044_WYG_153-25b>¶
　　(廉能稱相/得助理)¶
　張𢎞代(天台縣志靈壁人萬厯二十二年任天台縣/識度凝重操守清廉興利革弊常修邑志以)¶
　　(循良擢户/部主事)¶
　汪夢説(台州府志貴州人萬厯二十六年以舉人知/仙居縣禮士愛民修明倫堂其政與王明嶅)¶
　　(相上下時有間架之税夢説以民/貧強頃不奉法郡守強之不能得)¶
　王孫熙(天台縣志華亭人萬厯二十九年以進士知/天台縣公廉慈惠練達精敏陞大理寺評事)¶
　　(民戀不忍釋後陞本/府知府擁道懽迎焉)¶
　李應祥(台州府志號雨亭無錫人萬厯丁丑進士戊/寅任臨海令清白自矢時倭亂後水荒相仍)¶
<pb:KR2k0044_WYG_153-26a>¶
　　(應祥朝夕拮据殫心撫字賑濟全活者數千家諸/所經畫如定條鞭除糧長釐夙弊一十四條皆斟)¶
　　(酌盡善時論謂清慎勤三/善實兼有之後陞主事)¶
　林光庭(寧海縣志字仲明莆田人萬厯進士任寧海/縣敷政寛平而御下嚴肅尤鋭意作人増修)¶
　　(齋館政餘就義學談藝勸課復創建/文昌閣置田供祀厯陞武昌知府)¶
　胡懋道(寧海縣志寧鄉人任寧海丞兩署邑篆清火/耗革常例邑偶飢民赴府市米驛宰每肩索)¶
　　(米少許懋道廉知之遂懲其役復/達上官禁諭之後陞濟寧州判)¶
　吴絅(台州府志字内闍増城人萬厯甲寅以舉人知/黄巖縣至即誓於神勿私入一錢嵗祲不忍追)¶
　　(呼府檄趲軍餉甚急民恐負秉燭爭輸不終宵有/溢其額後左遷福建都事尋改樂清諭任滿經黄)¶
<pb:KR2k0044_WYG_153-26b>¶
　　(巖客舍百姓相與扶輿入公館/拜謁者日以千數擁傳不得行)¶
　胡來聘(天台縣志全州人萬厯三十八年任天台縣/廉介慈和精密果毅吏服神君民歌父母尤)¶
　　(加意黌宫主持風/教士民佩德焉)¶
　喬時英(台州府志上海人萬厯進士任臨海縣宅心/仁厚清望峻絶除蠧剔姧積弊盡革卒於官)¶
　王國材(舊浙江通志號椒邱上海人初知黄巖調繁/臨海賢聲如一適巡眎邊海方回以亢旱連)¶
　　(晨步禱行至/縣門而卒)¶
　唐世輔(台州府志桂林人舉人天啟壬戌知黄巖縣/時里役苦於解餉下車即革去以官封運解)¶
　　(嵗省費/甚多)¶
<pb:KR2k0044_WYG_153-27a>¶
　胡接輝(舊浙江通志江西廬陵人天啟中知天台清/介禔躬仁慈接物嘗講學友仁堂捐俸緩修)¶
　　(文廟秩滿/陞御史)¶
　陳起龍(舊浙江通志海澄人天啟間仙居令凡訟者/以善語解之民愧悔乃罷日與文士講學譪)¶
　　(如家人去之/日囊槖蕭然)¶
　謝堅(台州府志字用礪信豐人天啟五年以舉人任/太平縣里役舊有陋規嵗輸無名之賦堅於正)¶
　　(項外一無所取汰冗役嚴保甲繕城/隍善政具舉崇禎三年陞員外郎)¶
　李天秩(台州府志號止菴雲南人由省薦授台州司/理明末吏治刓敝天秩至廉積猾鉅蠧數輩)¶
　　(立置之法問民疾苦如負重病在身興除不旦夕/緩同官太守性嚴急於人不少貸一日語微侵天)¶
<pb:KR2k0044_WYG_153-27b>¶
　　(秩天秩曰節推法官也公已代專之何忍更為束/濕太守愧謝自是事可否必咨天秩而後行直指)¶
　　(檄同巡厯所過積牘如山頃刻裁之各愜其情而/去務矜全小𤯝原而出者郡必十數人至墨吏大)¶
　　(豪論竟如律雖威刦利誘屹如也事畢裹糧他去/不費縣官一粟前後直指上其治行第一轉兵馬)¶
　　(司指揮去之日單騎襆被鬻書史以自供/百姓環馬足泣者數萬人後遷兵部主事)¶
　劉士名(舊浙江通志潁州人崇禎間黄巖令為政嚴/肅晨起放衙左右却立案側㒺敢抱不急之)¶
　　(牘以進大庭之上儼若神/明攝太平篆政如治黄)¶
　蔣鳴玉(台州府志字楚珍金壇人崇禎丁丑進士任/台州司理諸所釐剔皆有聲講明理學與諸)¶
　　(生課藝論文指授矩度以台郡解額頗減植南北/兩山䕃木以培地脈時臨邑周令壽明亦雅意作)¶
<pb:KR2k0044_WYG_153-28a>¶
　　(人與鳴玉所賞識/者皆後先得雋)¶
　馬鳴霆(台州府志字瑞霞楚雄人領鄉薦崇禎十六/年知黄巖縣吏治明敏理紛錯如抽絲校士)¶
　　(尤虛心檢閲各因其材造就之明年海門兵譁進/掠監司内署隨至黄巖不犒譟擾衢巷鳴霆陽為)¶
　　(款慰授計捕兵合衆殱逐/民賴以安陞刑部主事)¶
國朝¶
　李士𢎞(台州府志字仔肩河南磁州人順治五年由/貢生任台州推官性廉介執法不少徇時台)¶
　　(初定悍弁縱恣士𢎞一繩以法城鄉之人始獲帖/席仙居防將趙德悍而黠隂令所俘盜扳報平民)¶
　　(會巡撫蕭起元檄士𢎞涖仙居督師趙畏其節制/不敢恣民咸相吿曰李公生我及去任出郊數四)¶
<pb:KR2k0044_WYG_153-28b>¶
　　(輒為士民擁選不得行者累月/至新昌為賊所害崇祀名宦)¶
　鄭之文(舊浙江通志字衷素山東臨清籍休寧人武/進士任台巡道中軍康熙十三年馬信内叛)¶
　　(執署道傅夢籲於興善門城樓之文抽刀欲救其/黨自後踣之為所縛既而以計脱歸十四年城陷)¶
　　(之文自誓殉國先令二妾投繯賊執之文去終不/屈遂被害事)¶
(聞廕一子世襲拖/    沙喇哈番)¶
　徐化成(舊浙江通志順天昌平州人順治八年由貢/生知台州府寛徵省役與民休息奉母至孝)¶
　　(一切笞杖不敢妄施悉遵母訓台州府志化成字/文侯為人謙恭平恕甫下車值亢旱䖍誠步禱甘)¶
　　(霖隨沛鎮兵月糧偶缺譁於途檄催黄太二邑米/暮夜適至兵利在舟即給化成慮有變詣江滸運)¶
<pb:KR2k0044_WYG_153-29a>¶
　　(貯天寧寺倉猝夫不繼化成徒步率衆役挽攜百/姓聞之爭先來助頃刻而畢升合無耗陞山西岢)¶
　　(嵐道副使仕/至湖廣巡撫)¶
　蔡含靈(舊浙江通志字子虛北直寧晉人順治丁亥/進士知天台縣居官清慎有經濟才時值寇)¶
　　(警團練鄉勇多方招撫山寇悉平凡遇經過官兵/區置得宜民賴以安秩滿陞工部主事厯河南睢)¶
　　(陳/道)¶
　劉登科(舊浙江通志遼東人順治十三年由監生知舟/黄巖縣十四年海䑸陷城脅降不從繫之入)¶
　　(再脅終不屈遂縛投/三江水中士民哀之)¶
　張中選(名宦留祀冊字龍城湖廣羸州人康熙二年/由生員特授黄巖知縣在任八年利興弊革)¶
<pb:KR2k0044_WYG_153-29b>¶
　　(多方開墾以安集流民廣設粥厰以賑/恤灾黎寛刑減耗建造學宫振興文教)¶
　趙廷錫(名宦留祀冊膚施人順治辛丑進士康熙九/年知天台縣興起學校會文課士親為評閲)¶
　　(公編審平徭役革弊政申減水衝虛税灾/荒賦額民沾實惠修邑志未竣以憂去)¶
　周貴(台州府志號榮吾直隸東寧衛人康熙十年任/台州副將在台三載捍衛封疆海䑸逺遁舊時)¶
　　(軍中買穀辦料及油薪荼炭之屬無不取資民間/貴悉除去申飭軍令凡官兵借住民房務令主客)¶
　　(相安強横者置之/法民為勒石紀德)¶
　王鑄鼎(台州府志字象九瀋陽人例監生康熙十三/年知臨海縣時寇盜充斥援旅雲屯鑄鼎掘)¶
　　(濠築屯親冒矢石辦餉給夫及寇退繪圖祈賑陳/疏籲蠲立催科之法止查花户完欠除去現年圖)¶
<pb:KR2k0044_WYG_153-30a>¶
　　(差名色民稱利便以積勞/成疾卒於官年僅二十五)¶
　閆福玉(表忠冊青州安邱人任黄巖鎮標左營遊擊/康熙五十一年輪防北洋海汛五月二十三)¶
　　(日遇海賊陳尚義於牛頭門力戰陣亡營兵王一/倫柯國柱等五十四人同被害事)¶
(聞贈副將廕一子閆灝以守備/    用王一倫等俱加䘏賞)¶
　¶
　¶
　¶
　¶
<pb:KR2k0044_WYG_153-30b>¶
　¶
　¶
　¶
　¶
　¶
　¶
　¶
　浙江通志卷一百五十四¶
