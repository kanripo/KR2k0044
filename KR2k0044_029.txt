# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.458651
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0044_WYG_029-1a>¶
欽定四庫全書¶
　浙江通志卷三十¶
　公署(上/)¶
　　命官建事必有視事之所用以出治行政非徒為¶
　　辨等威肅觀聽而已兩浙官盛事繁廨宇制置悉¶
　　備要必職思其居而後無曠厥守百爾君子尚其¶
　　夙夜自公以仰副¶
聖朝設官分職之至意其敢以臨民親切之地而傳舎¶
<pb:KR2k0044_WYG_029-1b>¶
　　視諸志公署¶
　浙江省城¶
　總督部院(在斯/如坊)　舊為明總兵府¶
國朝康熙七年浙江總督趙廷臣改建為總督部院署¶
　　二十三年裁併福浙總督駐劄福建署久空閉日¶
　　就傾圮雍正五年浙江巡撫(臣/)李衞奉¶
㫖特授浙江總督管巡撫事仍駐劄巡撫衙門因額設¶
　　公署體統攸闗於雍正九年撥備公銀兩委屬員¶
<pb:KR2k0044_WYG_029-2a>¶
　　鼎建署之制正中大堂五間上奉¶
御書岳牧之任扁額前為露臺為甬道為儀門題曰文¶
　　武總憲正南大門三間署額曰總督部院大堂後¶
　　為川堂為二堂奉懸¶
御書飬素二字又¶
御書秉鉞巖疆四字為額進内為垂華門門内正樓五¶
　　間左右翼樓各三間東西廂樓亦如之後樓五間¶
　　耳房各三間周以繚垣環以羣房川堂之東為簽¶
<pb:KR2k0044_WYG_029-2b>¶
　　押堂為書㕔為蓮花幕更東為¶
御書碑亭恭貯歴任督臣所奉¶
宸翰勒之貞珉以埀永久前督臣覺羅滿保捐建今拓¶
　　而新之視昔加崇焉其後為庖湢為稟廥稍南為¶
　　吏舎為書冊房更南為内廐川堂之西為西花㕔¶
　　旁置舫齋有池有亭軒檻玲瓏竹木交映而呉山¶
　　一帶横列於右如錦屛綺幔朝來爽氣近在几席¶
　　更西為箭㕔較閲屬員騎射儀門東為土地祠大¶
<pb:KR2k0044_WYG_029-3a>¶
　　門外為東西轅門為文武官候㕔左右建二石坊¶
　　一曰威震東南一曰澄清海甸更東有重樓傑峙¶
　　曰雄鎮樓¶
　巡撫都察院(在裕民坊内/通江橋東)　嘉靖浙江通志浙江巡¶
　　撫舊不常設有事則遣大臣巡視或尚書或大理¶
　　卿或都御史官無定員治無定所嘉靖三十九年¶
　　太子太保兵部尚書兼都察院右都御史胡宗憲¶
　　總督浙江兼巡撫以舊清軍察院改建名總督府¶
<pb:KR2k0044_WYG_029-3b>¶
　　(萬歴杭州府志舊清軍察院嘉靖二十四年巡視/都御史朱紈併倉址改建三十五年燬總督胡宗)¶
　　(憲重建添設諸司候㕔庶官分/署規制始備遂名總督府云)錢塘縣志其北有¶
　　鎮海樓(呉越時為/朝天門)東為鎮東樓(錢鏐平董昌為鎮/海鎮東軍節度使)¶
　　(兼領兩浙此/其遺意也)東西二坊曰保障江藩曰澄清海甸¶
國朝為巡撫都察院署雍正五年欽奉¶
特㫖授浙江巡撫(臣/)李衞為兵部右侍郎總督浙江等¶
　　處軍務兼理糧餉管巡撫事尋陞兵部尚書加太¶
　　子少保節制江南仍駐劄巡撫衙門署之制中為¶
<pb:KR2k0044_WYG_029-4a>¶
　　　大堂崇奉¶
聖祖仁皇帝御書宣布徳澤推誠遇人寛簡愛民扁額前¶
　　　為露臺為甬道為儀門為大門後為川堂雍正二¶
　　　年¶
　御書公勤亷幹四字賜(臣/)李衞從滇南恭賫至浙敬懸¶
　　　正中川堂後為¶
聖祖仁皇帝御書受祜堂中懸¶
　御書五福圖又後為内宅門為三堂雍正四年(臣/)李衞¶
<pb:KR2k0044_WYG_029-4b>¶
　　　母年八十荷䝉¶
　御書永錫康寧四字扁額¶
　賜懸其上更後為住房為堂樓西為後㕔為内書室(舊/有)¶
　　　(集思堂撮蕉亭/後樂亭即其址)川堂之東為¶
　御書樓恭貯歴年奉¶
　賜御製詩文詔諭扁額對聮永&KR0183;世寶又東為誠本堂¶
　　　稍南為自修堂又東為箭㕔雍正十二年以總督¶
　　　銜管巡撫事(臣/)程元章改建書室三楹凡三進以¶
<pb:KR2k0044_WYG_029-5a>¶
　　居幕客又川堂之西(臣/)李衞剏建書樓五間上懸¶
御書治洽東南吏民遵表範誠孚中外政教本公清對¶
　　聯¶
賜(臣/)李衞中庭設花石清供對㕔五間夾以耳廂左為¶
　　舫齋小樓更西為箭廰校閲屬員騎射題曰武林¶
　　矍圃皆雍正七年建西南平房十五間為總督吏¶
　　書冊房又樓房二十六間為巡撫吏書冊房俱有¶
　　扃鑰其巡鹽書吏則截外官㕔而扃於儀門之内¶
<pb:KR2k0044_WYG_029-5b>¶
　　在東南隅儀門外東為土地祠大門外東西為司¶
　　道府縣官候㕔將領旗牌巡捕各官㕔左右為各¶
　　胥役班房東為坊曰海晏河清西為坊曰民安物¶
　　阜通江橋之西復為大坊以表之曰東南節鉞與¶
　　鎮東樓相映帶云¶
　鎮守杭州等處將軍(在駐防/城内)¶
國朝順治五年設鎮守將軍駐防於杭州築滿洲駐防¶
　　城以民房大者為衙署小者為兵房康熙十三年¶
<pb:KR2k0044_WYG_029-6a>¶
　　　添設官員衙署皆係地方官捐造大小官共一百¶
　　　三十七員衙署一百三十七所而將軍署外又專¶
　　　設公衙門(在八字/橋西)署之制中為大堂四十四年¶
聖祖仁皇帝賜御書典戎扁額懸奉正中後為二堂上奉¶
御書冠軍二字額大堂之前為露臺為甬道為儀門為大¶
　　　門東西為轅門樹棹楔外有各官候㕔¶
　　滿洲左翼副都統(在輓/鼔橋)　東西轅門鼓亭各一座大¶
　　　門三間進内為儀門為大堂中懸¶
<pb:KR2k0044_WYG_029-6b>¶
　御書福字扁額堂西為書房迤北為住房西轅門外之¶
　　　西南隅為箭道有箭㕔¶
　　滿洲右翼副都統(移駐/乍浦)　詳兵制其署改為南米倉¶
　　漢軍左翼副都統(在花/市街)　署北向東西轅門鼓亭各¶
　　　一座中為大門進内為儀門為大堂東西耳廂為¶
　　　書室堂後為川堂為二堂中懸¶
　御書福字扁額後住房九間左右各有廂¶
　　漢軍右翼副都統(在花/市街)　署北向東西轅門鼓亭各¶
<pb:KR2k0044_WYG_029-7a>¶
　　一座大門三間門内即大堂堂後為儀門為住房¶
　　凡二進東西内外各有廂餘皆羣房東北為蔬圃¶
　浙江提督學政(舊名校士館今移改/都司署在布政司西)舊浙江通志¶
　　校士館在八字橋濱河開元宫故址明成化七年¶
　　建為三學射圃嘉靖三十三年提學副使阮鶚建¶
　　為館歲科試諸生¶
國朝順治五年環入駐防營内十四年提學道谷應泰¶
　　即司花園舊址改建(在按察/司東)康熙十七年燬二十¶
<pb:KR2k0044_WYG_029-7b>¶
　　一年提學道楊引祚重建二十四年以江浙二省¶
　　為人文之藪照直𨽻一體差翰林詹事官一員提¶
　　督學政在校士館考試雍正二年兵部議准將浙¶
　　江都使司裁汰雍正四年督學彭維新以舊館窄¶
　　隘席舎無多考試偪塞擁擠將奉裁都司衙門捐¶
　　修改建校士館(萬歴杭州府志浙江都指揮使元/為行宣政院明洪武三年置杭州)¶
　　(都指揮使即其地建署領衞十六守禦千户所五/正徳五年都指揮僉事陳璠建嚴翼堂嘉靖四十)¶
　　(四年張東旭建徳星堂為禮賓之所舊/浙江通志順治初改為浙江都使司)中為觀成¶
<pb:KR2k0044_WYG_029-8a>¶
　　堂前為儀門為大門東西兩廨列士子席舎後為¶
　　川堂為嚴翼堂又後為學使宅榜曰如玉壺冰大¶
　　門外為棘門為榜廊地居南北之中邇於學宫街¶
　　衢寛廣庭宇明敞士子雲集咸沐¶
聖世右文之化云¶
　巡鹽察院(在芝松坊二啚/宗陽宫東北)　兩浙鹽法志明永樂間¶
　　始差監察御史給事中一員閘支天下鹽課至正¶
　　統三年歲差御史於兩淮兩浙等運司領勅巡視¶
<pb:KR2k0044_WYG_029-8b>¶
　　禁約及督催鹽課因建院署於浙江布政司東在¶
　　錢塘縣之興仁坊𢎞治十四年監察御史方溢重¶
　　修嘉靖二十年監察御史唐臣改傳法寺基重建¶
　　署之制中為大門曰風紀重地為儀門為甬道為¶
　　露臺為大堂曰太微執法堂後為川堂東為龍門¶
　　深處為日新堂西為霜臺别署後有樓曰來鶴東¶
　　為後樂園為一鑑亭迤北為此君亭為我心亭為¶
　　虚白堂大門外建二坊東曰激揚西曰貞肅¶
<pb:KR2k0044_WYG_029-9a>¶
國朝雍正三年巡鹽右副都御史謝賜履於來鶴樓之¶
　　東改建㕔事五楹書室三楹餘俱重加整葺¶
　織造府(在太/平坊)　嘉靖浙江通志織造府二並在布政¶
　　司東旗纛廟西左為東府右為西府以中官掌之¶
　　洪武二年建織染局於斯如坊永樂中因地勢卑¶
　　溼分撥工料於湧金門建局織造遂以舊名南局¶
　　此名北局後南局盡廢工料併歸北局(江曉織染/局碑記局)¶
　　(肇於洪武間在城之南隅鳯山門裏朱家橋僻隘/不便正統間奏改此地宋為五顯祠元為御史臺)¶
<pb:KR2k0044_WYG_029-9b>¶
　　(基址經始相度建立大門一座正㕔三間東西二/庫提調府㕔局官㕔以下共計房屋七十餘間又)¶
　　(置圍牆立中門内有房屋百二十餘間分為織羅/二作有古井一避火園二𢎞治間葺東至西河街)¶
　　(西至運司河街南至藩司/牆北至臺後橋河一帶)¶
國朝撤中官而掌以内務府官織造¶
御用袍服順治四年督理杭蘇織造工部右侍郎陳有¶
　　明重修(陳有明織造府碑記織造有東西兩府東/府為駐劄之地西府則專設機張兩府圯)¶
　　(壞過多悉為整理題其㕔事之顔曰天章首煥復/於東府自堂簾卧室之側悉置匠作以供織務荒)¶
　　(蕪整頓煥然一新繪/圖立碑以識久逺)康熙四十五年織造孫文成¶
<pb:KR2k0044_WYG_029-10a>¶
　　　捐修東府預備¶
聖祖仁皇帝南巡駐蹕繪圖勒石焉復於大門之外購買¶
　　　民地開濬城河以達湧金門大門内為儀門為甬¶
　　　道為大堂康熙九年¶
御書敬慎二字額懸正中三十八年又¶
賜鸞鶴情三字扁額後有二堂四十六年¶
御題竹風清聽堂後為宅門為衙堂為内宅門為住房為¶
　　　大庫府之外復有織染總織西府三局年久傾圯¶
<pb:KR2k0044_WYG_029-10b>¶
　　　雍正八年織造許夢□捐貲重葺¶
　　北新闗户部分司(在武林門外/江漲橋北)　嘉靖浙江通志明¶
　　　初差御史監生閘辦課程或户部官監收船鈔未¶
　　　有定制景泰元年差户部主事於蘓杭二府專掌¶
　　　之始建鈔闗於此六年罷主事歲委府官收鈔成¶
　　　化四年併鈔闗罷之七年復鈔闗故俗稱北新闗¶
　　　云杭州府志署之制濱河為前㕔外為坊為闗闗¶
　　　北為委官小署㕔後為儀門中為正堂後為寅賓¶
<pb:KR2k0044_WYG_029-11a>¶
　　所堂左為宅宇為書室折北為拱辰樓為亭沼右¶
　　為庫房吏書房儀門外為土地祠書冊房¶
國朝康熙五十五年停差户部官北闗錢糧交與巡撫¶
　　監收雍正七年總督管巡撫事(臣/)李衞題准將南¶
　　北二闗税務交與織造管理¶
　南闗工部分司(在芝松二啚巡/鹽察院之西)　萬歴杭州府志明¶
　　改市舶司為之本宋徳壽宫後囿址永樂中命内¶
　　臣掌海舶互市成化七年設闗抽分木税建署於¶
<pb:KR2k0044_WYG_029-11b>¶
　　候潮門外俗稱南闗嘉靖三十六年燬員外李方¶
　　至重建改令處¶
國朝康熙五十五年停遣工部分司南闗錢糧交與巡¶
　　撫監收署遂閒曠雍正四年¶
特設浙江觀風整俗使就南新闗督𣙜衙門駐劄重加¶
　　修整雍正八年停差觀風整俗使仍稱南闗衙門¶
　　云其制中為氷玉堂前為露臺為甬道為儀門為¶
　　大門東西為吏舎堂後為川堂為後堂西為使宅¶
<pb:KR2k0044_WYG_029-12a>¶
　　又西為靜觀堂舊名梅花㕔扁曰梅石雙清堂之¶
　　前有活石亭今圮芙蓉石在焉石出土高丈許巖¶
　　竇玲瓏蒼潤欲滴篆曰鐵雲傳是宋徳壽宫舊物¶
　　傍&KR0390;斷碑刻藍瑛所繪古梅一本枝榦如生迤西¶
　　為耳房為西廂房為書房西南為書㕔儀門外東¶
　　為土地祠題曰觀梅古社¶
　布政使司(在清和坊迤/西面蛾眉山)　嘉靖浙江通志宋南渡初¶
　　為殿司寨尋改安撫司復改祕書省元至元二十¶
<pb:KR2k0044_WYG_029-12b>¶
　　六年自揚州遷江淮行省於此并開元宫址廣之¶
　　改曰江浙等處行中書省至順壬申重修(栁貫重/修省府)¶
　　(記至元二十六年制改江淮行省為江浙行省自/淮徙治錢塘統有兩浙江東而以淮東西分隸河)¶
　　(南明年始營宋祕書省故地其制視都省稍殺焉/後福建省罷全閩八州亦併來屬地蓋益廣山區)¶
　　(海聚民伍兵屯奉賦租受要約者衆以數百萬計/出號施令風動雷行東南半壁藩維晏然朝廷常)¶
　　(選重臣以臨涖之柄任專則其體貌宜特隆位望/尊則其禮制宜特異臺門設樹平津開閤所以辨)¶
　　(堂亷而示等威者其品式昭昭具矣宰臣若曰吾/為天子專制方面權綱攸繫有翼有嚴其命幕僚)¶
　　(相時蠧敗完舊飾新無陋無奢中兹度程乃出緡/於府徵材於市工用官傭役甪農隙昉自堂庭達)¶
<pb:KR2k0044_WYG_029-13a>¶
　　　(於門闥易刓弊為堅良化茸闒為麗密堦墄瑩浄/堊艧鮮新觚稜藻井動采交輝表漢廷之黄閣映)¶
　　　(中天之紫垣百司庶府奔走承命者咸改視易聽/以為士大夫之治於其官猶人之修於其身也身)¶
　　　(修則心正而物正官治則事治而民安徳則視諸/其身政則視諸其官一省署之修舉而元僚學問)¶
　　　(之素藴畢見於斯觀隅知室聞/樂知徳信斯言哉至順壬申記)萬歴杭州府志至¶
　　　正初燬三年丞相伯勒齊爾布哈復拓其制明洪武¶
　　　九年改今司署永樂十七年火宣徳間左司黄澤¶
　　　重建嘉靖元年左參政顧璘重建紫薇樓於堂後¶
　　　(唐龍重建紫&KR0340;樓記晉太康初置中書省以平章/政事省中植紫&KR0340;華唐開元中改為紫&KR0340;省元於)¶
<pb:KR2k0044_WYG_029-13b>¶
　　　(外道置中書行省我朝改布政司後有堂重之以/樓題曰紫&KR0340;嘉靖元年顧公璘鼎建而紫&KR0340;之名)¶
　　　(不易/也)¶
　國朝順治十五年重建大門曰膏澤門前臨百獅池跨¶
　　　以石梁門以内為甬道為儀門為屏門題曰藩屏¶
　　　重地曰岳牧崇瞻北為露臺正中為紫&KR0340;堂康熙¶
　　　三十六年¶
聖祖仁皇帝賜額曰承流宣化四十二年¶
御書清慎勤三字奉懸正中後為二堂扁曰行中書省仍¶
<pb:KR2k0044_WYG_029-14a>¶
　　　元時舊額也旁列東西二坊進東為使宅門榜曰¶
　　　紫薇公署進内為二門為大堂題曰靖共正直中¶
　　　奉¶
　御書福字額雍正十年¶
　賜布政使(臣/)王紘内為宅門為絜矩堂中奉¶
　御書福字額雍正七年¶
　賜前布政使臣程元章堂左為㕔事三楹上奉¶
聖祖御書振鷺初飛四字額南為書室更東為舫齋西為¶
<pb:KR2k0044_WYG_029-14b>¶
　　　一琴書屋舫齋之南有重樓傑峙曰四照樓(舊名/天香)¶
　　　(樓/)絜矩堂之北為正樓五間平房五間左右夾廂¶
　　　東為耳房三間内書室五間後有園舊名後樂有¶
　　　亭曰後樂亭亭下有松化石疊石為山以在使宅¶
　　　之西因稱西山紫薇堂之右為督糧道署儀門之¶
　　　左為經歴司使宅之南為土地祠為照磨所儀門¶
　　　之外東為理問㕔西為寅賓館更南之西為資盈¶
　　　庫規制宏敞實稱東南首藩云¶
<pb:KR2k0044_WYG_029-15a>¶
　按察使司(在前洋街/紀家橋東)　嘉靖浙江通志故宋岳武穆¶
　　王宅也紹興三十一年以宅為太學學燬元大徳¶
　　中改為肅政亷訪司明洪武初改提刑按察司仍¶
　　其舊址萬歴杭州府志洪武二十七年重建堂後¶
　　有一清樓歲久圮成化十年按察司戴珙重建為¶
　　堂并營夾室徙民居闢道南出規制始稱(夏時正/按察司)¶
　　(修建記司治元江南浙西等處肅政亷訪司舊治/也舊址莫詳創始國朝改為是司堂後有樓名一)¶
　　(清將壓弗支正堂以下亦復頺敗漶漫弗鮮兩廡/逼隘弗容外門低小弗稱皆非所以聳人瞻視成)¶
<pb:KR2k0044_WYG_029-15b>¶
　　(化癸巳戴公來長憲令行政清民物安堵因葺廢/舉墜詢之父老謀之竂寀按籍得在官羡餘計若)¶
　　(干及令諸道分司亦以羨來計若干盡畀之鳩工/集材肇於歲之甲午九月落於丙申四月樓撤為)¶
　　(堂仍以樓名名之堂左右為夾室堂之前别為堂/曰協恭東西為軒曰蓮桂曰來鶴正堂儀門則増)¶
　　(飾之闢廡使東西各丈餘而外門特高大焉門之/南去民廬不百十尺氛囂接堂陛遂召民而告之)¶
　　(民皆願他徙公盡以地之在官者與易而復給其/徙之資於是自甬道南出矢直砥平檜柏夾植蒼)¶
　　(然整列設屛以蔽内外建坊以按察司三字題之/外則長生街街東西復建坊東曰端本西曰澄源)¶
　　(由街東出則睦親坊外臨通衢别建坊曰弼教西/抵城址白龜池之上池即唐李泌所置六井之一)¶
　　(建坊曰肅政由是堂室門/廡髙明朗徹氣象不侔矣)使宅之東為嘉湖道宅¶
<pb:KR2k0044_WYG_029-16a>¶
　　　杭嚴道宅清軍道宅巡視海道宅温處道宅金衢¶
　　　道宅西為水利道宅驛傳道宅提學道宅¶
　國朝設按察使司裁併道員其現設者則分設各道署¶
　　　而司署仍其舊署之制中為大堂康熙三十八年¶
聖祖仁皇帝御書亷察之寄四大字¶
賜按察司于凖四十六年¶
聖駕巡幸至浙復¶
御書存素堂扁額俱崇奉正中前為露臺為甬道為儀門¶
<pb:KR2k0044_WYG_029-16b>¶
　　　為大門東西廊為六房吏舎後為川堂堂勒¶
御製按察使箴川堂之後為同心堂(吳伯通同心堂記正/統庚戌浙江按察使)¶
　　　(于大節以凡事務歸於大公至正使同官/者皆易知而易從焉更名㕔之堂曰同心)更後為¶
　　　使宅二門之外為忠祐忠節二祠西為土地祠為¶
　　　禮賢館大門外東西列二坊曰激揚曰振肅又東¶
　　　為岳忠武王祠為經歴司為照磨所西為司獄司¶
　　　又照磨所之東創為候審所雍正八年糧儲道朱¶
　　　倫瀚捐建(朱倫瀚書候審所始末候審所余署臬/篆捐養亷創設也人犯解司文到即投)¶
<pb:KR2k0044_WYG_029-17a>¶
　　(隨發分禁無許時刻逗留法綦嚴矣間或暮夜抵/省文不及遞不得已仍帶至客寓門無防禦守土)¶
　　(官又不及聞知設有疏脱誰其任之且鋃鐺梏桎/或棲廊廡或受羈束聞者不能無動於心去臬署)¶
　　(不數武適有官地建屋三楹東西各五楹外為大/門周以垣牆不浹月而頓舎有所疏闊無虞又撥)¶
　　(民壯十名專司防守其工食歲修則稽官地所餘/賃之民間者集其息時給之此又長外臺者之責)¶
　　(非署篆所敢知也/雍正庚戌八月書)¶
　糧儲道(在布政司南一/在司二門内西)　錢塘縣志在蛾眉山麓與¶
　　布政司對舊名南堂(郭子章題名碑記萬歴己丑/冬余由蜀督學稍遷浙藩受)¶
　　(檄糧儲兼理漕政分署在司南跨吳山之隂踞蛾/眉之椒寶月北連西湖右繞直際其巔則林麓蓊)¶
<pb:KR2k0044_WYG_029-17b>¶
　　(翳禽鳥間闗如坐翠微凝眸逺睇則城市山川臚/列在望土方氏謂地不華離若踞而候若攬而有)¶
　　(宛委回環宜土樹舎以/故髙賢名卿多出署中)¶
國朝康熙十二年參議劉昌言重建漸圮雍正九年糧¶
　　儲副使道朱倫瀚鼎新之(朱倫瀚重建南堂記布/政司南蛾眉山椒有糧)¶
　　(儲道舊署自前道劉君昌言徙藩署之西别建内/署而南堂舊廨走鼪鼯叢荆棘廢棄者垂六十餘)¶
　　(年内署既偪窄非治事之居而南堂又日就坍圯/用所不足而棄所有餘為兩失矣余受任之三年)¶
　　(上之制府制府允議遂諏日鳩工葺毁創新緑舊/制而參以地勢所宜前為大門與布政司相對迤)¶
　　(東為二門門以内為大堂堂之後循階而升有亭/一方周設牕櫺俯瞰鱗櫛顔曰光明洞達再上爲)¶
<pb:KR2k0044_WYG_029-18a>¶
(聖祖仁内署再上則已躋山巔以後三歴階階率三十級/      皇帝御碑亭在焉自堂)¶
　　　(翼以修廊挾以外廡吏直賓次環列有所費不及/公役不厲民始事於辛亥之冬閲兩月告成董其)¶
　　　(事者布政司經歴陳廷訓/理問髙鑒千總王惲也)又布政司内紫薇堂之¶
　　　西舊有督糧道署因南堂㕔事後逼近山麓廨宇¶
　　　無多故於總司二門之内别建内署而以南堂為¶
　　　外署出而視事焉署門東向題曰紫薇清署進内¶
　　　為二門額曰春臺南向更進為籌國堂上奉¶
聖祖仁皇帝御書朱子書字銘後為衙堂康熙四十六年¶
<pb:KR2k0044_WYG_029-18b>¶
御題祇勤二字額奉懸其上籌國堂之西為亦軒右有隙¶
　　　地為箭道閲衞官騎射軒之南為舫室顔曰虚舟¶
　　　皆雍正七年督糧道朱倫瀚捐建(朱倫瀚亦軒記/糧儲道自康熙)¶
　　　(十二年劉君昌言因南堂逼近山麓遷布政司之/西偏為紫薇清署堂廡卑隘每遇兒發之期弁丁)¶
　　　(擁擠不稱觀瞻脱有他事或僚屬往來求寸隙地/容膝不可得也堂之西有屋數椽屋西南則曠為)¶
　　　(廢圃者幾數十弓謀創為退事之居而圃缺其西/偏不能徑直詢之屋外則民間壊牆無所用余遂)¶
　　　(捐貲購之徹牆得地數尺鳩工掄材結屋三楹雲/居月偃不招致而争妍聳秀絡繹簾旌屋角間其)¶
　　　(南復建舫室以為暇時寧息之所舫室之西則闢/箭道是即所為廢圃數十弓也舉眼看青山捲臂)¶
<pb:KR2k0044_WYG_029-19a>¶
　　(作餓鴟聲斗室中具足境界糧儲道始有接見賓/客考驗弁員之地然不事雕刻無丹青之飾工竣)¶
　　(而顏之曰亦/軒昭其儉也)衙堂之西為樹滋書屋堂後住宅年¶
　　久傾圮復捐建凝暉樓五間兩傍俱増置夾室寢¶
　　處庖湢始備¶
　鹽驛道(在湧金門/内太平坊)　兩浙鹽法志宋乾徳後增置諸¶
　　道轉運使太平興國三年開兩浙路轉運使署於¶
　　鳯凰山雙門内為南北二衙熙寧間移置於湧金¶
　　門内元至元十三年改為都轉運鹽使司(嘉靖浙/江通志)¶
<pb:KR2k0044_WYG_029-19b>¶
　　(宋兩浙轉運使職司漕挽諏民利病鹽課特/其兼領耳元改都轉運鹽使司專掌鹽課)明因¶
　　之¶
國朝康熙四十九年改為鹽驛道署東瀕湧金河跨石¶
　　梁為轉運新橋建譙樓其上東向進西南向為計¶
　　臺門為玉帶橋水通湧金池環署合流曰環帶河¶
　　入為甬道為儀門為露臺為經略堂左偏為經歴¶
　　㕔右為照磨所東西廊為六房吏舎堂後為川堂¶
　　為絜矩堂西為使宅有宅門有堂曰思補内有五¶
<pb:KR2k0044_WYG_029-20a>¶
　　間樓西為書㕔後臨湧金池為水閣外有運副運¶
　　判署分列於二門之内外如左右翼計臺門以東¶
　　為將盈庫西為架閣庫前對黌宫後連駐防營規¶
　　制尤整肅云¶
　寧紹温台分司(在鹽驛道/大門内西)　兩浙鹽法志明置兩浙¶
　　都轉運鹽使有同知副使判官為之貳又設嘉興¶
　　松江寧紹温台四分司而以同知領松江以副使¶
　　領寧紹嘉興温台則兩判官分領之寧紹分司舊¶
<pb:KR2k0044_WYG_029-20b>¶
　　在紹興府治之火珠山側即宋録事司故址也元¶
　　大徳間建明因之¶
國朝康熙二十年裁運判一員并温台分司於運副而¶
　　紹興之署亦久廢不居今廨在運司計臺門之右¶
　　門東向進西為二門為作和堂南向後有二堂有¶
　　三堂迤西為内宅折而西為六潄軒引環帶河水¶
　　為池運副謝棠題曰瀲灧餘波¶
　嘉松分司(在鹽驛道/二門内東)　兩浙鹽法志舊制以轉運使¶
<pb:KR2k0044_WYG_029-21a>¶
　　同知領松江分司而嘉興分司則運判專領之松¶
　　江分司署舊在下砂鎮宋建炎中置明嘉靖癸丑¶
　　毁正統間遷於新塲鎮之北今廢嘉興分司署舊¶
　　在嘉興府治廣平橋西即招提寺址也南為寶花¶
　　倉今亦久圮¶
國朝康熈四十三年裁運同以松江分司併運判即遷¶
　　運判於運同之署在運司二門内之左門西向東¶
　　入為二門南向有堂曰清鑑後有二堂凡三進制¶
<pb:KR2k0044_WYG_029-21b>¶
　　與前堂埒折而東為書冊房又南為書㕔¶
　海防兵備道　雍正十一年新設駐劄海寧¶
　督標中軍杭協水師副將(在馨/如坊)　舊浙江通志分守¶
　　杭嘉湖道¶
國初改為會議府後改為城守副將署¶
　　舊設浙江督標三營官康熙二十三年裁併福浙¶
　　總督雍正五年巡撫(臣/)李衞奉¶
特㫖陞授浙江總督題改杭協副將為督標中軍官署¶
<pb:KR2k0044_WYG_029-22a>¶
　　門東向題曰杭協鎮進内官㕔三間儀門三間南¶
　　向居中大堂三間舊額至公堂康熙四十五年杭¶
　　協副總兵官吳開圻更題曰問心堂堂之東為㕔¶
　　三間曰思繼堂開圻子進義亦居是職故書是額¶
　　(吳進義思繼堂題額跋曩者家君鎮此三載移節/章安今余自章江調任兹土相去二十載每思家)¶
(聖恩君以右榜一甲第三出典戎務國余媿謭材何能/    優渥志在潔已愛人忠誠報)¶
　　(仰繼惟黽勉職業雖自公之餘亦不敢少圖/暇逸爰新斯額漫綴數語以誌吾志云爾)堂西¶
　　箭㕔三間雍正四年陞任崇明總兵官李燦建堂¶
<pb:KR2k0044_WYG_029-22b>¶
　　後為宅門門内正樓五間雍正七年九月吳進義¶
　　捐建題曰湖山湧秀餘為羣房厨房硝房馬房皆¶
　　先後&KR0264;葺¶
　撫標中軍參將(在城隍牌樓/内南首夾道)　浙江撫標兩營舊設¶
　　游擊一員雍正九年改撫標中軍游擊銜為參將¶
　　署在紫陽山之左門南向進内為儀門為大堂為¶
　　住房為書房為羣房去通江橋不百武密邇院署¶
　　(謹按公署與職官相表裏例叙文職於武職之前/故省會則先督撫而後駐防都統各郡則先道員)¶
<pb:KR2k0044_WYG_029-23a>¶
　　(而後總鎮先府㕔而後副參游都惟提督總兵官/雖駐劄寧郡而統轄全省水陸故特叙於道府之)¶
　　(前督撫中權均有表率之任故連叙於道員之後/查舊志公署不列武職未免闕略今補載至守千)¶
　　(衞所等署既無舊籍可稽其駐/劄處所已略載兵制兹不複見)¶
　貢院(在觀/橋東)　萬歴杭州府志宋時在觀橋西新莊橋¶
　　東元時在祥符橋明洪武初在府學西即仁和學¶
　　基也其後人才寖盛又以嘉湖二府來屬地狹不¶
　　足以容席舎天順三年改今所乃仁和倉舊址也¶
　　成化十年左布政使張瓚&KR0182;拓而增飾之(商輅重/修貢院)¶
<pb:KR2k0044_WYG_029-23b>¶
　　(記近世試士之所謂之貢院重垣薦棘防範既密/去取尤嚴禮法並行不相悖也浙江東南巨藩人)¶
　　(才科目視他邦為盛舊貢院在郡庠西已而遷至/東北五里視舊地寛廣幽靜重門髙墉内外謹嚴)¶
　　(歲月既久寖至頺圯成化甲午當開科之歲左布/政使張公瓚右使甯君良按察使戴君珙圖惟修)¶
　　(舉以事白之巡撫劉公敷議克合遂鳩工掄材筮/日舉事朽者更之腐者易之卑者崇之隘者廣之)¶
　　(廢缺者補之漶漫者增飾之悉從改制工出於在/官之役財出於公帑之羨無擾於民經始於是歲)¶
　　(春正月至夏六月告成規模宏麗甲於他省馳書/來京屬余記予惟科目取士禮也防閑之者法也)¶
　　(法輔禮而行禮因法而成此貢院之/修建所謂澄源端本急所先務者矣)嘉靖四年巡¶
　　按御史潘倣新選秀堂至公堂拓明逺樓築瞭髙¶
<pb:KR2k0044_WYG_029-24a>¶
　　樓規制大備(王守仁重建貢院記浙之貢院舊在/城西嘗以隘遷藩治之東而茍簡仍)¶
　　(其舊嘉靖乙酉復當大比監察御史潘君倣實來/監臨與諸司之長佐慎慮其事而預圖之慨規制)¶
　　(之弗備弗飭相顧而言曰凡政之施孰有大於舉/賢才者而可忽易若是乎於是新選秀堂而軒於)¶
　　(其前為三楹新至公堂而軒為五楹庖湢器具無/不備又拓明逺樓為三楹而崇其上三簷下疏三)¶
　　(道創石臺於四隅而各亭其上以為眺望之所森/嚴洞達供事者莫敢有輕忽慢易之心而就試者)¶
　　(自消其回僻匪邪之念不大聲色而政行令肅觀/向一新是舉也其必有才徳行誼之士如三代之)¶
　　(英出而應諸君子之/求以成天下之治也)二十五年巡按御史楊九澤¶
　　易南隅民居闢路遷門復加繕治¶
<pb:KR2k0044_WYG_029-24b>¶
國朝徳教覃敷人文蔚起每舉賓興之典輙加増葺因¶
　　應試者多至數倍舉子號舎舊設四千八百五十¶
　　間康熙二十三年巡撫趙士麟増建五千一百二¶
　　十間猶不敷用&KR0264;取轎號五十年巡撫王度昭復¶
　　&KR0264;建二千三百間共一萬二千二百七十六間直¶
　　省號舎之多無過於浙者院之制中為至公堂左¶
　　為監臨别署東為彌封所西為受卷所前南甬路¶
　　之中為明逺樓東西為文塲號舎四隅為瞭髙樓¶
<pb:KR2k0044_WYG_029-25a>¶
　　甬路之南為坊曰龍門又南為儀門為大門至公¶
　　堂之後為川堂為洗心堂東為監試署文冊庫謄¶
　　録所西為提調署為掌卷對讀所洗心堂之後為¶
　　協忠堂更進為聚奎堂為正副考官署為五經房¶
　　儀門之外東為供給所西為巡綽所大門外東為¶
　　三司㕔西為外供給所東西長廊為諸生候立處¶
　　直南表坊曰天開文運東西坊二曰明經取士曰¶
　　為國求賢迤南而西曰登雲橋立坊曰貢院雍正¶
<pb:KR2k0044_WYG_029-25b>¶
　　七年欽奉¶
恩㫖開科總督(臣/)李衞因貢院年逺坍損酌撥備公銀¶
　　兩飭總理官將聚奎堂明逺樓及四面瞭髙樓重¶
　　加拆建并葺東西文塲舉子號舎盡甃磚石重修¶
　　主考房内外整肅規制一新¶
　演武塲(一在錢塘門内/一在候潮門外)　舊浙江通志宋景靈宫及¶
　　錢塘縣故基元初改為教塲明因之每三年舉武¶
　　士試馬步箭及每年按撫練兵都指揮操演官軍¶
<pb:KR2k0044_WYG_029-26a>¶
　　之所其制西倚城東南北三面繚以垣墉地廣三¶
　　百一十六丈東南為門二中為演武堂¶
國朝設滿漢駐防官兵以錢塘門教塲為駐防營較閲¶
　　之所其督撫操演官兵及武闈大比俱在候潮門¶
　　外欏木營面南照牆一座將臺一座東西鼓亭二¶
　　間正中官㕔三間題曰演武㕔進内川堂二間二¶
　　堂三間額曰耀徳揚威右偏看樓一間左首為厨¶
　　房為守宿房南為馬王廟北為闗帝廟雍正七年¶
<pb:KR2k0044_WYG_029-26b>¶
　　總督(臣/)李衞重建(以下各府演武塲俱/詳見兵制不重載)¶
　皇華館(舊名虎林書院在/清和坊北大街)　舊浙江通志虎林書院¶
　　明撫院舊府也萬歴二十七年浙江巡撫甘士价¶
　　建錢塘縣志明卜講堂於城中得撫院舊府改建¶
　　前為大門署曰虎林書院中建明賢堂左右為門¶
　　中為凝道堂堂後為友仁堂左右各建三館以待¶
　　諸生肄業及四方來學者最後有藏書樓明季已¶
　　廢人但稱舊府¶
<pb:KR2k0044_WYG_029-27a>¶
國朝康熙三十二年建敷文書院於萬松嶺士子皆就¶
　　敷文肄業舊府舎宇傾圯僅存堂屋數楹因地處¶
　　城市之中人居稠密向為朔望宣講¶
聖諭之所雍正八年四月改為皇華館(李衞改舊府為/皇華館記大臣)¶
　　(受天子命建節一方則官吏之賢否民生之休戚/軍政屯牧之整飭廢興人心風俗之表率化導無)¶
　　(不舉而責之於身雖竭手足之力耳目心思之用/勞神瘁精蚤夜區畫猶慮識見有所未周上無以)¶
　　(荅聖天子倚畀之殷下無以慰衆士庶仰望之意/其敢優游公府稍自暇逸乎哉余自雍正四年春)¶
(恩擢始涖浙撫之任五年冬䝉事旋/    浙江總督仍兼巡撫鹽𣙜)¶
<pb:KR2k0044_WYG_029-27b>¶
(命節制江南加兵部尚書太子少保受短汲深而此心/  國厚恩至深極渥凡地方事宜雖綆)¶
　　(不敢不盡數年以來諮諏採訪於江海塘岸之隄/防湖河漊堰之修濬田疇水利之蓄洩城郭墩臺)¶
　　(之備禦與夫橋梁道路㘰閘營房築壩開渠古蹟/賢祠等類凡有益於民生者設法籌畫次第舉行)¶
　(國幸費不浮靡而事得粗辦獨念文之使來兹土者/  家賓興大典三歲一舉秉尺衡)¶
(詔㫖向無一定館舎臨時輙借民房以停行李又奉頒/    或有經由差審事件其星軺暫駐之地亦當為之)¶
　(王重體統肅闗防而民居湫隘喧豗雜沓非所以尊/  人而慎事機計當專設一館然鳩工庀材動糜帑)¶
　　(課存之于心非一日矣鳯山門之北有明時撫院/舊署昔人名虎林書院後則用為講約之所夫宣)¶
(聖諭講令逺近士民無不觀聽今泥於一方就近院署/    當)¶
<pb:KR2k0044_WYG_029-28a>¶
　　(草率了事則省城周圍數十里土著之人東西散/處安能每逢朔望羣趨畢集且近處閭閻朝夕往)¶
　　(來不過擔漿負販之徒聽聞歴久漸將視為具文/余下車以來酌地遠近分設十門内外以次輪講)¶
(聖訓俾僻逺細民咸聆/    以無負)¶
(聖天子諄諄化導之至意而此處又經年累月鎖鑰塵/    封矣屋無人居遂成虚設頽殘牆堵剥落簷牙日)¶
(欽使且益甚因念向為此奚擇而可任其傾圯哉遂筮/    謀一專設之館舎)¶
　　(&KR0123;日捐公費以集事選屬員以經理毁者復之壞/者修之堂若干楹寢若干楹停車馬舎傔從以及)¶
　　(吏胥職役居處共若干楹門鑰有禁庖湢具備丹/堊粉繪煥然一新而此外於藩伯署前又整修一)¶
　　(公所為副使居停之地由是兩浙省會之區緇衣/適館不致僱僦民居喧豗雜沓豈非一舉而兩得)¶
<pb:KR2k0044_WYG_029-28b>¶
　　(者乎然創之不易守之更難賓興鉅典例逾三載/往來星使亦非久居則此署仍多閒曠恐將來按)¶
　　(年修葺又無經費計惟浙省提鎮以及分巡外道/多駐劄海濱省城向無行臺議令嗣後公事至省)¶
　　(亦得於此二處駐節每次既省僦寓之值亦可量/助歲修之資則又人有所止費有所出可以垂之)¶
　　(永遠而不廢是亦政修事舉之一也爰誌經理之/日月書其事而勒諸石時雍正八年歳次庚戌清)¶
　　(和日/記)¶
　　杭州府¶
　杭州府治(在豐寧坊/竹園山)　成化杭州府志漢以來皆治¶
　　於武林山隋以來始治鳯凰山唐及五代前宋皆¶
<pb:KR2k0044_WYG_029-29a>¶
　　因之建炎以後即其地為行宫而守臣始於竹園¶
　　山建治所嘉靖浙江通志吳越錢氏即州治建國¶
　　至宋納土以其國為州治髙宗南渡改為臨安府¶
　　因築行宫於鳯凰山遂徙府治於今所元末為杭¶
　　州路明洪武初改路為府即舊址以建府治萬歴¶
　　杭州府志𢎞治十五年知府楊孟瑛修(楊孟瑛修/府治記予)¶
　　(自刑部郎中出守杭郡及門門圯升堂堂敝退食/於寓支柱岌岌勢幾仆謀之二守杜君克善告於)¶
　　(巡按得報可取資於公帑屬杜君董役樽節費出/懲勸惰勤閲十一月訖事表觀望嚴啓閉為重門)¶
<pb:KR2k0044_WYG_029-29b>¶
　　(為楹間者三庋版籍藏貨財為府庫為楹間者亦/三罪有重輕故獄有外内為楹間者五十有八羨)¶
　　(材無所於委於是貫堂之後以延賓客而守所寓/與二守所視事㕔咸更新之費公帑千六百緡有)¶
　　(竒用人之力稱是自記顛末著/杜君之勤志區區之不得已也)嘉靖二十一年知¶
　　府陳仕賢重修親賢館¶
國朝康熙十三年知府嵇宗孟重建府治二十四年知¶
　　府馬如龍因川堂久廢重建顔曰越石堂雍正八¶
　　年知府喬世臣重修正㕔為蘓白堂(舊為體仁堂/知府馬如龍)¶
　　(改今名杭州府志宣化堂元府/治正㕔也今體仁堂即其址)前為露臺為甬路¶
<pb:KR2k0044_WYG_029-30a>¶
　　為戒石亭為儀門東西廊為六房廨為架閣庫儀¶
　　門之東為經歴司為土地祠西為照磨所正堂之¶
　　後為川堂為有美堂(成化杭州府志宋守梅摰建/蔡襄書名勝志在呉山頂今)¶
　　(故址不存而府治/後堂尚仍其名)又後為知府宅題其門曰清惠¶
　　公署内為敬事堂左有琴鶴堂後有樓曰極髙明¶
　　内署東為土地祠祀宋蘓文忠公軾正堂之東為¶
　　清軍同知㕔後堂西北為資盈庫為理事同知㕔¶
　　為水利通判㕔東西廊後暨清軍㕔東皆吏舎儀¶
<pb:KR2k0044_WYG_029-30b>¶
　　門外東為親賢館為司獄司官吏廨大門外為坊¶
　　一前臨河上跨石梁曰宣化左右石坊二東曰親¶
　　民西曰平政¶
　　(謹按漢書郡國志沛國有刺史治伏查康熙字典/云凡州郡所駐曰治又訓治為理故唐書地理志)¶
　　(亦稱州理是理與治即署也猶言出治之/所也舊通志凡府縣署皆曰治今從之)¶
　清軍總捕同知(在府二/門内東)　中為理法堂左右為吏廊¶
　　後為川堂為退思門東為土地祠進内為宅門為¶
　　衙堂曰比義堂後有樓為寢室為耳房東為書㕔雍¶
<pb:KR2k0044_WYG_029-31a>¶
　　正八年同知李飛鯤捐葺大門外有郡司馬坊¶
　理事同知(在府/堂西)　錢塘縣志舊為理刑推官㕔明萬¶
　　歴初推官王涖改碧蓮館為之在縣治西¶
國朝康熙六年奉裁今改為理事㕔¶
　東塘海防同知　雍正十一年新設駐劄海寧¶
　西塘海防同知　雍正十一年新設駐劄海寧¶
　督糧水利通判(在府二門/内西北)　杭州府志府後堂西北¶
　　有局糧水利二通判㕔今局糧改理事同知其糧¶
<pb:KR2k0044_WYG_029-31b>¶
　　務歸併水利㕔分署通判㕔在城東北塘棲鎮嘉¶
　　靖二十五年督撫胡宗憲題請增設主捕盜今奉¶
　　裁¶
　杭協中軍都司(在保/安坊)　署東向大門三間左右廂房¶
　　五間土地祠一間儀門三間大堂五間左右廂房¶
　　六間川堂二間書房一間二堂五間左右廂房二¶
　　間後樓五間左右廂房各三間東首馬神廟三間¶
　　馬房三間右首箭㕔三間康熙七年創建¶
<pb:KR2k0044_WYG_029-32a>¶
　錢塘縣治(在府/治右)　萬歴杭州府志魏漢時在靈隱山¶
　　麓後徙錢湖門外唐武徳四年徙錢塘門内宋南¶
　　渡後徙紀家橋華嚴寺故址(樓鑰錢塘縣題名記/錢塘古都會繁華甲)¶
　　(於東南髙宗駐蹕於兹民物百倍於舊附郭二邑/事體寖重他郡邑莫敢望紹興二十七年有㫖錢)¶
　　(塘仁和比開封府祥符兩赤縣中書擇才授任秩/滿許以陞擢於是選任又重仁和乃錢塘之分故)¶
　　(錢塘尤重焉紹熙二年宋君玠始至興治撥煩坐/以無事裒集前任人名字刻石以記之使後有考)¶
　　(焉/)錢塘縣志明洪武四年知府劉文以附府署為¶
　　便徙今處在城西南之豐寧坊前臨吳山後帶湖¶
<pb:KR2k0044_WYG_029-32b>¶
　　水(清波門湖水自流/福溝入宣化橋)¶
國朝因之康熙五十三年燬署縣事樊琳重建正堂曰¶
　　如保堂甬路南曰戒石亭儀門曰朝宗首縣儀門¶
　　東為大門堂後曰亦保堂為内衙堂東西為庫又¶
　　東為典史廨其西為丞廨東西為六房儀門内東¶
　　為土地祠西為獄儀門外東為寅賓館西曰申明¶
　　亭旌善亭¶
　仁和縣治(在府/治左)　嘉靖浙江通志梁龍徳二年析錢¶
<pb:KR2k0044_WYG_029-33a>¶
　　塘鹽官置錢江縣宋太平興國四年改今名舊治¶
　　在武林門内梅家橋西宋徙招賢坊(今興/賢坊)紹定間¶
　　令胡巨卿重建(喬行簡重建縣治記仁和在吳越/時為錢塘附郭太平興國三年錢)¶
　　(氏奉圖籍入朝改今名建炎南渡邑視赤縣縣宅/莫詳締建之始紹定壬辰胡君巨卿來領縣顧瞻)¶
　　(庭宇岌岌動搖凛乎將壓京尹余公捐錢四百萬/俾更之令承命惟謹度財賦功增庳培薄易湫隘)¶
　　(為顯敞自㕔宇廊廡寢處庖湢無不撤其舊而/新之率作興事不勞於民不愆於素是可書也)萬¶
　　歴杭州府志元以附府為便徙今處洪武初復遷¶
　　興賢坊舊浙江通志洪武四年知府劉文改元録¶
<pb:KR2k0044_WYG_029-33b>¶
　　事司為今治二十七年燬縣丞邵英重建杭州府¶
　　志正堂為無倦堂東為丞宅西為典史宅土地祠¶
　　在儀門外堂東西為六房中為戒石亭後為庫外¶
　　為申明旌善二亭¶
國朝改無倦堂為明親堂縣門西向雍正九年知縣董¶
　　怡曾闢東廡南出跨河為梁啓正門而扃其西得¶
　　嚮明而治之義焉¶
　海寧縣治(在崇儒坊西/三思橋北)　成化杭州府志宋太平興¶
<pb:KR2k0044_WYG_029-34a>¶
　　國四年建七年令王昞重建正㕔紹興元年令陳¶
　　恕重修元元貞二年縣陞為州㕔仍宋舊延祐二¶
　　年學士趙孟頫書帥正二字為㕔額元統三年判¶
　　官任惟勤重修海寧縣志明復為縣洪武三年建¶
　　官吏宅舎於㕔之後正統九年令伍服重修𢎞治¶
　　十六年令孫旻重建譙樓至嘉靖十五年隳敝令¶
　　嚴寛新之萬歴五年令蘓湖重建¶
國朝順治十一年知縣秦嘉系又加葺焉治㕔三楹顏¶
<pb:KR2k0044_WYG_029-34b>¶
　　曰節愛明中丞温純書中堂三楹為退思軒今復¶
　　為清愛堂後堂三楹原額帥正後住房三楹在帥¶
　　正堂後又耳房三楹陽春堂五楹久廢始復内書¶
　　室三楹在西側舊書室三楹在直北丞廨在治㕔¶
　　東典史宅在治㕔西北儀門三楹外譙樓三楹廨¶
　　宅後舊有圃圃有堂曰平政曰緑繞有亭曰錦香¶
　　曰仰髙曰梯雲西㕔之後有便室曰讀書林其側¶
　　曰進徳齋花竹夾徑松檜參天為公餘遊憩之地¶
<pb:KR2k0044_WYG_029-35a>¶
　　皆宋時遺蹟云¶
　富陽縣治(在城/東北)　嘉靖浙江通志唐咸通間縣令趙¶
　　納建宋嘉定間令吕昭亮重建元末燬明洪武九¶
　　年知縣楊敬儒建杭州府志吕昭亮始移本處宣¶
　　徳九年令吳堂更新之¶
國朝順治五年知縣朱陛臣重建康熙元年朱永盛增¶
　　建譙樓九年知縣牛奐建堂堂之前為軒為甬道¶
　　為戒石亭為儀門後為川堂為後堂後堂之左曰¶
<pb:KR2k0044_WYG_029-35b>¶
　　斐如堂堂後有樓周以新篁曰萬竹樓宋李彌高¶
　　揭扁於堂後東曰不欺室西曰讀書齋(明縣令吳/堂作不欺)¶
　　(室讀書/齋銘)堂左為典史宅又東為縣丞宅儀門外為¶
　　寅賓館土地祠縣門有譙樓¶
　餘杭縣治(在苕溪之北/通濟橋西)　成化杭州府志按輿地志¶
　　治舊在溪南後漢嘉平二年縣令陳渾徙於溪北¶
　　宋宣和中燬縣令江袠重建建炎間燬縣令張永¶
　　嗣復建乾道四年改創縣門鼓樓紹定癸巳令趙¶
<pb:KR2k0044_WYG_029-36a>¶
　　希磐新之元大徳五年達嚕噶齊呼都克婁實克拓廣¶
　　之延祐二年縣令王昌又新之至正末又燬明洪¶
　　武二年臨安縣主簿黄思道署縣事重建永樂七¶
　　年知縣林源重修餘杭縣志正統間縣丞邱熙岳¶
　　重建川堂衙舎𢎞治元年知縣孫冕以譙樓太偪¶
　　儀門遷四十步許十五年知縣冉繼志復建後堂¶
　　嘉靖四年縣丞賈明通重修正堂增置衙舎知縣¶
　　曾玉山重修大門儀門六年知縣王確仍於後堂¶
<pb:KR2k0044_WYG_029-36b>¶
　　東偏建思補亭萬歴三年知縣萬士楨重建譙樓¶
　　三十一年知縣程汝繼改建譙樓題曰清逺并改¶
　　堂衙創集瑞樓三十九年知縣戴日强建武林首¶
　　鎮坊¶
國朝康熙八年知縣張思齊重修内署衙舎添建南北¶
　　書屋各三楹後建寢室復以主簿舊衙廢址闢為¶
　　縣圃治㕔東北為丞宅東南為典史宅¶
　臨安縣治(在東市太/廟山右)　臨安縣志宋以前治建高陸¶
<pb:KR2k0044_WYG_029-37a>¶
　　鄉溪東石刻碑尚存宋景定三年令家之巽移建¶
　　西市保錦山明洪武初知縣袁思謙移置東市¶
國朝因之中為忠愛堂明袁思謙建後燬康熙二年知¶
　　縣楊琳重建六十年張淑郿重葺堂左為耳房庫¶
　　右為架閣庫前為戒石亭為儀門為大門上建譙¶
　　樓堂後為縣衙内㕔樓二所有古柏亭亭參漢堂¶
　　東北為簿廨奉裁廢東南為典史宅¶
　於潛縣治(在石柱/峰右)　於潛縣志唐武徳七年以縣置¶
<pb:KR2k0044_WYG_029-37b>¶
　　潛州治在豐國後鄉八年州廢復為縣徙治今所¶
　　宋政和初令韓瓘改㕔事南向隆興初令葉衡於¶
　　㕔事東築退思堂元慶中衡入相令邵文炳名其¶
　　堂曰袞繡元至元五年建譙樓明洪武二年知縣¶
　　梁誠増建門廡官廨吏舎𢎞治十七年知縣嵇鋼¶
　　重新正堂嘉靖二十四年令陳煊於後園鑿池築¶
　　亭其上曰後樂二十七年令汪石川改曰培竹¶
國朝順治三年知縣張予信重建治㕔前為戒石為儀¶
<pb:KR2k0044_WYG_029-38a>¶
　　門東為幕㕔又東為知縣宅前為典史宅治㕔後¶
　　為川堂為後堂儀門外為倉為獄南為譙樓門外¶
　　為保釐坊¶
　新城縣治(在城/南隅)　成化杭州府志縣治自三國吳黄¶
　　武五年始置其署因革莫考(新城縣志唐/長壽中建)宋紹定¶
　　六年邑令陳旼建治㕔丞相鄭清之書縣額咸淳¶
　　七年邑令陳君寶建縣樓於儀門之南其丞㕔簿¶
　　尉司皆在治外元至元二十六年縣尹韓復重建¶
<pb:KR2k0044_WYG_029-38b>¶
　　縣㕔至正末燬明洪武元年知縣徐弼重建新城¶
　　縣志𢎞治五年知縣林著建後堂川堂正徳十六¶
　　年知縣梁相撤譙樓建大門嘉靖四年知縣李應¶
　　春充拓基址重建譙樓¶
國朝順治十八年知縣吳敏含建正㕔康熙十年知縣¶
　　張瓚題曰親民前為架閣庫為公生明亭為儀門¶
　　東為土地祠西為君子堂南為譙樓川堂後曰深¶
　　清堂堂後為縣宅堂右為典史宅川廊西有種花¶
<pb:KR2k0044_WYG_029-39a>¶
　　處上有旌蓮亭前有月池池外半畝花栁鮮妍梅¶
　　竹娟潔池有紅白蓮中架木橋四洞以通出入¶
　昌化縣治(在唐/山南)　成化杭州府志唐埀拱三年始置¶
　　紫溪縣治乃今於潛縣之潛川鄉也萬歲通天元¶
　　年析紫溪縣地别置武隆縣徙治於唐山之南其¶
　　後縣名沿革不一而皆治於唐山宋宣和中令錢¶
　　冰重建㕔署昌化縣志元大徳間達嚕噶齊阿勒坦¶
　　重建至正末燬明洪武二年令李質徙山趾為儀¶
<pb:KR2k0044_WYG_029-39b>¶
　　門治㕔曰應宿堂嘉靖壬寅令馬逢伯改曰牧愛¶
　　堂㕔事後為清白堂為知縣宅萬歴四十二年令¶
　　康萬有重構即其内書樓新之曰吏隱齋清白堂¶
　　之東有耳房庫西有滴翠亭左為架閣庫右為幕¶
　　宅南為戒石亭前為儀門門左為親賢堂右為土¶
　　地祠前為譙樓¶
　¶
　浙江通志卷三十¶
