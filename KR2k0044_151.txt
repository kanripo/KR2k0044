# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.725161
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR2k0044_WYG_151-1a>¶
欽定四庫全書¶
　浙江通志卷一百五十一¶
　名宦(六/)¶
　　湖州府¶
　晉¶
　顧祕(晉書顧衆傳衆父祕有文武才幹曾蒞吳興萬/厯湖州府志太安二年爲吳興太守時李辰起)¶
　　(兵江夏祕與南平内史王矩前秀才周玘倡/義傳檄州郡以討之賊黨悉降一郡以平)¶
　周玘(晉書本傳字宣佩義興陽羡人元帝初鎮江左/以玘爲倉曹屬玘三定江南帝嘉其勲以玘行)¶
<pb:KR2k0044_WYG_151-1b>¶
　　(建威將軍吳興太守封烏程縣侯吳興喪亂之後/百姓饑饉玘甚有威惠百姓敬愛之朞年之間境)¶
　　(内寧/謐)¶
　陸納(太平御覽字祖言吳郡吳人爲吳興太守至郡/不受俸祿頃之徵拜左民尚書領州大中正將)¶
　　(應召外白宜裝幾船納曰私奴裝糧食來無所/復須也臨發止有襆被而已其餘並封以還官)¶
　陶回(晉書本傳丹陽人司徒王導引爲從事中郎遷/司馬蘓峻之役以功封康樂伯遷吳興太守時)¶
　　(人饑穀貴三吳尤甚詔欲聽相鬻賣以拯一時之/急回上疏曰天下不普荒儉惟獨東土穀價偏貴)¶
　　(便相鬻賣聲必逺流不如開倉廩以賑之乃不待/報輒便開倉及割府郡軍資數萬斛米以救乏絶)¶
　　(由是一境獲全既而下詔并勅會稽吳郡依回賑/恤二郡賴之徵拜領軍將軍加散騎常侍咸和二)¶
<pb:KR2k0044_WYG_151-2a>¶
　　(年徙䕶軍將軍/常侍諡曰成)¶
　王藴(晉書本傳字叔仁爲吳興太守郡荒民饑輒開/倉贍恤主簿執諌云宜先列表上待報藴曰今)¶
　　(百姓嗷然若表上須報何以救將死之命乎專輒/之愆罪在太守且行仁義而敗無所恨也於是大)¶
　　(賑貸之賴藴全者十七八朝廷以違科/免官士民詣闕訟之左遷晉陵太守)¶
　朱序(晉書本傳字次倫義陽人世爲名將興寧末以/功封襄平子太和中遷兖州刺史時長城人錢)¶
　　(𢎞聚黨百餘人藏匿原鄉山以序爲/中軍司馬吳興太守至郡討擒之)¶
　謝邈(晉書本傳字茂度父鐵永嘉太守邈性剛鯁無/所屈撓累遷侍中後爲吳興太守孫恩之亂爲)¶
　　(賊吳桀郜驃等所執逼令北面邈厲聲/曰我不得罪天子何北面之有遂害之)¶
<pb:KR2k0044_WYG_151-2b>¶
　殷康(嘉靖湖州府志爲吳興太守嘗開/城南荻塘溉田千餘頃至今利之)¶
　南北朝¶
　袁湛(宋書本傳字士深陳郡陽夏人高祖時以從征/功封晉寧縣五等男出爲吳興太守蒞政和理)¶
　　(爲吏民所稱太祖即位贈侍中左光/祿大夫開府儀同三司諡曰敬公)¶
　朱齡石(南史本傳字伯兒沛人武帝以爲建武叅軍/遷武康令縣人姚係祖專爲刧郡縣畏不能)¶
　　(討齡石至縣僞與厚召爲叅軍係祖恃强乃出應/召齡石斬之掩其家悉殺其兄弟由是一郡得清)¶
　　(以平蜀功/封豐城侯)¶
　向靖(宋書本傳字奉仁小字彌河内山陽人名與高/祖祖諱同改稱小字義熙三年以平京城功封)¶
<pb:KR2k0044_WYG_151-3a>¶
　　(山陽縣五等侯高祖西伐司馬休之以彌爲吳興/太守彌治身儉約不營室宇無園田商貨之業時)¶
　　(人稱/之)¶
　謝述(宋書謝景仁傳景仁弟述字景先太祖時除吳/郡太守以疾不之官病差補吳興太守在郡清)¶
　　(省爲吏/民所懷)¶
　王偉之(崇禎烏程縣志爲烏程令亷/介特甚書籍之外家無長物)¶
　郗顒(吳興掌故泰始中爲吳興太守時孝子錢延慶/爲父報讐殺人自繫於獄顒表於朝詔不加罪)¶
　張岱(南史本傳字景山吳人遷山隂令職事閑理泰/始末爲吳興太守累遷吏部尚書出爲吳郡太)¶
　　(守武帝即位復為吳興太守岱/晩節在吳興更以寛恕著名)¶
<pb:KR2k0044_WYG_151-3b>¶
　何敬叔(吳興掌故爲長城令平居以亷稱忽榜受餉/得米二千斛他物稱是人多譏之有頃悉以)¶
　　(貸貧民輸負租斗/米尺帛皆不畱)¶
　李安人(南史本傳蘭陵承人元徽初除司州刺史領義/陽太守武帝即位爲丹陽尹遷尚書左僕射)¶
　　(屢上表以年疾求退爲吳興太守侯/於家載米往郡時服其清卒諡肅)¶
　張瓌(南史本傳吳郡吳人字祖逸齊建元元年封平/都侯出爲吳興太守瓌以既有國秩不取郡奉)¶
　　(高帝勅上庫别藏其奉以表其清武帝即位徵拜/左戸尚書加右軍將軍天監元年拜給事中右光)¶
　　(祿大夫有子十/二人率知名)¶
　徐孝嗣(南齊書本傳字始昌東海郯人八歲襲爵枝/江縣侯尚康樂公主拜駙馬都尉建元初爲)¶
<pb:KR2k0044_WYG_151-4a>¶
　　(晉陵太守尚書令王儉曰徐孝嗣必爲宰相轉充/御史中丞出爲吳興太守儉贈詩曰方軌叔茂追)¶
　　(清彥輔柔亦不茹剛亦不吐時人以比蔡子尼之/行狀在郡有能名明帝即位進爵爲公轉尚書令)¶
　　(領本州/中正)¶
　謝[卄/瀹](南齊書本傳字義潔陳郡陽夏人世祖爲中軍/引爲記室齊臺建遷太子中書舍人建元初以)¶
　　(母老須養出爲安成内史遷司徒左長史出爲吳/興太守在郡稱爲美績永泰元年轉散騎常侍太)¶
　　(子詹事/諡簡子)¶
　袁昻(南史本傳字千里陳郡陽夏人雍州刺史顗之/子仕齊爲王儉鎭軍府功曹史後爲吳興太守)¶
　　(永元末梁武帝起兵州郡望風皆降昻獨拒境帝/手書喻之昻答曰三吳内地非用兵之所况以偏)¶
<pb:KR2k0044_WYG_151-4b>¶
　　(隅一郡何能爲役雖欲獻心不增大軍之勇置其/愚黙寧沮衆帥之威竊以一飱微施尚復投殞况)¶
　　(食人之祿而頓忘一旦非唯物議不可亦恐明公/鄙之時帝使豫州刺史李元履巡撫東土勅元履)¶
　　(曰袁昻道素之門世有忠節天下須共容之勿以/兵威陵辱元履至宣㫖昻亦不請降天監二年爲)¶
　　(侍中遷吏/部尚書)¶
　范岫(梁書本傳字懋賓濟陽考城人早孤以孝聞與/吳興沈約俱爲蔡興宗所禮興宗爲安西將軍)¶
　　(引爲主簿遷臨海長城二縣令永明中以岫兼淮/隂長史遷尚書左丞梁天監九年遷金紫光祿大)¶
　　(夫岫居官恒以亷潔著稱爲長城令時/有梓材巾箱至數十年經貴不改易)¶
　謝覽(南史本傳字景滌選尚齊錢唐公主拜駙馬都/尉天監元年爲中書侍郎後拜吏部尚書出為)¶
<pb:KR2k0044_WYG_151-5a>¶
　　(吳興太守中書舍人黃睦之家居烏程子弟專橫/前太守皆折節事之覽未到郡睦之弟迎覽覽逐)¶
　　(去其船杖吏爲通者自是睦之家杜門不出郡境/多刼爲東道患覽下車肅然初齊明帝及覽父[卄/瀹])¶
　　(東海徐孝嗣並爲吳興號名守/覽皆過之卒於官贈中書令)¶
　庾沙彌(梁書本傳潁川鄢陵人晉司空氷六世孫母/劉氏亡晝夜號慟所坐薦淚霑爲爛高祖嘉)¶
　　(之補歙令復丁所生母憂還濟浙江中流遇風舫/將覆没沙彌抱柩號哭俄而風静蓋孝感所致累)¶
　　(遷寧逺錄事叅軍轉/司馬出爲長城令)¶
　桞惲(南史本傳字文暢河東解人少有志行好學善/尺牘竟陵王子良引為法曹行叅軍太子洗馬)¶
　　(梁天監元年除長史兼侍中厯吳興太守爲政清/静人吏懷之於郡感疾自陳解任父老千餘人拜)¶
<pb:KR2k0044_WYG_151-5b>¶
　　(表陳情事未施行卒吳興掌故惲重/浚青塘後人思其德政易名桞塘)¶
　何逺(冊府元龜字義方東海郯人為武康令厲亷節/除滛祀正身率職民甚稱之太守王彬巡屬縣)¶
　　(諸縣盛供帳以待轉至武康逺獨設糗水而已彬/去逺送至境進斗酒隻鵝為别彬戲曰卿禮有過)¶
　　(陸納將不爲古人所笑乎高祖聞其能擢為宣城/太守遷新興内史天監十六年詔曰何逺前在武)¶
　　(康已著亷平復蒞二邦彌盡清白政先治道惠畱/民愛雖古良二千石無以過也宜升内榮以顯外)¶
　　(績可給事/黃門侍郎)¶
　張稷(南史本傳字公喬吳郡吳人瓌弟也齊永明中/爲剡令山賊唐㝢之作亂率厲部人保全縣境)¶
　　(梁臺建爲散騎常侍中書令累遷尚書左僕射出/爲青兖二州刺史稷性明烈善與人交厯官無畜)¶
<pb:KR2k0044_WYG_151-6a>¶
　　(聚俸祿皆頒之親故家無餘財為吳興太守下/車存問遺老引其子孫置之右職政稱寛恕)¶
　蔡樽(南史本傳字景節濟陽考城人少方雅退黙與/兄寅俱知名梁臺建爲侍中遷臨海太守復爲)¶
　　(侍中吳興太守不飲郡井齋前自種白莧紫茄以/為常餌詔褒其清天監九年宣城郡吏吳承伯挾)¶
　　(祅道聚衆攻宣城轉冦吳興樽命衆出戰斬/承伯餘黨悉平累遷吏部尚書諡曰康子)¶
　蕭琛(梁書本傳字彦瑜蘭陵人起家齊太學博士時/王儉當朝琛年少未為所識儉宴於東遊苑乃)¶
　　(著虎皮靴䇿桃枝杖直造儉坐儉與語大悦舉爲/南徐州秀才累遷司徒記室天監九年出爲東陽)¶
　　(太守遷吳興太守郡有項羽廟土民名為憤王甚/有靈驗遂於郡㕔事安施牀幕爲神座公私請禱)¶
　　(前後二千石皆於㕔拜祀而避居他室琛至徙神/還廟處之不疑又禁殺牛解祀以脯代肉琛頻蒞)¶
<pb:KR2k0044_WYG_151-6b>¶
　　(大郡不治産業普通/元年徵爲宗正卿)¶
　張纘(吳興掌故字伯纘范陽方城人大通中為吳興/太守治郡省煩苛務清静民吏便之懲為吏部)¶
　　(尚/書)¶
　夏侯亶(册府元龜字世龍車騎將軍詳長子天監十/七年爲吳興太守有惠政吏民圖其像立)¶
　　(碑頌/焉)¶
　張嵊(梁書本傳字四山吳人稷之子起家祕書郎中/大同元年徵為太府卿俄遷吳興太守侯景圍)¶
　　(京城嵊遣弟伊率郡兵赴援沈浚勸嵊舉義於是/收集士卒繕築城壘賊行臺劉神茂攻破義興遣)¶
　　(使説嵊嵊斬其使侯景遣其中軍侯子鑒帥精兵/二萬人助神茂以擊嵊嵊爲神茂所敗乃釋戎服)¶
<pb:KR2k0044_WYG_151-7a>¶
　　(坐㕔事賊臨之以刄終不為屈遇害追贈/侍中中衞將軍開府儀同三司諡曰忠貞)¶
　殷不侫(南史殷不害傳不侫不害弟字季卿居父喪/以至孝稱好讀書尤長吏術梁承聖初爲武)¶
　　(康令時兵荒饑饉百姓流移不侫循撫招集襁負/至者以千數陳宣帝即位為始興王諮議叅軍後)¶
　　(兼尚書左丞加/通直散騎常侍)¶
　到仲舉(南史本傳彭城人字德言立身耿正仕梁為/長城令政號亷平陳文帝爲吳興太守以仲)¶
　　(舉爲郡丞與潁川庾持俱爲帝/賓客嗣位授侍中叅掌選事)¶
　唐¶
　韋承慶(𢎞治湖州府志字延休鄭州人儀鳯中由太/子諭善出為烏程令政化流行民爲刻石頌)¶
<pb:KR2k0044_WYG_151-7b>¶
　　(德號韋公/德政碑)¶
　李適之(唐書本傳恒山愍王孫始名昌天寶元年代/牛仙客爲左相封清和郡公萬厯湖州府志)¶
　　(開元初爲湖州别駕儒雅清曠決獄無滯喜賓客/飲酒至斗餘不亂今峴山有李相石罇相傳適之)¶
　　(所鑿/云)¶
　獨孤及(嘉靖浙江通志字至之河南洛陽人天寳末/以道舉高第為武康令嘗作亭於山後人思)¶
　　(其澤因名其/山曰獨孤山)¶
　崔孚(吳興掌故博陵人天寶末由越州餘姚令改湖/州長城令長城之理又加於前政成秩滿解印)¶
　　(罷/去)¶
<pb:KR2k0044_WYG_151-8a>¶
　慶澄(明一綂志廣德初以左兵曹叅軍兼武康德清/二縣令邑經兵燹澄於瓦礫荆棘之塲創置宇)¶
　　(舍城郭未及期年悉復/其舊越歲繁庶過半)¶
　李晤(白居易李晤家廟碑趙郡人厯烏程令爲人篤/於家行飾以吏事動有常度居無惰容所蒞之)¶
　　(邑有善政辭滿/之日多遺愛)¶
　李清(嘉靖湖州府志爲烏程令二歲墾廢田/復流傭肅胥吏崇本興行政績可稱)¶
　于頔(舊唐書本傳字允元河南人以䕃補千牛遷司/門員外郎兼侍御史出為湖州刺史行縣至長)¶
　　(城方山其下有水曰西湖南朝疏鑿溉田三千頃/久堙廢頔命設堤塘以復之歲獲秫稻蒲魚之利)¶
　　(人賴以濟州境陸地褊狹其送終者往往不掩其/棺槥頔葬朽骨凡十餘所累遷至左僕射平章事)¶
<pb:KR2k0044_WYG_151-8b>¶
　　(封燕/國公)¶
　辛祕(唐書本傳系出隴西貞元中擢明經第憲宗初/拜湖州刺史李錡反遣大將先取支州蘓常杭)¶
　　(睦四刺史咸戰敗或拘脅獨祕以儒者賊易之未/及至祕召牙將邱知二夜開城收壯士得數百逆)¶
　　(賊大戰斬其將進焚營保錡平賜金紫僉謂祕材/任將帥進拜昭義軍節度使贈尚書左僕射諡曰)¶
　　(懿西吳里語元和二年祕造橋在/郡城及去任百姓懷之名曰辛橋)¶
　范傳正(唐書本傳字西老鄧州順陽人父倫有當世/名傳正舉進士宏辭皆高第授集賢殿校書)¶
　　(郎厯湖州刺史有/殊政改光祿卿)¶
　權達(嘉靖湖州府志字逢吉元和中爲長興令縣西/南有西湖可溉田三千餘頃舊引方山水注之)¶
<pb:KR2k0044_WYG_151-9a>¶
　　(為大姓所堰莫敢誰何逢吉/决堰仍引泉溉田邑民賴焉)¶
　令狐綯(唐書本傳字子直舉進士擢左補闕右司郎/中出爲湖州刺史大中初宰相白敏中薦曰)¶
　　(宰相器也召爲考功郎中知制誥僖宗初拜鳳翔/節度使就加同平章事湖州府志在郡有惠政)¶
　杜牧(唐書本傳字牧之京兆萬年人第進士復舉賢/良方正累遷膳部員外郎厯黃池睦三州刺史)¶
　　(入爲吏部復乞爲湖州刺史以考功郎中遷中書/舍人嘉靖湖州府志大中間爲州刺史有惠政嘗)¶
　　(建碧/瀾堂)¶
　宋¶
　刁衎(宋史本傳字元賓昇州人金陵平從煜歸太祖/授太常寺太祝太平興國初知睦州桐廬縣會)¶
<pb:KR2k0044_WYG_151-9b>¶
　　(詔羣臣言事衎上諫刑書謂淫刑酷法非律文所/載者望詔天下悉禁止之再遷殿中丞通判湖州)¶
　　(上疏請定天下酒税額修郡縣城隍條約牧宰除/兩浙丁身錢禁汴水流屍凡五事俄知婺州眞宗)¶
　　(即位遷比部員外郎預修册府/元龜書成授兵部尚書郎中)¶
　戴融(明一綂志天聖中知歸安縣未朞大治先是邑/人困於茶賦融乃第戸豐乏而均之以絶追捕)¶
　　(之苦又澤居者不務力穡融教/之業農遂有恒産民立祠祀之)¶
　　(謹按舊志作戴/顒未詳孰是)¶
　胡瑗(宋史本傳字翼之泰州海陵人景祐初范仲淹/薦瑗授試祕書省校書郎以保寧節度推官敎)¶
　　(授湖州瑗敎人有法科條纎悉備具以身先之雖/盛暑必公服坐堂上嚴師弟子之禮視諸生如子)¶
<pb:KR2k0044_WYG_151-10a>¶
　　(弟諸生亦信愛如其父兄從之游者常數百人慶/厯中興太學下湖州取其法著為令皇祐中授光)¶
　　(禄寺丞國子監直講瑗既居太學其&KR1131;益衆禮部/所得士瑗弟子十常居四五隨材高下喜自修飾)¶
　　(衣服容止往往相𩔖人遇之雖不識/皆知瑗弟子也以太常博士致仕)¶
　滕宗諒(宋史本傳字子京河南人與范仲淹同舉進/士仲淹稱其材以泰州軍事推官召試學士)¶
　　(院改大理寺丞遷殿中丞降尚書刑部員外郎久/之通判江寧徙知湖州倜儻自任所蒞州喜建學)¶
　　(而湖州最盛學者傾江淮間湖州府志知湖州始/至問民疾苦考視風俗屬意學校剏新學舍風俗)¶
　　(寖/厚)¶
　林槩(𢎞治湖州府志字希聲閩人寶元中為長興令/時邑人未知學槩闢庠舍選生徒躬自訓誨日)¶
<pb:KR2k0044_WYG_151-10b>¶
　　(出視政日昃詣學由是邑人登第者接踵長興縣/志歲大饑富人閉糴以要價槩出俸粟庭下誘土)¶
　　(豪糶米千石以飼饑/者官至集賢校理)¶
　馬尋(嘉靖浙江通志鄆州須城人厯兩浙轉運使知/湖州州饑人或羣入富家掠困粟獄吏鞫為强)¶
　　(盜尋曰此脱死耳情與强盜異/奏得減死論著爲例終司農卿)¶
　許遵(東都事畧字仲塗泗洲人舉進士爲錢塘尉擢/大理寺詳斷官知長興縣會縣有水災民多流)¶
　　(徙遵募民出米賑濟終以無患益興水利溉田甚/博邑人載其便利刻於碑熙寧間知壽州再判大)¶
　　(理寺知潤州提/舉崇福宫致仕)¶
　張田(西吳里語字公載澶淵人嘉祐中以屯田員外/郎知湖州性剛直吏民畏服創軍資甲仗庫又)¶
<pb:KR2k0044_WYG_151-11a>¶
　　(重建都酒務永寧倉駱駝儀鳳二橋開子城東西/二門公私為便立顔魯公祠籍吳興登第者題名)¶
　　(於學在任二/年移知廬州)¶
　孫覺(東都事畧字莘老高郵人中進士第神宗即位/除直集賢院通判越州徙知通州召還修起居)¶
　　(注青苗法行覺論其非黜知廣德軍徙湖州沿江/隄為民患覺易以石高一尋有奇長百餘里隄下)¶
　　(悉為良田改右司諫哲/宗即位拜御史中丞)¶
　孫載(中吳紀聞字積中崑山人治平三年進士初爲/河中府尹戸曹遷知德清縣聽斷精明不專任)¶
　　(刑罰開説是非出於至誠訟有累年不決者聞載/一言即感悟去熙寧八年杭秀湖三郡饑載諭富)¶
　　(室倍糴至明年平其價出糶全活者不可/數計仕終朝請大夫知亳州提舉洞霄宫)¶
<pb:KR2k0044_WYG_151-11b>¶
　文同(宋史新編字與可梓潼人以學名世操䪨高潔/自號笑笑先生善詩文篆隸行草飛白又善畫)¶
　　(竹第進士遷太常博士集賢校理厯知湖州/萬厯湖州府志在任多善政世稱文湖州)¶
　工彀(嘉靖湖州府志山東人政和初知德清縣徳清/山間產茶最盛彀令民盡伐去以爲茶株可復)¶
　　(栽若租額一立貽累甚大其後德清茶值果從輕/減金鵝山下有蕩產藕極佳歲取以貢為民病彀)¶
　　(亦論/止之)¶
　陳吉老(萬厯湖州府志字子州京口人宣和中任長/興縣時清溪方臘作亂䧟及杭州縣邑之民)¶
　　(亦有竊應者吉老整/卒伍禦之民賴以安)¶
　張燾(宋史本傳字子公饒之德興人宣和八年進士/建炎初通判湖州明受之變賊矯詔俾燾撫諭)¶
<pb:KR2k0044_WYG_151-12a>¶
　　(江浙燾不受以資政/殿學士致仕諡忠定)¶
　葛勝仲(宋史本傳字魯卿丹陽人紹聖四年進士調/杭州司理叅軍試學官及詞科俱第一除國)¶
　　(子祭酒尋知汝州改湖州建炎中復知湖州時羣/盜縱橫聲摇諸郡勝仲修城郭作戰艦閲士卒賊)¶
　　(知有備引去歲大饑發官廩賑/之民賴以濟紹興元年丐祠歸)¶
　趙子嶙(嘉靖浙江通志建炎初知湖州時金人南侵/子嶙親率將士禦敵人皆感勵死守事甫定)¶
　　(罷去民攀戀涕泣御/史達於上詔還郡)¶
　汪藻(宋史本傳字彦章饒州德興人中進士第調婺/州觀察推官遷著作佐郎紹興二年除龍圖閣)¶
　　(直學士知湖州以顏眞卿盡忠唐室嘗守是邦乞/表章之詔賜廟忠烈又言古者有國必有史今踰)¶
<pb:KR2k0044_WYG_151-12b>¶
　　(二十年無日厯何以示來世乞即臣所領州許臣/訪尋故家文書纂集元符庚辰以來詔㫖為日厯)¶
　　(之備制可八年上所修書凡六百六十五卷陞顯/謨閣學士尋知徽州徙宣州卒贈端明殿學士湖)¶
　　(州府志藻知湖州多/著政績民懐其惠)¶
　陳之茂(西吳里語紹興間知湖州凡有徭役未嘗遣/吏但揭片紙於譙門之下雖外縣鎭莫敢違)¶
　　(慢時金人入冦修城郭治器械/聚糧食東南士人多挈家依之)¶
　王炎(江南通志字晦叔婺源人登乙科知湖州不畏/强禦邸第貴介有撓政者炎註於牘曰汝爲天)¶
　　(子親亂天子法炎爲天/子臣正天子法人誦之)¶
　顔度(臨海縣志字魯子乾道元年知臨海有異政嘗/祈晴於靈康廟見寢殿右階下水津津溢地面)¶
<pb:KR2k0044_WYG_151-13a>¶
　　(穴之得泉命曰康濟泉後改長興/令聴訟哀矜得情人稱神明云)¶
　趙潗(嘉靖湖州府志字伯逺淳熙間爲長興令邑蝗/令民搜捕至三百餘石又大旱河竭穀價騰踊)¶
　　(出榖減值民不病饑又增/學租設鄉校造就良多)¶
　程九萬(武康縣志九華人淳熙間爲永康令下車首/訪儒術設施有度豪右奸宄悉繩以法境内)¶
　　(肅然秩滿去邑人/攀餞閭巷為空)¶
　孟浩(萬厯江西通志字養直宜春人乾道進士國子/監丞出知湖州狷亷不妄取與强毅精敏洞見)¶
　　(事情與貴/倖忤罷歸)¶
　楊長孺(吳興掌故嘉定間守湖州彈/壓豪貴牧養小民治聲赫然)¶
<pb:KR2k0044_WYG_151-13b>¶
　張忠恕(宋史本傳字行父浚之孫嘉定五年遷太府/丞出知湖州寶慶初詔求直言忠恕陳八事)¶
　　(疏入朝紳傳誦魏了翁嘗許忠恕拳拳體國似浚/撥繁剸劇似其父杓於歛華就實則有志義理之)¶
　　(學嘗有聞乎/栻之敎矣)¶
　趙良淳(宋史本傳守景程居饒之餘干咸淳末知安/吉州先是知州李庚遁百事隳廢良淳至日)¶
　　(與僚吏論所以守禦之備悉舉行之時歲饑民相/聚為盗所在蠭起或請以兵擊之良淳曰民豈樂)¶
　　(為盗哉時艱歲旱故相率剽掠茍活耳以義諭之/衆皆投兵散歸其不歸者衆縛以獻有掠人貨財)¶
　　(詣其主謝過而還之者良淳勸當人出粟賑之其/言懇懇足以勸人皆倒困以應之元兵至軍其東)¶
　　(西門良淳率衆守城夜就茇舍陴上不歸先是朝/廷遣將吳國定戍安吉已而國定開南門納外兵)¶
<pb:KR2k0044_WYG_151-14a>¶
　　(良淳閉閤自經兵士解救之復蘓衆羅拜泣曰侍/郎何自苦逃之猶可求生良淳叱曰我豈逃生者)¶
　　(耶衆猶環守不去良淳大呼曰爾輩/欲為亂耶衆涕泣出復投繯而死)¶
　元¶
　史樞(元史本傳字子明至元十二年以萬戸從丞相/巴延伐宋宋平署安吉州安撫使時新附之民)¶
　　(所在依險阻自保樞以威信招懷之復業爲民/者以千萬計拜中奉大夫山東東西道宣慰使)¶
　楊景行(元史本傳字賢可吉安太和州人登延祐二/年進士授湖州路歸安縣尹奉行省命理荒)¶
　　(田租民無欺弊所厯州縣皆有惠政民/立石頌之以翰林待制朝散大夫致仕)¶
　干文傳(元史本傳字壽道平江人登延祐二年乙科/授同知昌國州事遷烏程縣尹長於治劇所)¶
<pb:KR2k0044_WYG_151-14b>¶
　　(至有善政其始至昌國即能柔之以恩信於是海/島之民雖頑獷不易治至有剽掠海中者亦爲之)¶
　　(變俗鹽塲官方倚轉運司勢虐使州民文傳亟為/陳理上官莫能奪民賴以免其在烏程有富民張)¶
　　(甲之妻王無子張納一妾於外生子未晬王誘妾/以兒來尋逐妾殺兒焚之文傳聞而發其事得死)¶
　　(兒餘骨王厚賄妾之父母買鄰家兒爲妾所生兒/初不死文傳令妾抱兒乳之兒啼不就乳妾之父)¶
　　(母吐實乃呼鄰婦至兒見之躍入其懐乳之即飲/王遂伏辜治行爲諸州縣最韓鏞時僉浙西亷訪)¶
　　(司事作烏程謡以紀其績至正三年擢/集賢待制以嘉議大夫禮部尚書致仕)¶
　曹宗輔(嘉靖湖州府志至順中尹德清數載仁惠之/澤入於民心有所告戒掲之縣門民自不犯)¶
　魏信(𢎞治湖州府志爲歸安尹終日端坐人莫/敢干以私嘗定浙西坊里之役貧冨均一)¶
<pb:KR2k0044_WYG_151-15a>¶
　沈拱辰(嘉靖安吉州志字國祥蘓州人至元丁丑尹/安吉剛毅亷介事至立决抑强鋤暴奸宄歛)¶
　　(迹後爲浙/西憲使)¶
　宋文懿(嘉靖浙江通志字徳淵眞定人至元中為烏/程縣丞建學校以崇文敎又築清塘堤甚有)¶
　　(政/聲)¶
　韓約(楊維楨韓約去思碑字彦禮真定人厯知長興/州俗好盤遊大家喜氣勢多訐爭約盡刮去舊)¶
　　(時積螙邑役素不均約下令産漏資匿者許若干/日自陳即不陳許人檢没不三月得列簿帳役無)¶
　　(不平白烏鄉周福斫死其兄而誣訴他人約得其/情出他寃反坐下箬寺僧為仇人誣奸吏右仇相)¶
　　(為根株下僧獄幾死約伸其枉民大/悦服秩滿相率涕泣遮馬首於東門)¶
<pb:KR2k0044_WYG_151-15b>¶
　呼嚕固岱(𢎞治湖州府志至正中爲長興達嚕/噶齊新學校敦尚禮法政有惠澤)¶
　仇治(明一統志爲德清尹獄訟幽枉必雪囹圄/一空冗濫之弊悉革門無私謁上下肅然)¶
　郭布延(𢎞治湖州府志膠西人至正中為歸安/主簿有美政及代百姓為立去思碑)¶
　塔爾楚(嘉靖安吉州志為達嚕噶齊至正壬辰冦/犯境率民兵守獨松關遇賊不屈而死)¶
　危止(崇禎烏程縣志字公定江西人至正丙午知烏/程縣公勤施政仁愛治民洪武二年卒官祀名)¶
　　(宦/)¶
　明¶
　蘇從善(嘉靖湖州府志字晉卿當塗人知長興州内/屯重戍外抗强敵闢田野集戸口漸至生息)¶
<pb:KR2k0044_WYG_151-16a>¶
　　(爲人/所難)¶
　楚岳(𢎞治湖州府志襄陽人洪武初/爲知府恩威並著百姓感化)¶
　張居敬(武康縣志字大欽保定人洪武元年知武康/公正亷平吏民畏服學校壇宇靡不修治)¶
　張桂(安吉州志沙河人洪武三年知安吉亷介不茍/所得俸祿悉以養親自奉惟蔬食而已政尚嚴)¶
　　(密民始畏/而終愛之)¶
　陳卣(𢎞治湖州府志永平人爲歸安縣丞性剛直亷/介門無私謁自奉甚簿布袍蔬食遇奸慝者務)¶
　　(抵於法邑/人畏服)¶
　張士良(嘉靖安吉州志字𢎞逺博平人洪武/五年知安吉敦尚氣節事集不擾)¶
<pb:KR2k0044_WYG_151-16b>¶
　談士奇(𢎞治湖州府志長沙人洪武十年為/知府作興學校恩惠及民稱為賢守)¶
　馬文敬(安吉州志四川重慶人洪武中知/安吉誠心愛民築圩濬渠民賴之)¶
　何淵(𢎞治湖州府志字澄仕河南人洪武初知歸安/亷介不受餽遺為人所嫉以事誣繫獄邑民沈)¶
　　(勝宗歎曰亷官受辱可坐視乎乃/陳其寃願以身代遂得釋復其官)¶
　吳率正(嘉靖湖州府志金谿人洪武中知武康興學/課農百廢具舉嘗被誣逮繫老人楊富七等)¶
　　(具政績赴部陳寃疏上/命頒布天下以旌亷能)¶
　高彬(舊浙江通志洪武中任歸安縣丞以事連坐/耆民詣闕言彬公亷不擾民得安業釋之)¶
　陳紀(𢎞治湖州府志南昌人永樂間爲湖州府推官/性亷介厚重有威吏民不敢欺讞獄明允不假)¶
<pb:KR2k0044_WYG_151-17a>¶
　　(鞭朴而知其情/郡中號爲神明)¶
　趙登(獻徵錄字從善河南祥符人永樂甲申進士拜/禮科給事中以言事謫宣德改元遷湖州知府)¶
　　(時詔天下郡國修義倉以備凶歉登召區里之長/及鄉之耆民聚於庭諄切勸諭里中莫不感奮不)¶
　　(浹旬得穀數萬石倉廩弗能容登增構若干楹選/公正耆民慎守䕶知出納安吉有費氏者豪横武)¶
　　(斷奪人子女田園縣官莫能制登列其罪狀以聞州/竟遷徙其家人口田産悉還之民郡中肅然治湖)¶
　　(十有七年精/白如一日)¶
　張俊(獻徵錄字俊民江浦人授德清知縣縣積逋税/累數萬凡十餘年不能足俊設方畧不朞年皆)¶
　　(辦完時使者假公事行縣以苛酷取財民不勝擾/令以下聞風多避匿俊聞其且至曰民恃我以安)¶
<pb:KR2k0044_WYG_151-17b>¶
　　(我先避匿民將何恃獨治事如故使者亦聞其名/不復肆縣人賴以安民有隂伺官府動静為奸利)¶
　　(者俊亷得其實奏/徙逺方一邑稱快)¶
　岳璿(獻徵錄字文璣河南祥符人景泰辛未進士授/山西道監察御史天順元年以才望擢知湖州)¶
　　(府先師廟廢捐已俸倡修春秋丁祀樂舞久廢璿/敦延太常&KR0570;於樂舞者董正大成之樂以肅祀事)¶
　　(謁胡安定墓考定侵界而封樹之禁樵采祀瑗之/所廢又捐俸為構堂六楹有裨風敎霅溪上游有)¶
　　(伏龍橋以木爲之屢修屢圯璿以石易木規制宏/偉先是湖州屬邑田賦科額不一而加耗無則吏)¶
　　(胥詭弊滋甚璿疏其利病於朝乞每畝正賦外加/耗一升餘悉蠲去遂著爲令在任九年民懷其惠)¶
　　(擢山東左叅政晉/都御史巡撫遼東)¶
<pb:KR2k0044_WYG_151-18a>¶
　師賓(嘉靖湖州府志代州人天順六年以胄監釋褐/知德清縣明敏有爲厯九載訟平政理每公餘)¶
　　(坐梅花/堂自適)¶
　劉喬(嘉靖湖州府志字述憲萬安人成化初知歸安/縣政尚寛平每郊行勸農桑詢利病諄諄以禮)¶
　　(義敎民鋤抑豪/猾邑人賴之)¶
　勞鉞(𢎞治湖州府志字廷器九江人進士成化八年/知湖州勤愼梗介政多愷悌建府學及城隍廟)¶
　　(工程浩繁而財力/不匱嘗纂郡志)¶
　余順(分省人物考安慶衞人成化進士知安吉州創/學建倉鋤强恤貧凡有便於民者奮力爲之竟)¶
　　(以剛直忤當/道落職歸)¶
<pb:KR2k0044_WYG_151-18b>¶
　陳景隆(德清縣志字茂之長樂人成化進士知武康/調徳清地當要衝景隆調度區畫識既通敏)¶
　　(加以持愼坦懷待物用是在官者/輸誠赴訟者歸欵徵為監察御史)¶
　歐陽復(𢎞治湖州府志字孟亨衡州人成化間知武/康以能稱境内有虎患禱於神日獵五虎民)¶
　　(患以除陞/監察御史)¶
　王珣(萬厯湖州府志曹縣人進士成化二十年任湖/州府安吉民梗化奏置孝豐縣陞河南叅政)¶
　楊達(孝豐縣志堂邑人𢎞治初知孝豐縣/時縣治初剏百務綜理皆達之功)¶
　鄭昌(安吉州志舒城人𢎞治二年知安吉先是/安吉歲運白糧民以為苦昌為奏請除之)¶
　王良臣(嘉靖湖州府志字汝隣陳州人進士𢎞治七/年知德清縣果確亷明訟者盈庭一言而决)¶
<pb:KR2k0044_WYG_151-19a>¶
　　(崇文敎表名賢興/廢舉滯百度維新)¶
　湯昭(安吉州志江西永豊人𢎞治九年知安吉禁奸/戢惡吏不敢欺邑舊有河泊所漁課絀於漁戸)¶
　　(昭奏/免之)¶
　徐浤(嘉靖湖州府志貴溪人進士𢎞治十一年知長/興勤敏精察不畏强禦重修學校迪士有方)¶
　何顒(萬厯湖州府志閩縣人進士𢎞治十五年守湖/州時安吉孝豐僻阻頑梗令長難治奏陞安吉)¶
　　(爲州而以孝豐隸/焉陞浙江叅政)¶
　陳善(弋陽縣志字克一𢎞治進士由嚴州府判陞安/吉知州性剛直有古人風不爲世俗媕阿態大)¶
　　(書忠孝二字/箴行於世)¶
<pb:KR2k0044_WYG_151-19b>¶
　吕盛(萬厯湖州府志建平人進士正德九年守湖州/闕許之亂親詣賊壘譬曉禍福賊衆感悟環拜)¶
　　(就/撫)¶
　方鐸(武康縣志字廷論合肥人進士正德間/知武康潔已愛民政平訟簡吏民悦服)¶
　劉天和(名山藏字養和麻城人正德三年舉進士授/湖州知府縣有髙士天和下車禮之問所以)¶
　　(治湖者治最陞山西提學副使以/兵部尚書乞歸贈少保諡莊襄)¶
　桂萼(萬厯湖州府志字子實安仁人進士正徳十二/年知武康日進諸生講説務在實踐化僧道爲)¶
　　(編氓者數百餘人公暇則單車適野問民疾/苦守劉天和禮萼視他令有加曰公輔器也)¶
　郭治(孝豐縣志字昌修泰和人正德中以舉人知孝/豐清修苦節期年之間文敎聿興井邑改觀首)¶
<pb:KR2k0044_WYG_151-20a>¶
　　(建學宫制禮器典籍别立定性書院集諸生以時/講習其中建預備倉設立五山官渡民尤便之縣)¶
　　(志闕手輯成/書陞任去)¶
　齊之鸞(舊浙江通志桐城人由給事中左遷嘉靖初/知長興扶善鋤惡遇事敢為爬剔規畫悉有)¶
　　(條/理)¶
　劉迥(舊浙江通志安東人嘉靖初知歸安縣湖民/典錢穀者多侵廢迥立法剗弊後人守之)¶
　方日乾(德清縣志字體道福清人進士嘉靖二年任/德清縣下車即召邑中父老諮詢民隱剗剔)¶
　　(吏弊凡廟學公宇釐然整頓時阻歉多方賑貸/民得不饑縣志久缺考訂勒成一書擢御史去)¶
　萬雲鵬(江南通志鹽城人正德進士嘉靖五年為湖/州守勤恤利病纎毫不取後官浙亷憲清介)¶
<pb:KR2k0044_WYG_151-20b>¶
　　(獨持始/終不改)¶
　戚賢(嘉靖湖州府志字秀夫全椒人進士嘉/靖六年知歸安縣警敏有爲政務畢舉)¶
　廖梯(嘉靖湖州府志字雲卿莆田人進士嘉靖六年/由湖廣叅議謫知安吉州爲政不近名愛民省)¶
　　(費清苦/自持)¶
　陶亷(嘉靖湖州府志字敬甫曲靖人進士嘉靖間知/德清縣弛威布德民翕然委心嘗籍廢寺田四)¶
　　(百畝給諸生廪修濬/楊灣塘以資灌溉)¶
　戴嘉猷(崇禎烏程縣志字獻之績溪人進士嘉靖八/年知烏程豪右不得逞詭戸規避者靡縱驅)¶
　　(緇流歸農廪庾傾圯閱五月堅完立義塚置義田/募民耕穫峙榖粟以備歲饑厚學校以興士徵爲)¶
<pb:KR2k0044_WYG_151-21a>¶
　　(給事/中)¶
　楊上林(嘉靖湖州府志字子漸山陽人進士嘉靖十/二年知長興縣為政不規規於簿書條貫文)¶
　　(章器局風/動一時)¶
　錢學(崇禎烏程縣志字汝明常熟人正德舉人嘉靖/十二年知烏程縣勵精敎養風俗還淳學校倉)¶
　　(庾橋梁之𩔖百廢具舉纂修/邑乘奉為文獻陞刑部主事)¶
　張烜(嘉靖湖州府志字仲熙慶逺人進士嘉靖十三/年知歸安縣老成練達平易近民尤加意學校)¶
　　(士𩔖/傾心)¶
　趙應祥(萬厯湖州府志長沙人進士嘉靖十五年任/湖州推官器宇方介剖決精明遷監察御史)¶
<pb:KR2k0044_WYG_151-21b>¶
　章棨(歸有光章棨傳字宗肅常熟人中南京鄉試知/安吉州歲旱民饑殫力賑救多所全活其民好)¶
　　(訟恒以理解之有匿税者為案籍人人閱之鞭朴/不用而逋負悉出嘗歎曰此豈古頭會法也吾以)¶
　　(救弊而已州所治孝豐迄棨去一無所擾/其縣人至不知有州馬遷永州府同知)¶
　朱曰藩(崇禎烏程縣志字子价寶應人嘉靖甲辰進/士知烏程縣政尚簡静久之公廨前酒肆一)¶
　　(空至編審里役謂小民十年興廢所關/日夜畱心人呼真父母厯九江太守)¶
　張冕(崇禎烏程縣志字章甫晉江人嘉靖進士三十/二年知烏程以孝悌先民風以節義維學校優)¶
　　(恤煢獨均輸戸差威督頑惡值倭亂剏築清源門/甕城培土甃石加高厚親率民壯防禦倭不敢薄)¶
　　(城秋大旱朝夕步禱獲有秋陞桂林/府同知去民立石峴山厯官叅議)¶
<pb:KR2k0044_WYG_151-22a>¶
　李敏德(萬厯湖州府志長安人進士嘉靖三十五年/守湖州創築南北水關備瞭臺箭臺湖城始)¶
　　(固陞山/東副使)¶
　歸有光(長興縣志字熙甫崑山人嘉靖乙丑進士為/長興令寛仁撫字每聽斷與民作吳語務得)¶
　　(其情盜依湖山間用計擒獲其誣服者釋之一重/囚母喪許其歸葬如期詣獄革糧長用里甲厯官)¶
　　(太僕/丞)¶
　張楙(獻徵錄字子培嘉定人進士知孝豐鄣郡山地/險惡故置新縣楙以德懐柔之田有不均丈量)¶
　　(以寛貧戸其豪相戒曰明府善政不可撓也礦賊/數百人爲亂楙檄止調外兵獨部署縣人捍禦賊)¶
　　(皆散走時倭寇鈔兩浙州縣皆相效築新城樓櫓/雉堞相望楙獨不肯曰縣皆山賊何以至何困吾)¶
<pb:KR2k0044_WYG_151-22b>¶
　　(民為後果無事/陞駕部員外郎)¶
　丘承祖(德清縣志成都人進士嘉靖四十二年知德/清大祲之後民不聊生承祖先民節省務在)¶
　　(裕民有梟捕假捕盗破人產者立杖斃之不受/干謁所抜多積學士狷介之守三年如一日)¶
　趙煥(崇禎烏程縣志字文光掖縣人嘉靖乙丑進士/知烏程縣宿吏不能舒手訟堂可羅鳥雀編里)¶
　　(逓充糧長貧富遍均羡餘贖鍰毫/不濡染陞監察御史至吏部尚書)¶
　黃樞(西江志字翼卿南昌人嘉靖進士授嘉善知縣/畱心里甲役法均平猾胥歛手邑大潦禾盡漂)¶
　　(詣當道免冠頓首請括帑金以抵恒賦陞工部主/事厯知湖州府歲荒請蠲設賑不遺餘力卒於官)¶
　孫樓(獻徵錄字子虛常熟人由舉人除湖州推官為/治平而不苛第問法如何不事深文鈎距厯攝)¶
<pb:KR2k0044_WYG_151-23a>¶
　　(諸邑篆皆以愷悌名署郡事有□璉里豪爲萑苻/暴客藪里中子女有穉齒而靡曼者率為所漁欲)¶
　　(蘄免者必薦金資黨援甚固樓亷得罪狀/朝逮而夕成讞立格殺之未幾移漢中)¶
　栗祁(獻徵錄字子登夏津人嘉靖壬戍進士擢南京/戸部主事𣙜税杭州以清撡自矢月俸之外魚)¶
　　(鹽蔬米無私毫髪隆慶辛未知湖州府下車即與/吏民約輕徭平賦相與休息守湖三年政和役簡)¶
　　(民無擾焉决獄平反不喜以微文巧中至舞文之/奸又無不立發郡值水灾亟謁部使蠲其十之二)¶
　　(三漕卒故代他衛輸十餘艘請還其籍軍困以紓/往郡多賈人𣙜會歲致羡金若干爲筦庫費祁悉)¶
　　(罷之擢山西按察/副使備兵懷隆)¶
　顧其志(長興縣志長洲人隆慶辛未進士知長興百/廢具舉吏無敢有舞文者縣四安鎭界桐川)¶
<pb:KR2k0044_WYG_151-23b>¶
　　(夾浦界冝興大盗負嵎世為民患亷得/巨魁置諸法遂成坦途遷南昌貳守)¶
　張應雷(西江志金谿人隆慶進士授湖州府推官會/大旱祈雨僚屬視爲故事應雷獨齋居露處)¶
　　(爲民歩禱大雨隨之以剛方坐謫再/補楚令拂衣歸作金谿丈獻考行世)¶
　李頤(西江志字惟貞餘干人隆慶進士萬厯初擢御/史清軍湖廣廣西請免土民逺戍祗充傍近衞)¶
　　(所軍忤張居正出爲湖州知府舊浙江通志頤知/湖州才德並著葺先賢祠宇新道路橋梁百廢具)¶
　　(舉/)¶
　曾紹芳(崇禎烏程縣志字世德永興人萬厯丁未進/士知烏程縣爲政持大體戊申水荒竭力賑)¶
　　(濟/)¶
<pb:KR2k0044_WYG_151-24a>¶
　李際春(歸安縣志號鑒如蘄州衛人進士萬厯初知/歸安有惠政歲庚戌大水民饑捐俸賑之募)¶
　　(商廣糴米價漸平次年大水力/請改折民賴以甦陞戸部主事)¶
　史朝祿(德清縣志號直吾晉江人萬厯丁丑進士任/德清洊罹水澇甘罰俸緩征輸曲爲賑恤至)¶
　　(辨人命之誣疏錢法之滯清丈量之/奸葺治學宫不煩民力民皆頌之)¶
　羅用敬(崇禎烏程縣志字子直南昌人萬厯丁丑進/士知烏程恬淡寡欲惟務拊循張江陵丈量)¶
　　(之役逺近騷然獨行之以寛暇則課/士論文有古循吏風陞刑部主事)¶
　吳文企(湖廣通志字伯雪景陵人萬厯進士除南戸/部主事𣙜北新關減雜税三百餘金出守寧)¶
　　(波丁母憂補湖州舊浙江通志文企守湖州/治行清和勸農課耕其税駕之所每繫人思)¶
<pb:KR2k0044_WYG_151-24b>¶
　陳幼學(王鴻緒循吏傳字志行無錫人萬厯進士知/湖州府甫至有施敏楊陞者人奴也豪横不)¶
　　(法幼學逮治之敏賂權貴囑上官檄取執不發檄/愈亟立杖殺之陞懼稍戢姑置之已當遷念已去)¶
　　(陞必復逞遂捕陞寘之法郡民謡曰公來如砲施/敏埋窖公去如雷楊陞飛灰幼學疾惡嚴而於細)¶
　　(民務安全之遇孝子節婦善人悉爲旌揚郡以大/治會霪雨害稼力舉荒政活民無算御史列其治)¶
　　(行以聞陞按察副使仍視郡/事久之以副使督九江兵備)¶
　楊應聘(崇禎烏程縣志字志尹懷逺人萬厯癸未進/士知烏程縣緩催徵平寃滯興隄防清闕田)¶
　　(闕潛政倡敎化不阿上官不假貴要里中惡/少  跡治稱最陞兵部主事厯官兵部侍郎)¶
　袁光宇(崇禎烏程縣志字元讓常熟人萬厯丙戍進/士令烏程適歲旱步禱為民請命稍祲不忍)¶
<pb:KR2k0044_WYG_151-25a>¶
　　(以誅求困民上供不及額郡檄數下守催之吏日/至不爲動主者怒其慢俸再奪處之怡然編審貧)¶
　　(富以均漕兊不增一粟/軍民稱平陞工部主事)¶
　鄧炳(長興縣志湖廣監利人萬厯庚辰進士令長興/適遇大祲後敲朴不施當道催督如織至鑴俸)¶
　　(炳曰令俸可鑴瑣尾流離不忍賦也/自奉甚苦往來交際謝絶陞戸部去)¶
　金玉節(長興縣志字雅初湖廣麻城人萬厯戊戌進/士知長興遇事勇於有爲禮賢下士有貧不)¶
　　(能婚者捐俸代之時値礦使為邑厲玉節繩以法/隂剪其翼卒不敢肆歲當編審先是十二區以田)¶
　　(額豪右詭寄單寒益苦於役玉節通融均/攤謂之走區走甲裒多益寡民稱便焉)¶
　熊明遇(長興縣志字良孺江西進賢人萬厯辛丑進/士知長興縣年甫二十餘簿書剖决如流在)¶
<pb:KR2k0044_WYG_151-25b>¶
　　(任七年興利除害道不拾遺/幾於刑措厯官兵部尚書)¶
　陳經正(崇禎烏程縣志字敷奎晉江人萬厯進士任/烏程令修學宫興文教時有弁山開鑛之役)¶
　　(調停中使得事止/不行陞戸部主事)¶
　濮中玉(長興縣志字琢如舒城人萬厯丁未進士知/長興縣初蒞値大祲家履戸閱賑賚無遺表)¶
　　(節孝起人文省船役皆其政/之最先者厯官太僕寺卿)¶
　曾國楨(崇禎烏程縣志字徳符臨川人萬厯進士知/烏程縣編審善均田之法胥吏不及那移保)¶
　　(正不得需索衆情/允服厯太僕少卿)¶
　金九皋(江南通志武進人任武康知縣修學校嚴課/程士論歸之秋大霖雨縣苦漂溺令甲災以)¶
<pb:KR2k0044_WYG_151-26a>¶
　　(七月上聞而諸司皆入聞不得達撤棘又格於例/九皋偹查往年嘉興長興曾以災借運武康請於)¶
　　(御史責償情悃迫切言與淚俱御史/動容上請報可謝病歸著抱甕集)¶
　石有恒(長興縣志字伯常湖廣黃梅人萬厯己未進/士筮仕遂昌有能稱調繁長興性簡約持大)¶
　　(體徵輸以漸聽斷虛懷亷訪不遽施箠楚甲子元/旦盜吳野樵等刼庫擁入内衙遂遇害贈太僕寺)¶
　　(少/卿)¶
　馮可賓(長興縣志字禎卿山東益州人天啓壬戌進/士授湖州推官甲子元旦盗殺長興知縣愚)¶
　　(民妄疑有屠勦之舉奔竄出境時無正官攝事者/寡識閉城自守民益驚恐可賓奉檄安撫傳諭六)¶
　　(門洞開聽民出入書榜安輯蒞縣捕治兇徒擒/獲畧盡一無株連招徠流亡旬日間熙攘如故)¶
<pb:KR2k0044_WYG_151-26b>¶
　李化煕(舊浙江通志任湖州推官守法不撓居心寛/厚治獄平允接士以禮凡所奬拔𩔖多知名)¶
　馬思理(崇禎烏程縣志字達生長樂人天啓進士知/烏程縣甫至即與民約催科給單遞比厯各)¶
　　(鄉宣諭示勸懲新黌宫葺橋梁纂邑乘百廢具舉/洊厯歲饑拮据荒政多方蠲賑日以窮民為念召)¶
　　(拜給/事中)¶
　譚元禮(德清縣志字服膺湖廣景陵人崇禎辛未進/士知德清縣省追呼簡訟牒尤喜奬拔士𩔖)¶
　　(時憫南糧折銀為巨蠧所蝕申請十年帶征夏/税絹疋絲綿積欠萬餘金力請大司農得蠲免)¶
　李長清(歸安縣志字瞻麓興化人崇禎甲戌進士知/歸安縣軫念賦重民貧酌轉輸之緩急完欠)¶
　　(之多寡而次第徵之民樂撫字不知催科之擾治/奸胥懲豪右不少假修葺城垣振興學校稱吏治)¶
<pb:KR2k0044_WYG_151-27a>¶
　　(第/一)¶
　劉永豐(崇禎烏程縣志字宜日上海人任烏程縣丞/職水利値霪澇冐雨出勘率圩長修築隨以)¶
　　(寓賑遂令圩岸/如故陞衞幕去)¶
　李向中(長興縣志鍾祥人崇禎庚辰進士知長興縣/承俗抗弊奸蠧蝟叢向中亷得渠魁斃之杖)¶
　　(下人皆股栗歲祲饑饉載道設法勸糴平價又煮/糜以飼餓殍給廩以贍棄兒邑當編審計田均徭)¶
　　(改定民籍較若列眉捐俸置田歲入租以餼貧士/裁客籍冐免田數後調秀水舊浙江通志向中知)¶
　　(秀水執法不撓禁革漕兌/私贈置旗弁横索者於法)¶
　陸自巖(江南通志字魯瞻武進人知湖州崇禎庚辰/辛巳間郡水旱蝗疫相繼自巖甫下車即特)¶
<pb:KR2k0044_WYG_151-27b>¶
　　(疏請蠲請糴籼米充漕復設法廣糴輸賑造粥厰/施藥餌盲嬰瘞骸存活不可勝計遷本省糧儲道)¶
　楊大賓(德清縣志號君山貴州人舉人任湖郡同知/署德清値荒歉漕折未完者二干有奇欲行)¶
　　(敲朴不可而上司屢促解大賓惻然曰將征民而/畱於民者無幾欲代償而存於已者空嚢遂刎頸)¶
　　(以殉當事始/具題緩征)¶
　丁文炳(崇禎烏程縣志字質夫貴州平壩人以明經/授烏程丞職水利適歲澇躬履阡陌求捍禦)¶
　　(之方一障圩岸不致水勢沖激一撤罾籪以令水/勢易洩一禁漁船不使蕩損圩岸當道嘉其用心)¶
　　(稱爲/儒吏)¶
國朝¶
<pb:KR2k0044_WYG_151-28a>¶
　劉璽(烏程縣志字爾符朝邑人順治丁亥進士任烏/程令寛以字民而嚴於治盗每歲暮量賑貧士)¶
　　(當堂面給士民建祠於便民倉璽/工書法所著有涉江草公餘草)¶
　劉愈奇(舊浙江通志滿洲人由貢生順治十四年知/湖州府勵精爲治百廢具舉奬拔名流士𩔖)¶
　　(歸/心)¶
　侯元棐(河南鄉賢冊字友召杞縣人順治辛丑進士/知德清縣却吏胥餽金絶兌運積弊值霪雨)¶
　　(害稼條陳利病巡撫范承謨奏行之為/註考云清比冰懸才同犀利以外艱歸)¶
　王業久(歸安縣志字枝安平凉人貢生康熙十年令/歸安政尚淳簡徵收有方請於上官免民間)¶
　　(門攤課鈔編里均平舊規分毫不染壬子蟲灾業/久申請蠲折蒞任二載四境安堵卒於官貧不能)¶
<pb:KR2k0044_WYG_151-28b>¶
　　(殮士民醵金/為旅櫬資)¶
　羅爲賡(孝豐縣志四川南充人康熙十年由舉人知/孝豐縣值歲荒禁革煩苛蠲賑饑民存活甚)¶
　　(衆性嚴謹人不得于以私然慈恵愛民故戴之/如慈母公餘集士子講明性理之學重修邑志)¶
　高必騰(烏程縣志字鳳翥奉天遼陽人廕生康熙十/四年知烏程縣聽訟明允不徇干謁辛酉編)¶
　　(審釐剔積弊官民一則貧富均徭在局月餘魚餐/脱粟悉出署中不以煩民是歲冬又以漕艘未回)¶
　　(部議僱船運糧至淮僉里押解人情驚擾力請獲/免在任九年鼎新文廟纂輯邑乘擢守新寧去之)¶
　　(日士民遮畱/塡塞街巷)¶
　潘麒甡(名宦畱祀册江南溧陽人進士康熙二十七/年知湖州府性秉仁慈治尚寛簡然遇奸宄)¶
<pb:KR2k0044_WYG_151-29a>¶
　　(病民者未嘗不盡法懲之覩學宫傾圯即捐資倡/修輪奐一新季試奬課士子催科有法差役無擾)¶
　　(一切倉厫陋規盡行革除/復畱心水利疏濬城河)¶
　¶
　¶
　¶
　¶
　¶
　¶
<pb:KR2k0044_WYG_151-29b>¶
　¶
　¶
　¶
　¶
　¶
　¶
　¶
　浙江通志卷一百五十一¶
