# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:26.656221
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百四十九 
<pb:KR2k0044_WYG_151-1a>¶
欽定四庫全書¶
　浙江通志卷一百四十九¶
　名宦(四/)¶
　　總轄¶
國朝¶
　張存仁(舊浙江通志號完眞鑲藍旗人順治二年隨/大軍定浙江授巡撫擢總督先是鎭江敗卒)¶
　　(竄走浙濱南屏白墖居民多被刦掠城中率走避/村落存仁至傳集薦紳士民撫諭安定之方國安)¶
　　(據險立栅江中存仁與戰於五雲山白墖嶺累勝/之乘勢逐北國安東走明年三月存仁集艨艟於)¶
<pb:KR2k0044_WYG_151-1b>¶
　　(江中肄習水戰六月從七條沙渡江江東遂定後/兼轄福建調直𨽻山東河南總督贈太子太保諡)¶
　　(忠/勤)¶
　李際期(舊浙江通志字庚生河南孟津人進士順治/二年任浙江叅議督理學政時値鼎新際期)¶
　　(立意振興學校培養人材論文以理脈清眞爲主/屏去一切靡縟故所貢拔皆一時名流士風丕振)¶
　　(擢叅政備兵寧台釐姧剔弊振紀肅綱勵/精案牘訟無寃抑厯陞兵部尚書諡僖平)¶
　王顯(兩浙鹽法志字純伯直𨽻曲周人前丁丑進士/順治二年任兩浙巡鹽御史時)¶
(國朝立法創始顯首請禁私販以通商定經制以起課/特㫖允行又疏陳鹽政要務在招商恤竈二事前朝已)¶
　　(掣鹽觔分散各府州縣概以私鹽繩之則商本虧/而不來槩以引鹽寛之則國課缺而非法惟見鹽)¶
<pb:KR2k0044_WYG_151-2a>¶
　　(計引按引徵税既不虧商又不缺課而商可漸次/招徠竈戸水鄉草蕩或被勢豪侵佔或苦課稅重)¶
　　(疊逐一清查蠲减而竈可次第復業申明掣驗之/規分别銃毁之法規制井然具有條理皆見施行)¶
　佟國器(名宦畱祀册奉天人順治二年任嘉湖兵備/道禾郡西連太湖東亘三泖萑苻多匿姧國)¶
　　(器悉心巡察勦禦擒僞長興伯吳日生僞都察院/朱天定招撫白腰黨陸汧等合勦陳萬良等巨寇)¶
　　(悉平再任浙江按察使時浙東初定叛獄繁多平/情讞鞫釋枉矜疑全活無算後陞江西巡撫復調)¶
　　(任浙江熟悉瀕海情形抵任即招降僞都督廖/明旗勦滅海逆阮六等海疆寧謐浙民賴之)¶
　蕭起元(杭州府志字復初遼東錦州人順治三年由/常州知府陞僉都御史巡撫浙江時江南初)¶
　　(定起元一意撫綏與民休息而嘉湖薦紳家僕或/借通海一事挾制其主控告逮繫者甚衆起元知)¶
<pb:KR2k0044_WYG_151-2b>¶
　　(其誣多寘之重刑保全善𩔖人心獲安八旗官兵/鎮守省城軍民雜處)¶
(詔禮工二部擇建駐防營起元定於城西/    一隅築城以居由是旗民判不相擾)¶
　張杰(舊浙江通志字前川遼東人順治三年浙東初/定以總兵鎭守定海時海寇盤踞舟山與内地)¶
　　(山賊相煽杰勦撫並行復會勦舟山克之移鎮黄/巖率温州水師出海從寧海大將軍恢復舟山有)¶
　　(功調防京口康熙元年爲浙/江水師提督加太子少保)¶
　朱思義(舊浙江通志遼東義州人順治五年任巡海/道僉事時浙東初定武弁縦恣思義嚴飭士)¶
　　(卒痛懲告訐之風民得安堵思義形狀短小風裁/卓立毅然以鋤强扶弱爲已任後病卒人皆惜之)¶
　杜果(杭州府志字登聖江西新建人順治進士八年/巡按兩浙時浙東雖平而吏胥貪黷之風未絶)¶
<pb:KR2k0044_WYG_151-3a>¶
　　(果入境先去其太甚者嘗謂人曰古者以法治吏/教而後誅朝為豺狼夕遷改焉則為麟鷟可也其)¶
　　(行事剛正而/不暴如此)¶
　熊維傑(杭州府志號奇宇遼東鐵嶺人順治八年爲/浙江按察使爲政簡而周剛方而不劌杭城)¶
　　(兵民雜處常多訐訟望見旌節讙呼曰熊公來事/當白矣維傑平情斷决俾兵民兩服而去省城近)¶
　　(大江凡貨物乘潮而下艤舟即須腳力肩負遲則/爲洪濤所撼肩負者故遲應以索高値維傑繩以)¶
　　(法出示嚴/禁姧遂息)¶
　張儒秀(杭州府志號英寰遼東人順治九年任浙江/左布政使公明威斷其尤著者則有開銷軍)¶
(國朝儲移解馬價二事軍儲者明季徵以給軍者也力/    裁軍爲民田皆𨽻於有司部咨按籍全督儒秀)¶
<pb:KR2k0044_WYG_151-3b>¶
　　(請具陳析官用民欠軍費名目而軍儲之賠累一/清馬價者舊例驛遞差使南馬協濟歲徵幾數十)¶
　　(萬中飽難稽儒秀請於督撫曰馬價多寡莫定由/各省支給遂那移影射耳莫若解部部定其値凡)¶
　　(諸省馬價在本處地丁錢糧内開支由是積弊始/豁時患私鑄盛行儒秀以為錢本輕則私鑄多官)¶
　　(錢壅乃請重其制又西湖兩堤各揷水簾以漁利/或巧借官佃以爲名儒秀盡去其水簾杖懲之始)¶
　　(相戒不敢犯僅數/月遷去杭民思之)¶
　張元璘(舊浙江通志遼東遼陽人進士順治十年任/金衢道衢爲八閩孔道海氛未靖檄在衢養)¶
　　(馬前驅已至元璘單騎詣軍前備陳/地方艱苦狀得移養省城衢民安堵)¶
　李率泰(杭州府志字夀疇遼東人順治十一年以兵/部侍郎總督浙閩駐節衢州有方畧善用兵)¶
<pb:KR2k0044_WYG_151-4a>¶
　　(士卒營壘未成不先就舍甘苦與同故偏裨已下/多畏愛之時山陬海澨尚餘寇孽聞率泰智勇皆)¶
　　(歛矛㦸投冶鑄中或鑄爲鎛耜父老咸慶太平/矣後專督福建累官少保兼兵部尚書諡忠襄)¶
　杜漺(王士禎杜漺傳字子濂山東濱州人順治進士/十三年任分守温處道叅議處在萬山之中俗)¶
　　(僻陋而溺女淹喪錮婢三事尤爲民病漺朔望集/士民反復開諭喪葬婚嫁之禮一從儉約女婢滿)¶
　　(二十歲責其擇配俗爲之變遷副使備兵通薊康/熙四年復補巡視寧紹海道時初改文武相見禮)¶
　　(徃往相抗不下漺至即交歡大帥兵民/帖帖亡詬誶者官至河南驛傳鹽法道)¶
　李兆乾(舊浙江通志陜西階州人順治十四年以叅/政分守杭嘉湖道太湖連接蘇常素稱盗藪)¶
　　(官兵捕則遁去退則剽掠居民兆乾設立水栅簡/練兵卒隄防要害躬率屬員設伏搜捕盜賊駭散)¶
<pb:KR2k0044_WYG_151-4b>¶
　　(三郡以安湖民健訟兆乾身行教化裁抑/豪强摘伏姧僞諸不直者皆屏息歛跡焉)¶
　趙國祚(名宦畱祀册遼東人順治初任浙江固山額/鎭駐劄温州時海氛未靖國祚預備戰艘乘)¶
　　(風破浪搗其巢穴賊皆披靡驚遁民始得安十五/年任浙江總督兼節制江西廣信一府凡鹽筴兵)¶
　　(政民隱賊情及地方阨塞無不悉心究畫値米價/騰貴發帑平糶并移檄鄰省無得遏糴士民德之)¶
　李嵩陽(處州府志河南封邱人舉人順治十五年任/分守温處道嚴毅率下屬吏凜若神明民瘼)¶
　　(尤加體恤甫下車會閩寇猖獗援兵蜂屯本郡嵩/陽毎日單騎詣營調劑有方民賴安輯已亥夏旱)¶
　　(結壇内署籲天祈禱甘霖大沛歲藉有秋又/嘗改増雉堞𥪡立砲臺綢繆防禦厥功多焉)¶
　袁一相(杭州府志字輔宸遼東人順治十七年任浙/江左布政使州縣吏與司掾暱凡起運錢糧)¶
<pb:KR2k0044_WYG_151-5a>¶
　　(解多投少而印批不以時發迨發覺州縣並罹叅/罰一相倡爲循環法每遇起解連前數彚書於批)¶
　　(令一覽瞭然而侵蝕之弊遂絶南米歲入廣豐諸/倉而厫少不足貯常露積以竹葦覆之多紅腐不)¶
　　(可食一相捐俸創建六十餘所司掾請勒其事/於石一相曰此藩臣職耳不足錄也後卒於官)¶
　張膽(公舉事實徐州人順治二年以副將劄付隨征/任浙江督標中軍副將討平朱橋范村地方寇)¶
　　(逆會勦江東方馬叛兵而叛兵復渡江肆虐膽於/五雲山奮勇克捷斬賊衆首級三千餘顆生擒僞)¶
　　(副叅遊守等官丁五百六十人殲厥渠魁安撫餘/黨地方寧謐浙江總督張存仁叙功特薦七年調)¶
　　(河南督標中軍致仕以長/子道祥貴晉階光祿大夫)¶
　趙廷臣(杭州府志字君鄰遼東人康熙元年以兵部/右侍郎總督浙江寛和端静不爲赫赫名而)¶
<pb:KR2k0044_WYG_151-5b>¶
　　(人自率服聞度支不足廷臣以二十四監久停疏/請鼓鑄得報許諸監復鑄泉源貫輸不絶時海濱)¶
　　(尚多餘孽聞廷臣寛大解甲來歸七年扺閩甫數/月偕大臣巡海從福寧入寧波卒於途累加太子)¶
　　(少保兵部尚/書諡清獻)¶
　朱昌祚(杭州府志字雲門滿洲籍山東高唐人順治/十八年以工部侍郎巡撫浙江清廉沉毅爲)¶
　　(政務持大體時浙中寇盜未息設方畧平之且導/以歸順之利黨羽解散適裁撤巡方重案悉歸巡)¶
　　(撫牽連逮繫者數干人昌祚數月間完結矜全省/釋不可勝計温台等郡無徵銀糧疏請蠲豁積困)¶
　　(爲之一蘓値閩海交訌沿海居民内徙昌祚發帑/給田以瞻之大將軍督師征海昌祚捐資厚犒諸)¶
　　(將大申軍令所至秋毫無犯并嚴飭有司不得因/軍興之際苛征於民陞直𨽻山東河南三省總督)¶
<pb:KR2k0044_WYG_151-6a>¶
　　(兵部尚書/諡勤愍)¶
　梁鳳鳴(名宦畱祀册遼東人康熙元年任浙江糧儲/道漕頃本折錢糧積逋甚多力請具題蠲免)¶
　　(以蘓民困僉㸃運弁不徇情面糧艘得依限/扺通至徵收漕米禁苛取絶餽遺官民德之)¶
　顧如華(兩浙鹽法志字西巘湖廣漢川人順治進士/康熙二年以御史巡鹽兩浙時商竈交困疲)¶
　　(商貰債納課如華行已潔清一切舊例陋規皆釐/革焉及代囊橐蕭然左右或憂之如華曰蘑菇線)¶
　　(香古人所戒况朝多廉明君子豈以餽遺有/無爲厚薄哉入都果以稱職聞轉温處副使)¶
　范承謨(杭州府志字覲公奉天遼陽州人順治士辰/進士康熙八年由翰林厯遷都察院副都御)¶
　　(史巡撫浙江清廉寡欲人不敢干以私衢台處三/府多山田沙礫薄收積荒者十餘萬畝其初荒戸)¶
<pb:KR2k0044_WYG_151-6b>¶
　　(賠荒戸逃則派鄰族漸及同區田戸力不勝相率/逸去州縣每受叅罰承謨奏蠲之白糧最爲嘉湖)¶
　　(重役而銀米數皆叅錯承謨悉心籌畫條議减免/杭嘉諸郡三載洊饑民幾聚萑苻爲盜承謨借庫)¶
　　(銀遣官出糴平價散市最貧者得附老小例肩鹽/給朝夕駐防逃人牽連誣害承謨疏請分别新舊)¶
　　(另定處分民始安堵遷福建總督士民號泣擁車/不得行乃乘深夜單騎啓關以去至閩會耿精忠)¶
　　(謀逆未發承謨欲出海嶠簡鎭兵以遥制之未及/行逆請議事至則露刃脅降承謨罵不屈拘之幽)¶
(王師室械繫二年後欲殺之以滅口承謨從容就義一/    破仙霞逆計窮)¶
　　(時同死者自幕友嵇永仁等下及隸卒凡五十三/人事)¶
(聞贈太子少保兵部尚書諡忠貞子時/    崇浙閩總督陞都察院左都御史)¶
<pb:KR2k0044_WYG_151-7a>¶
　塞白理(杭州府志奉天鐵嶺人康熙八年以都督同/知提督浙江全省軍務駐札寧波紀律嚴明)¶
　　(與士卒同甘苦文武協和愛養百姓寧郡邉海海/賊朱飛熊等結連鄭錦盤踞爲患塞白理勦撫兼)¶
　　(施十三年吳逆反於滇耿逆反於閩浙中盜賊四/起塞白理列三桂逆狀移檄各省鼓勵官兵以期)¶
　　(滅此朝食身與總督李之芳密籌方略調兵四援/之芳督軍衢州塞白理督軍台州勦除逆氛招撫)¶
　　(流亡浙賴以安十四年以勤勞卒/於任兵民立祠於寧波府城内)¶
　胡尚衡(舊浙江通志字階平江南涇縣人順治進士/康熙十年視學浙江按臨諸郡輒進諸生詔)¶
　　(之曰今之習舉業者剽耳傭目更不理會修身行/已是何事徼倖弋獲即廢棄書卷一切理學淵源)¶
　　(朝家典制漫不省究非國家之所望於通儒也其/所取士務以通經學古爲尚一時稱月旦評焉)¶
<pb:KR2k0044_WYG_151-7b>¶
　劉昌臣(舊浙江通志字公弼湖廣武陵人順治進士/康熙十一年任浙江糧儲道除革一切輸運)¶
　　(旗丁姧弊耿逆叛閩大兵駐衢進勦昌臣署藩篆/夙夜措畫轉餉不絶復署臬司不猛不寛讞獄務)¶
　　(得其情以勞瘁/卒官士民巷哭)¶
　李之芳(舊浙江通志字鄴園山東武定州人順治丁/亥進士任金華推官浙省向苦解茶蠟之芳)¶
　　(請兌折色又輯賦役全書縷晰條分瞭如指掌迄/今奉爲準則十五年以巡鹽御史蒞浙洞悉鹽政)¶
　　(利弊凡不便於商竈者悉除之康熙十二年出督/浙閩閩逆據險仙霞逆黨分踞衢温台處等州縣)¶
　　(之芳遣將分禦移鎭三衢親冐矢石出奇應變尋/逆勢猖獗衆議棄衢退守獨之芳堅持不可日夜)¶
　　(勵戰守之䇿不數年逆窮授首大兵長驅入閩東/南半壁得安袵席張玉書李文襄墓誌康熙十二)¶
<pb:KR2k0044_WYG_151-8a>¶
　　(年以兵部侍郎總督浙江十三年三月閩逆告變/之芳檄諸路將士分守要害遣副將王廷梅等力)¶
　　(堵仙霞關五月自杭趨衢州七月賊軍數萬攻衢/之芳進擊於坑西礟聲震地流矢如雨左右請少)¶
　　(避之芳曰今日以兵勝敗爲吾死生可稍怯耶諸/將鼓勇直入賊遂却顧賊黨猶熾温處金嚴各屬)¶
　　(煽亂之芳以計招降僞將韓斌王得功生擒賊首/汪磐繆國英等十五年夏之芳建議直搗仙霞關)¶
　　(言進取之路不在温處而在三衢今賊勁卒屯衢/此賊一破則諸賊駭亂迸散雖僞將馬九玉等抗)¶
　　(拒河西大溪灘而江山常山間有間道可襲我軍/進擊使賊首尾受敵河西安能獨完八月進軍克)¶
　　(大溪灘復江山縣九玉冀繞道奪仙霞關而諸軍/受之芳檄急據關口夾擊賊將金應虎等迎降大)¶
　　(兵遂入閩踰年浙東底定捷聞進兵部尚書之芳/念賊平之後當急行蠲恤疏請豁金衢嚴温處五)¶
<pb:KR2k0044_WYG_151-8b>¶
　　(郡十六年以前額賦貧民陷賊來歸者悉罵區畫/衣廩又設糜於通衢賑往來饑民一百二十二萬)¶
　　(有奇流移者盡復故土論功授拖沙喇哈番二十/一年秋還杭州入爲兵部尚書三十三年進文華)¶
　　(殿大學士兼吏部/尚書卒謚文襄)¶
　田逢吉(名宦畱祀册山西人順治乙未進士巡撫浙/江當三藩變逆軍興旁午籌餉調兵動合機)¶
　　(宜訓練將士嚴行保甲萑苻絶跡計典黜陟賢否/悉愜輿情潔巳自矢凡耗羡餽獻盡皆屏絶暇則)¶
　　(與諸生講學論/文多所造就)¶
　李月桂(兩浙鹽法志字含馨遼東人康熙十二年任/兩浙都轉運鹽使時鹽法阻滯正引不行衆)¶
　　(皆咎肩引欲更之而不知釐正之法蓋浙鹽有二/大弊一在山窩一在水口秤手紹興路通金華衢)¶
<pb:KR2k0044_WYG_151-9a>¶
　　(處而山窩多在諸暨若無窩則三府路絶而弊清/嘉湖以東皆澤國凡水口有秤手預期以待姧販)¶
　　(一至即爲分市月桂盡知其弊/嚴諭胥捕而隂察之二弊遂革)¶
　陳丹赤(福建通志字獻之侯官人順治舉人分巡温/處道攝臬司篆入覲歸適平陽叛弁司定猷)¶
　　(勾耿精忠兵逼瑞安縣丹赤獨居城上泣諭父老/誓共此城存亡時鎭弁祖𢎞勲擁兵郡城大觀亭)¶
　　(志在叛降邀丹赤議事𢎞勲厲聲曰兵餉俱無何/以出戰丹赤曰提兵前鋒已集計有半萬何謂無)¶
　　(兵糧可給至六月何謂無餉封疆之臣守死封疆/不知其他也𢎞勲知不可回目左右執斧者劈其)¶
(聞贈臂丹赤罵聲不絶即挾出兵刃交下而死事道/    通政使諡忠毅子一夔廕生厯任浙江督糧)¶
　郭之培(杭州府志字生洲直隸任邱人丙戍進士康/熙十二年任浙江按察使吏抱牘於前之培)¶
<pb:KR2k0044_WYG_151-9b>¶
　　(次第批答悉中人隱吏驚以爲神事畢退署黙然/静坐門下士餽書及詩箑者悉謝却之以病卒官)¶
　楊應魁(台州府志號斗垣四川人康熙十三年爲台/紹副使時賊帥曾養性等䧟黃巖土寇蜂起)¶
　　(寧紹路塞衆議欲棄台川適應魁兼程至倡言於/衆曰台爲寧紹門戸台失則浙東非我有矣悉力)¶
　　(拒戰賊潰遁郡東沿海十數郡有私與賊往來者/郡帥請悉置之法應魁曰大兵未到之先民爲身)¶
　　(家計無他心也悉原/之以焦勞卒於任)¶
　成其範(名宦畱祀冊字愚崑山東樂安人順治進士/康熙十九年以御史巡鹽兩浙斥姧蠧用老)¶
　　(成禁加派疏壅引商竈兩利每於政事閒暇集諸/生考論文藝恒舉魏劉獻之之言曰四科以德行)¶
　　(爲首若能入孝出悌忠信仁讓不待出戸天下自/知倘不能然雖下帷針股躡屩從師止可博聞多)¶
<pb:KR2k0044_WYG_151-10a>¶
　　(識於立身之道有何益乎内/陞京卿厯官兵部右侍郎)¶
　門可貴(殉難冊遼東海州人任撫標右營遊擊康熙/十五年閩逆煽亂隨師援勦嚴衢三月十七)¶
　　(日與賊戰於開化縣華埠地方死之同日陣亡者/本營兵李國林李龍沈定功白守忠陳士强趙德)¶
(聞/)　(王秀事/)¶
(賜卹廕拜他喇/    布勒哈番)¶
　高永(殉難冊河南歸德人任撫標左營干總耿逆寇/嚴衢奉檄援勦康熙十五年題補瑞安營守備)¶
　　(未抵任三月十七日戰於開化縣華/埠死之本營兵蔣榮俞虎俱陣亡)¶
　齊龍(殉難冊直隸眞定人本姓李由行伍値閩變隨/師進勦以功拔撫標左營千總康熙十六年三)¶
<pb:KR2k0044_WYG_151-10b>¶
　　(月三十日與賊戰於邵武光澤縣之打茶碑寨砲/傷而殞時隨勦本標右營兵王得勝孫四何來並)¶
　　(陣/亡)¶
　王國安(名宦畱祀冊奉天蓋州人康熙二十一年授/浙江巡撫整飭漕務清理𣙜税革鹽政之陋)¶
　　(規建河道之隄閘訓兵息民具有條制杭城兵民/雜處營債素爲重累國安捐俸代償焚劵息爭民)¶
　　(間焚香頂祝陞浙閩/總督晉兵部左侍郎)¶
　石琳(名宦畱祀冊字瑯公滿洲人康熙六年任兩浙/都轉運鹽使杜絶陋規恤商惠竈二十年遷浙)¶
　　(江布政使時耿逆初平浙東衢屬被兵尤甚戸口/逃亡者多里甲以賠累丁糧爲苦琳查實詳免之)¶
　　(通省軍需浩繁積欠未楚琳才猷肆應凡軍供未/給應補應銷者悉爲一清藩司衙門陋例革除殆)¶
<pb:KR2k0044_WYG_151-11a>¶
　　(盡常云革民間一分火耗便可完一分正供以是/嚴檄各屬力除耗贈凡州縣起解錢糧司庫隨到)¶
　　(收兌從無守候之勞嚴禁南米重價折徵給/放時以官斛爲準兵民兩便厯任兩廣總督)¶
　趙士麟(杭州府志字玉峰雲南河陽人進士康熙二/十三年以副都御史巡撫浙江蒞任初民爲)¶
　　(營債所苦釀成大案士麟移咨將軍掣繳票約捐/資代償浙中豪右衙蠧驕悍不法廉得其狀悉置)¶
　　(之法强暴歛跡省城内河淤塞幾百年士麟下令/治河半載訖工水道疏通舟楫利便以次繕治城)¶
　　(隍修葺學校凡講學興賢重農務本諸政無不具/舉而陋例亦革除殆盡未幾移撫江蘇兵民於西)¶
　　(湖敬一書院肖像祀/之官至吏部左侍郎)¶
　張鵬翮(杭州府志字運青遂寧人順治庚戍進士康/熙二十八年以僉都御史巡撫浙江屏絶各)¶
<pb:KR2k0044_WYG_151-11b>¶
　　(官餽遺革除一切陋例於吏治精密謹嚴事無巨/細親爲裁决用法公而不私寛厚有斷情理既得)¶
　　(則始終持之確如也嘗曰理政之道以教化爲先/雖政事殷繁而宣講)¶
(聖諭及課督士子必躬親訓迪嘗築書院於萬松嶺廩/    餼諸生極厚而自奉則蔬食菜羹而已四川鄉賢)¶
　　(冊鵬翮涖浙六載兵民相安地方寧謐陞兵部/右侍郎行李蕭然官至文華殿大學士諡文端)¶
　蔣毓英(名宦畱祀冊奉天蓋州人官生初任温州府/同知値閩變郡接賊巢毓英撫綏黎庶嚴行)¶
　　(保甲大軍駐衢轉運糧餉一無違悞康熙三十一/年陞浙江布政使訪知台州衞屯糧荒歉無徵即)¶
　　(爲詳請蠲免明年浙省旱灾買米平糶勸諭郡/縣倡捐米穀散賑加給育嬰堂口糧民咸頌德)¶
　查木楊(名宦畱祀冊滿洲人康熙三十三年鎭守浙/江將軍約束八旗兵丁不得生事擾民每月)¶
<pb:KR2k0044_WYG_151-12a>¶
(上諭朔望宣講知忠孝大義支放錢糧以官斛量收無/    俾兵民咸)¶
　　(浮滿旗厮牧馬禁殘傷禾稼踐踏墳塋軍牌不時/巡緝毋許放營債以剝民利毋許縱扒手以滋民)¶
　　(害卒於官士民建/祠西湖諡敏恪)¶
　顔光斆(公舉事實字學山山東曲阜人復聖裔康熙/戊辰進士由庶常授翰林院檢討三十三年)¶
　　(督學浙江杜交遊絶請托往例提調官薦儒童一/二人自光斆涖任無敢以私干者丙夜衡文搜羅)¶
　　(寒畯不遺餘力杭郡代倩特甚取歲進新生扄戸/另題覆試得文理荒謬與原卷迥異者黜之并黜)¶
　　(代倩保結之人所刻試牘風行海内垂三十餘年/士林誦習不異於初試竣入都行李惟圖書敝簏)¶
　　(而已既祀名宦浙江士復念/之不巳專祀西湖春秋致祭)¶
<pb:KR2k0044_WYG_151-12b>¶
　趙申喬(名宦畱祀冊字松伍江南武進人康熙庚戌/進士以刑部員外郎里居辛巳春授浙江布)¶
　　(政使受事三日首革南糧布袋之弊他若加平餽/獻兵餉挂發一切禁止時届編審下令均山陰坊)¶
　　(鄉田畝以絶差徭偏枯寧波黠民倡照地派丁之/説與巨室相持申喬草片檄諭之無敢譁者藩庫)¶
　　(舊有貼解費在任積二千金有奇將受代封識以/付新司武進距杭甚邇家人來輒載米數十斛以)¶
　　(給饔飱未踰年陞浙江巡撫自藩遷署器什惟襥/被一肩書數簏而已錢塘江逼近杭城潮汐晝夜)¶
　　(拍岸者再舊塘傾圯申喬躬親相度地當衝齧者/易土以石鎔鐵貫其中築子塘䕶焉嘗諭吏役曰)¶
　　(吾無幕客案牘皆手理汝曹若相欺能保一事不/敗乎答言如公者尚相欺天良何在非惟不敢抑)¶
(命往亦不忍是年大比請增額視江南旋奉戸部尚書/    湖南會審鎭筸紅苗改偏沅巡撫厯官)¶
<pb:KR2k0044_WYG_151-13a>¶
　(㫖建諡恭毅雍正元年加贈太子太保十年奉/    賢良祠入祠致祭)¶
　　郎廷極(名宦畱祀冊字紫衡遼東人康熙三十一年/任浙江都轉運鹽使恤竈惠商善政頻舉大)¶
　　　(計特薦四十一年任浙江布政使北關監督時議/慮商民間道偷越疏請移務增税廷極議曰北新)¶
　　　(杭關也豈可逺越湖紹稽徵茍能輕耗省費驗放/以時商旅孰肯舍近逸就勞逺哉督撫允議疏入)¶
　　　(報可壬午提調鄉闈增設號舍士咸德/之陞江西巡撫厯漕運總督諡温勤)¶
　　姜橚(山西鄉賢冊字仲端保德州人康熙乙丑進士/以鴻臚寺少卿提督浙江學政文取清眞一變)¶
　　　(膚膩浮詭之習間不足額則訪錄前代忠孝理學/之裔以補之有薦於朝者曰姜橚一錢不要一情)¶
(聖祖仁不聽蓋公論也四十二年/      皇帝南巡)¶
<pb:KR2k0044_WYG_151-13b>¶
(御書廉靜二字以賜之厯陞吏部右侍郎卒馳驛歸葬/恩賜褒卹)¶
　　張泰交(名宦畱祀冊字公孚山西陽城人康熙壬戍/進士四十二年以兵部右侍郎巡撫浙江)¶
(聖祖仁皇帝南巡額居官清正仁恕表率羣僚尤畱意兵/御賜推誠遇人扁)¶
　　　(民重務每逢大閲躬詣羅木營整飭隊伍訓練官/兵繕甲胄修器械而尺籍隱冐之弊以除浙省濱)¶
　　　(海玉環東洛南麂諸山賊艘所出入也編保甲謹/斥堠俾絶盜源修江塘易土以石立廟鎭之運使)¶
　　　(高熊徵開書院於紫陽别墅泰交親至督課與諸/生講諭經史大義并倡行鄉約於朔日宣講)¶
　(上諭士民翕然向風乙酉以疾請告於孤山/特遣中書存問卒於官浙人肖像祠)¶
　　高熊徵(兩浙鹽法志字渭南岑溪人順治副榜康熙/十三年吳逆搆亂蔓延粤西熊徵倡義率鄉)¶
<pb:KR2k0044_WYG_151-14a>¶
　　　(兵拒之補桂林府敎授調思明土府陞井陘令四/十年超擢浙江都轉運使官商陋例概行革除一)¶
　　　(切公費自爲捐解於正課外不派分毫前官存引/幾八萬熊徵設法疏銷一清逋欠通商恤竈轉輸)¶
　　　(自足更以造士爲心捐建紫陽别墅督課諸生振/興文教兩署臬篆惟允惟平卒於官蕭然旅櫬商)¶
　　　(民有嘆息/泣下者)¶
　　彭始摶(河南鄉賢冊字直上南陽鄧州人康熙戊辰/進士選庶吉士授檢討改御史旋復入翰林)¶
　　　(四十五年提督浙江學政衡文一本經史老成績/學操劵而售丙夜一燈吚唔弗輟未嘗就枕惟隱)¶
　　　(几交睫而已逾年鬚髮盡白嘗曰庠序至肅名器/至重墨者懦者癖者惰者衡文之賊也人以爲名)¶
(聖祖仁言帝南巡/      皇)¶
<pb:KR2k0044_WYG_151-14b>¶
(御書公明盡職四字以賜任滿還朝歸舟莫辦附糧艘至/      京擢内閣學士兼禮部侍郎假歸卒浙士思之建)¶
　　　(祠西湖曰/南陽書院)¶
　　吳開圻(公舉事實字果亭陜西寧夏人康熙戊辰一/甲第三名武進士授喜峰口遊擊卓異)¶
　(賜蟒服陞昌平州叅將隨圍應制賦詩將捐製旗幟盔/賜泥金御書四十五年擢杭協水師副)¶
　　　(甲并鳥鎗藤牌又捐造沿江巡船緝禦盜賊閭閻/安枕搜勦大嵐山匿匪擒賊衆張念一等調台協)¶
　　　(副將署黃巖總兵官督提會題保舉調衢州副將/署處州總兵官所至明飭紀律訓練士卒簡閲隊)¶
　　　(伍軍容整肅兵民帖然五十六年調雲南元江副/將署鶴麗總兵官擒獲白龍厰譚八等雍正元年)¶
(聖特頒皇帝御用弓矢/  祖仁)¶
<pb:KR2k0044_WYG_151-15a>¶
(賜之以疾歸卒子進義亦官台協/    副將調杭協陞黃巖總兵官)¶
　楊宗仁(名宦畱祀冊字天爵遼東人康熙五十三年/任浙江按察使清節自持有冷面寒鐵之概)¶
　　(遇命盗大案審察至再然後定讞獄無寃濫而豪/强巨猾廉訪得實痛懲禁斃未嘗少縱於有司詞)¶
　　(訟嚴禁濫差悉令自拘民無擾累浙風俗浮靡力/崇節儉婚喪務遵典禮五十四年丁艱歸厯廣東)¶
　　(巡撫湖/廣總督)¶
　段志熙(公舉事實字百惟河南濟源人康熙五十二/年任浙江布政使以先任寧台道凡浙中山)¶
　　(川風土民生利弊靡不洞悉藩庫相沿陋規盡行/裁革收發賦餉躬親驗兑吏胥不得上下其手間)¶
　　(遇水旱輒多方賑恤務獲安全杭城地居省會民/廬稠密向多火灾形家言北關拱宸橋圯水不制)¶
<pb:KR2k0044_WYG_151-15b>¶
　　(火志熙即捐俸倡修厯五載訖工城内大小諸河/自前撫趙士麟疏濬後歲久復淤志熙力爲開濬)¶
　　(計工授食民不勞而事集海寧海塘數為風潮衝/激汕刷大為民病志熙親詣海堧躬授指畫督修)¶
　　(海晏河清民安物阜八字號塘三千七百餘丈尤/加意學校時巡撫朱軾重建敷文書院集諸生肄)¶
　　(業逺邇向風至者日衆歲費廩餼千金/志熙力任其事捐俸資給士風振起)¶
　何世璂(公舉事實字坦園山東新城人康熙己丑進/士庶吉士授檢討改御史雍正元年督學浙)¶
　　(江夤緣請托一不得行弊竇剔除殆盡而不以苛/刻爲明整飭士習每與諸生講誠意無欺之學學)¶
　　(租悉以散給貧生無毫髮染指試未竣轉兩淮鹽/運使擢貴州巡撫以吏部右侍郎署直隸總督卒)¶
　　(於官贈禮部/尚書諡端簡)¶
<pb:KR2k0044_WYG_151-16a>¶
　方覲(公舉事實字覲文江都籍歙縣人康熙己丑進/士由庶吉士授編修累遷戸科給事中雍正六)¶
　　(年擢浙江按察使嘗謂盜之不弭吏爲之市也嚴/地方抑勒諱匿之禁絶捕役豢養尅贓之弊設窩)¶
　　(藏科别懲創之條盜遂衰止辨色而起夜秉燭治/官書每案牘紛拏符檄塡委目覽手答咄嗟立辦)¶
　　(老吏無所竄其手遷陜西西安布政使挾病就道/至六合卒於途)¶
(上聞其疾亟遣醫調治/諭止弗行)¶
(賜人參訃聞贈太常寺卿/)¶
　　杭州府¶
　後漢¶
<pb:KR2k0044_WYG_151-16b>¶
　陳渾(咸淳臨安志熹平二年爲餘杭令/開上下湖溉公私田一千餘頃)¶
　三國吳¶
　陸遜(吳志本傳字伯言吳郡吳人本名議年二十一/始仕幕府厯東西曹令史出為海昌屯田都尉)¶
　　(並領縣事縣連年亢旱遜開倉穀以賑貧民勸督/農桑百姓䝉賴時會稽山賊潘臨厯年不禽遜召)¶
　　(兵討治所向皆服拜定威校尉權以兄䇿女配遜/數訪世務會稽太守淳于式表遜枉取民人愁擾)¶
　　(所在遜後詣都言次稱式佳吏權曰式白君而君/薦之何也遜對曰式意欲養民是以白遜若遜復)¶
　　(毁式以亂聖聽不可長也權曰此誠長者之事顧/人不能爲耳黃武元年拜輔國將軍領荆州牧封)¶
　　(江陵侯赤烏七年/代顧雍爲丞相)¶
<pb:KR2k0044_WYG_151-17a>¶
　周魴(吳志本傳字子魚吳郡陽羡人少好學舉孝廉/為寧國長錢唐大帥彭式爲寇以魴為錢唐侯)¶
　　(相旬月之間斬式首及其/支黨遷丹陽西部都尉)¶
　晉¶
　范甯(晉書本傳字武子少篤學多所通覽為餘杭令/在縣興學校養生徒潔已修禮朞年之後風化)¶
　　(大行自中興以來崇學敦敎未有如甯者/也在職六年遷臨淮太守拜中書侍郎)¶
　庾羲(晉書庾亮傳亮次子為吳興内史時穆帝頗愛/文義羲至郡獻詩頗存諷諫因上表曰事役殷)¶
　　(曠百姓凋殘以數州之資贍四海之務其為勞疲/豈可具言臣受恩奕世思盡絲髪受任到東親臨)¶
　　(所見敢獻丹愚/方見授用而卒)¶
<pb:KR2k0044_WYG_151-17b>¶
　王珣(萬厯杭州府志字元琳導之孫繇侍中為吳/國内史在郡爲士庶所悦徵爲尚書左僕射)¶
　南北朝¶
　何叔度(宋書何尚之傳叔度廬江潛關人爲金紫光/祿大夫吳郡太守加秩中二干石太保王𢎞)¶
　　(每稱其清/身潔已)¶
　劉損(南史劉粹傳字子騫元嘉中爲吳郡太守成化/杭州府志東土殘飢太祖遣揚州治中沈演之)¶
　　(東入賑恤以損綏撫有方稱/爲良守  按損沛郡蕭人)¶
　劉眞道(册府元龜爲錢唐令元嘉十三年東土飢上/遣揚州治中沈演之巡行所在演之表薦眞)¶
　　(道政績爲治民之良宰帝嘉/之賜穀千斛以爲步兵校尉)¶
<pb:KR2k0044_WYG_151-18a>¶
　劉道錫(萬厯杭州府志元嘉間令餘杭與錢唐令劉/眞道咸用治最為使者沈演之所薦同賞穀)¶
　　(千石而演之疏中尤稱道錫能/率先吏民築塘捍水著異績云)¶
　張祐(宋書王歆之傳祐高平人厯臨安武康錢/唐令並著能名宋世言長吏者以祐爲首)¶
　蕭赤斧(南齊書本傳南蘭陵人宋大明初攻戰有勳/封永安亭侯除晉熙王撫軍中兵參軍出為)¶
　　(錢唐令治政為百姓所安吏民請畱/之時議見許後遷給事中太子詹事)¶
　孫謙(南史本傳字長遜東莞莒人齊初爲錢唐令御/煩以簡獄無繫囚及去官百姓以謙在職不受)¶
　　(餉遺追載縑帛以送之謙辭不受每去官輒無私/宅借空車廐居焉梁天監九年以老徵爲光祿大)¶
　　(夫謙自少及老厯二縣五郡所在廉潔居身儉素/牀施籧篨屏風冬則布被莞席夏日無幬帳而夜)¶
<pb:KR2k0044_WYG_151-18b>¶
　　(卧未嘗有蚊/蚋人多異之)¶
　何洵(富陽縣志永明三年任冨陽/令定寇亂集散亡邑以治稱)¶
　王籍(南史本傳字文海臨沂人仕齊爲餘杭令政化/如神善於擿伏目下莫能欺又爲錢唐縣下車)¶
　　(布政咸謂數十年來未之有也梁/天監中為輕車湘東王諮議參軍)¶
　　(謹按王籍舊浙江通志作陶籍并/云張景之子誤今據南史正之)¶
　丁遵(成化杭州府志天監初爲臨安令性恬淡薄/於名利嘗於餘杭建橋以濟不通邑人德之)¶
　張充(梁書本傳字延符吳郡人天監中除雲麾將軍/吳郡太守下車恤貧老故舊莫不欣悦以疾自)¶
　　(陳徵為散騎常侍/金紫光祿大夫)¶
<pb:KR2k0044_WYG_151-19a>¶
　何敬容(梁書本傳字國禮廬江人尚齊長城公主普/通四年以吏部尚書出為招逺將軍吳郡太)¶
　　(守爲政勤恤民隱辨訟如神視事四年治為天下/第一吏民詣闕請樹碑詔許之後為吏部尚書加)¶
　　(侍中改太/子中庶子)¶
　謝舉(梁書本傳字言揚覧之弟也大同三年爲雲麾/將軍吳郡太守先是何敬容居郡有美績及舉)¶
　　(爲政聲迹畧相比六/年入爲侍中中書監)¶
　蕭濟(陳書本傳字孝康東海蘭陵人少好學博通經/史解褐梁祕書郎世祖即位授侍中厯守臨安)¶
　　(等郡所在皆著聲績太建初/入為禮部尚書加給事中)¶
　王沈(南史傳琰傳沈字彦流東海人厯錢唐山隂秣/陵令南平長沙太守清廉戒愼身恒居祿而居)¶
<pb:KR2k0044_WYG_151-19b>¶
　　(處日貧死之日無宅/可憩故吏爲營棺柩)¶
　劉允恭(咸淳臨安志陳時爲餘杭令治事詳明臨下/清簡囹圄屢空田野開闢百姓爲立德政碑)¶
　唐¶
　桞楚賢(唐書桞沖傳沖蒲州虞鄉人父楚賢大業中/爲河北縣長高祖兵興楚賢自歸授侍御史)¶
　　(貞觀中厯杭/州刺史有名)¶
　郝砆(宣德富陽縣志貞觀初年任富陽令十二年開/陽陂湖以蓄水兼造水閘溉田萬頃惠利在民)¶
　　(唐書地理志令郝砆開南七十步有堤登封元年/令李濬時築東自海西至於莧浦以捍水患貞元)¶
　　(七年令鄭早/又增修之)¶
<pb:KR2k0044_WYG_151-20a>¶
　丁表(咸淳臨安志字元章麟德中爲於/潛令有政績邑人爲立德政碑)¶
　陳允升(萬厯杭州府志上元二年/爲餘杭令有碑以頌德政)¶
　裴惓(萬厯杭州府志中宗時以清德為巡/察使所薦遷杭州刺史爲政有美譽)¶
　宋璟(舊唐書本傳字廣平邢州南和人少耿介有大/節弱冠舉進士累轉鳳閣舍人神龍中厯杭州)¶
　　(刺史在官清嚴人吏莫有犯者遷吏部尚書尋出/爲睦州刺史開元初徵拜刑部尚書遷尚書右丞)¶
　　(相贈太尉/諡文貞)¶
　張擇(白居易張擇神道碑字無擇登明經第補𢎞文/館校書郎調杭州錄事參軍前後詰僞制補吏)¶
　　(者三十八人駮假年侍老者二十人/舉而正之人服其明遷曹州别駕)¶
<pb:KR2k0044_WYG_151-20b>¶
　袁仁敬(明一統志開元中杭州刺史時元宗自擇諸/司長官以仁敬刺杭詔宰相諸王御史以上)¶
　　(祖道洛濱賜詩親書以寵其行/仁敬治郡之暇嘗種九里松)¶
　李泌(舊唐書本傳字長源居京兆天寶末拜銀青光/祿大夫掌樞務出爲杭州刺史以理稱咸淳臨)¶
　　(安志泌徙杭州刺史有風績引/西湖水入城為六井民利之)¶
　崔士元(萬厯杭州府志士元爲富陽令在職以文風/善政有稱永泰元年重建學宫蓋爲政知所)¶
　　(重/者)¶
　李復(成化杭州府志大厯四年復爲/餘杭令有善政民立碑載其事)¶
　杜詠(明一綂志貞元中爲於潛令嘗開紫溪/河溉田又鑿渠以通舟楫民蒙其利)¶
<pb:KR2k0044_WYG_151-21a>¶
　崔涓(唐書本傳涓性開敏爲杭州刺史受署未盡識/卒史乃以紙各署姓名傅襟上過前一閲後數)¶
　　(百人呼指無誤/終御史大夫)¶
　白居易(唐書本傳字樂天其先太原人徙下邽貞元/中擢進士補校書郎元和元年召入翰林爲)¶
　　(學士遷左拾遺穆宗好畋游獻續虞人箴俄轉中/書舍人匄外遷爲杭州刺史始築堤捍錢塘湖鍾)¶
　　(洩其水溉田千頃復浚李泌六井民/賴其汲會昌初以刑部尚書致仕)¶
　常師儒(萬厯杭州府志長慶二年為餘杭令/時縣有虎師儒爲文告神以遣之)¶
　歸珧(咸淳臨安志寳厯中爲餘杭令因陳渾故蹟置/上下湖又開北湖溉田千餘頃及築甬道通西)¶
　　(北大路高廣徑直百餘里行旅無山水之患人稱/賢令餘杭縣志珧作溪塘時洪水衝決功用勿成)¶
<pb:KR2k0044_WYG_151-21b>¶
　　(珧與神誓曰民遭水溺而不能救是珧之/職也神矜民亦何忍視其災隄由是就)¶
　趙訥(成化杭州府志咸通十四年爲富陽令/嘗築城富陽縣志訥能文章知政體)¶
　五代¶
　聞人凝(十國春秋天寶十六年爲富/春令重建縣治有興廢功)¶
　宋¶
　張去華(宋史本傳字信臣開封襄邑人建隆初舉進/士甲科眞宗嗣位拜左諫議遷給事中知杭)¶
　　(州兩浙自錢氏賦民丁錢有死而不免者去/華建議除之景德元年改工部侍郎致仕)¶
　鞠詠(嘉靖仁和縣志字詠之開封人淳化間爲仁/和令有聲績郡守王化基入朝首以詠薦)¶
<pb:KR2k0044_WYG_151-22a>¶
　張詠(宋史本傳字復之濮州鄄城人太平興國進士/咸平二年以工部侍郎出知杭州屬歲歉民多)¶
　　(私鬻鹽以自給捕獲犯者數百人詠悉寛其罰而/遣之官屬請曰不痛繩之恐無以禁詠曰錢塘十)¶
　　(萬家饑者八九茍不以鹽自活一旦蜂聚爲盜則/爲患深俟秋成當仍舊法有民家子與姊婿訟家)¶
　　(財婿言妻父臨終此子甫三歲故見命掌貲財且/有遺書令異日以十之三與子餘七與婿詠曰汝)¶
　　(妻父智人也以子幼故托汝茍以七與子則子死/汝手矣亟命以七給其子餘三給婿人皆服其明)¶
　　(斷大中祥符初加左丞轉/工部尚書贈僕射諡忠定)¶
　薛映(宋史本傳字景陽家於蜀進士及第景德初以/右諌議大夫知杭州映臨決鋒鋭庭無畱事轉)¶
　　(運使姚鉉移屬州當直司母得輒斷徒以上罪映/即奏徒流笞杖自有科條茍情狀明白何必繫獄)¶
<pb:KR2k0044_WYG_151-22b>¶
　　(以累和氣請詔天下凡徒流罪於長吏前對辨無/所異聽遣決之朝廷施用其言映爲治嚴明吏不)¶
　　(能欺每五鼓冠帶黎明/據案決事雖寒署無異)¶
　李陟(王安石李陟神道碑字元昇少以進士舉太學/淳化中知秀州嘉興縣浙江堤壞不可治詔江)¶
　　(淮荆浙發運使舉可用者以陟通判杭州堤成度/用財力甚省而完且可久當時以爲材召除御史)¶
　　(未及/而卒)¶
　胥致堯(歐陽修胥致堯墓誌世爲燕人徙家合肥端/拱咸平間再舉進士監温州天富鹽監曰吾)¶
　　(親老敢擇祿耶凡治鹽三歲増其舊二百餘萬斛/監杭州排岸司浚浙江龍山二閘廢河堰以通漕)¶
　　(杭人便之遷/左班殿直)¶
<pb:KR2k0044_WYG_151-23a>¶
　王濟(宋史本傳字巨川饒陽人景德四年知杭州郡/西有錢塘湖溉田千餘頃歲久淤塞濟命工濬)¶
　　(治増治斗門以備潰溢之患仍以白居易舊記刻/石湖側民利之大中祥符三年徙知洪州兼江南)¶
　　(西路安撫使屬歲旱躬督/官吏爲糜粥全活甚衆)¶
　章得(成化杭州府志景德中爲餘/杭令建學崇儒敎化大行)¶
　張若谷(宋史本傳字德繇沙縣人進士及第眞宗擢/知處州厯江淮制置發運使累遷右諫議大)¶
　　(夫知應天府改龍圖閣學士徙杭州會歲饑斥餘/廩爲糜粥賑救之累官至尚書左丞所至有循良)¶
　　(跡不激/訐取名)¶
　楊偕(歐陽修楊偕墓誌字次公大中祥符元年進士/拜著作佐郎累官至工部侍郎嘗知杭州有能)¶
<pb:KR2k0044_WYG_151-23b>¶
　　(績爲人廉潔剛直少屈而難犯仁/心愛物至其有所能容人多不及)¶
　戚綸(咸淳臨安志字仲言楚邱人大中祥符三年以/樞密直學士戸部郎中知杭州綸與轉運使陳)¶
　　(堯佐言浙江潮壞岸漸逼州城望遣使自京師部/埽匠濠寨赴州工役詔從之令馳驛而往命轉運)¶
　　(使更互檢校遂以/埽岸易柱石之制)¶
　馬亮(宋史本傳字叔明廬州合肥人舉進士遷殿中/侍御史眞宗即位知杭州先是江濤大溢調兵)¶
　　(築堤而工未就詔問所以捍江之䇿亮褏詔禱伍/員祠下明日潮為之却出横沙數里堤遂成入爲)¶
　　(御史中丞拜尚書/以太子少保致仕)¶
　俞獻卿(咸淳臨安志字諫臣歙州人以集賢院學士/知杭州一日暴風江潮溢決堤勢不可禦獻)¶
<pb:KR2k0044_WYG_151-24a>¶
　　(卿鑿西山石作堤數十/里民用便之賜詔褒諭)¶
　李紘(宋史李昌齡傳紘字仲綱進士及第試祕書省/校書郎知於潛剡縣有恵愛厯天章閣待制進)¶
　　(龍圖閣直學士紘方介有吏材篤於交/游與劉顏爲友顔死移任子恩官其子)¶
　孫錫(王安石孫錫墓誌字昌齡眞州人天聖進士知/杭州仁和縣籍取兇惡戒以不改必窮極案治)¶
　　(而治其餘一以仁恕縣人畏/愛之官至尚書度支郎中)¶
　李及(東都事畧字幼幾鄭州人舉進士以樞密直學/士知杭州時内侍江德元居中用事其弟德明)¶
　　(奉使過杭及待之薄僚佐曰江使者兄弟榮枯大/臣如反掌耳今不加禮待雖不求福獨不畏其爲)¶
　　(禍乎及曰待之如是足矣既而德明謂僚佐曰李/公春秋高何不求閒郡以自處而居杭繁劇之地)¶
<pb:KR2k0044_WYG_151-24b>¶
　　(耶僚佐走語及笑曰及老矣誠得閒郡以自逸庸/何傷既而德明亦不能傷也時人重其操守及資)¶
　　(性清介治尚簡嚴喜慰薦下吏而樂道人之善忌/杭風俗輕靡未嘗事宴游一日微雪遽出郊衆謂)¶
　　(當命賓朋爲高會及獨造林逋清談至暮而/歸在杭未嘗市物惟置白樂天一集而已)¶
　朱公綽(萬厯杭州府志景祐四年爲鹽官令有惠政/蘓夢齡撰記畧云公綽自校祕書陟涖兹土)¶
　　(勤宣惠澤究察民瘼建鹽法損茭輸省茶税/清田畛兹更葺縣署因擇其尤善者紀之)¶
　司馬池(東都事畧字和中山西夏縣人舉進士以天/章閣待制知河中府徙杭州江鈞張從革爲)¶
　　(兩浙轉運使惡池捃摭其事條奏之降知虢州池/未謫聞吏有盗官銀稱爲鈞償私費而從革之婣)¶
　　(犯税隂遣人私請或謂可以此報池/獨不較人以爲長者子光位宰相)¶
<pb:KR2k0044_WYG_151-25a>¶
　鄭戩(宋史本傳字天休蘇州吳縣人舉進士通判越/州以資政殿學士知杭州錢塘湖溉民田數十)¶
　　(頃錢氏置撩清軍以疏淤塡水患既納國後不復/治葑土堙塞爲豪族僧坊所占冐湖水益狹戩發)¶
　　(屬縣丁夫數萬闢之民賴其利事聞詔本郡歲治/如戩法進戸部侍郎資政殿大學士拜奉國軍節)¶
　　(度使贈太/尉諡文肅)¶
　方偕(咸淳臨安志字齊占莆田人慶厯五年自淮南/江浙荆湖制置發運使徙知杭州偕本以吏事)¶
　　(進而杭訟牒素/煩決遣無畱事)¶
　周濤(王安石周濤墓誌字幾道海陵人慶厯六年進/士厯知杭州錢塘縣爲政壹自急飭視民疾如)¶
　　(在已不肯釋事實爲名聲要利所在民愛譽/甚於士大夫治平三年授簽書梓州判官)¶
<pb:KR2k0044_WYG_151-25b>¶
　范仲淹(咸淳臨安志字希文蘇州人舉進士皇祐元/年自鄧州移知杭州加尚書禮部侍郎二年)¶
　　(吳中大饑仲淹發粟及募民存餉爲術甚備吳人/喜競渡日出宴湖上自春至夏居民空巷出遊又)¶
　　(諭諸寺主首曰饑歲工價至賤可以大興土木之/役於是諸寺工作鼎興又新厫倉吏舍日役千夫)¶
　　(監司奏劾杭州不恤荒政嬉遊不節及公私興造/傷耗民力仲淹乃自條敘所以宴遊興造皆欲發)¶
　　(有餘之財以惠貧者貿易飲食工技服力之人仰/食於公私者日無慮數萬人荒政之施莫此爲大)¶
　　(是歲兩浙惟杭州宴然/民不流徙遷戸部侍郎)¶
　張方平(王鞏張方平行狀字安道世家睢陽明道二/年舉茂材異等科以校書郎通判睦州後知)¶
　　(杭州錢塘氣俗輕侈貨利湊聚號煩劇難治方平/下車訟庭肅然修救荒之政人無失所杭州地當)¶
<pb:KR2k0044_WYG_151-26a>¶
　　(衝會賓客畱泊百姓積苦㕑傳之擾方平命典庖/晨一㸑而已民以各安其業謂僚屬曰利害於人)¶
　　(不繫細大歸於簡便此政術也大者畏之小者忽/之何有於民也郡城溝瀆自吳越納土未嘗疏浚)¶
　　(瀦渟穢濁人戸滌灌皆用之方平視江閘方潮退/時高下甚逺因暑雨集舟百餘艘蕩諸穢水發閘)¶
　　(瀉出之乘潮納新水溝瀆一清城中相慶凡諸/施為舉從便利錢塘人著之風謡至今誦詠)¶
　李兌(宋史本傳字子西許州臨潁人登進士第爲殿/中侍御史仁宗擢天章閣待制知諫院出知杭)¶
　　(州書安民二字以寵徙越州厯守名郡為政簡/嚴老益精明積官尚書右丞轉工部尚書致仕)¶
　孫洙(咸淳臨安志字巨源廣陵人仁宗時爲於潛令/歐陽修包拯吳奎三人交舉洙應賢良方正科)¶
　　(遷編校祕/書閣載籍)¶
<pb:KR2k0044_WYG_151-26b>¶
　　(謹按萬厯杭州府志云洙在邑之政無考而三人/俱一時名賢合辭交薦則洙之仕學並優可想見)¶
　　(矣/)¶
　蘇頌(宋史本傳字子容泉州南安人父紳葬潤州丹/陽因徙居之第進士皇祐五年授祕書監知通)¶
　　(進銀臺司吳越饑選知杭州一日出遇百餘人哀/訴曰某以轉運司責逋市易緡錢夜囚晝繫雖死)¶
　　(無以償頌曰吾釋汝使汝奉衣食之餘悉以償官/期以歲月而足可乎皆謝不敢負果如期而足頌)¶
　　(宴客有美堂或告將兵欲亂密使捕渠領十輩荷/校付獄中迨夕曾散坐客不知也紹聖四年拜太)¶
　　(子少師/致仕)¶
　梅摯(宋史本傳字公儀成都新繁人進士通判蘇州/二浙飢官貸種食已而督償頗急摯言借貸本)¶
<pb:KR2k0044_WYG_151-27a>¶
　　(以行惠乃重困民詔緩輸期慶厯中擢殿中侍御/史進龍圖閣學士知杭州帝賜詩寵行累遷右諫)¶
　　(議大夫摯性淳静不爲矯厲之行政迹如/其爲人平居未嘗問生業有奏疏四十篇)¶
　胡宿(歐陽修胡宿墓誌字武平其先豫章人後徙常/州之晉陵舉進士中天聖二年乙科遷湖州爲)¶
　　(政有惠愛築石塘百里捍水患大興學校學者盛/於東南自湖學始英宗即位拜尚書吏部侍郎觀)¶
　　(文殿學士知杭州為政不畧細故或謂大臣不宜/自勞宿曰此民事也吾不敢忽以是民尤愛之除)¶
　　(太子少/師致仕)¶
　余良肱(宋史本傳字康臣洪州分寧人第進士通判/杭州江潮善溢漂官民廬舍良肱壘石堤二)¶
　　(十里障之潮不爲害時王陶爲屬官常以氣犯府/帥吏或訴陶帥挾憾欲按之良肱不可曰使陶以)¶
<pb:KR2k0044_WYG_151-27b>¶
　　(罪去是以直不容也帥遂/已後陶官於朝果以直聞)¶
　蔡襄(咸淳臨安志字君謨仙遊人治平二年以端明/殿學士禮部侍郎知杭州爲政精明吏不能欺)¶
　祖無擇(嘉靖浙江通志字擇之上蔡人進士高第累/官直集賢院出知袁州厯杭州所至治行著)¶
　　(聞無擇為人好義以政事文章爲時名/卿與王安石不合放棄不振士論惜之)¶
　晁端友(成化杭州府志字君成鉅野人熙寧中爲新/城令有善政蘇軾序其詩謂清厚靜深如其)¶
　　(爲/人)¶
　陳襄(武林紀事字述古福州人熙寧中知杭州杭爲/都會賓旅之衝朝廷使客相繼襄外應賓客内)¶
　　(撫循人民州不知擾杭雖水鄉然皆斥滷/之地討其源流命工修復故井民遂獲濟)¶
<pb:KR2k0044_WYG_151-28a>¶
　刁璹(成化杭州府志字景純熙寧中爲於潛令蘇軾/倅杭行縣爲賦野翁亭詩有我來觀政問風謠)¶
　　(皆云犬吠足生㲠之句後與蘇/軾毛國華並祠於浮江之上)¶
　楊時(宋史本傳字中立南劒將樂人熙寧進士河南/程顥與弟頤講孔孟純學於熙豐之際時調官)¶
　　(不赴以師禮見顥於潁昌又見程頤於洛聞理一/分殊之説厯知餘杭蕭山皆有惠政民思之不忘)¶
　　(時安於州縣未嘗求聞達而德望日重四方之士/不逺千里從之號曰龜山先生除邇英殿侍書兼)¶
　　(國子祭酒高宗即位除工部侍郎以龍圖閣/直學士提舉杭州洞霄宮致仕卒謚文靖)¶
　崔遹(咸淳臨安志元豐間爲於潛令有遺愛嘗/興元豐塘爲邑人利至今呼崔長官塘)¶
　鄭獬(宋史新編字毅夫安陸人進士第一厯官知制/誥神宗時召拜翰林學士嘉靖浙江通志獬徙)¶
<pb:KR2k0044_WYG_151-28b>¶
　　(知杭州極言青苗之害引/疾乞閒提舉鴻慶宫卒)¶
　毛國華(嘉靖浙江通志爲於潛令値歲早蝗國華勤/於捕蝗梅聖俞至其邑作詩贈之曰宦遊逢)¶
　　(此歲年惡飛蝗來時蔽天黒羡君/禾稻熟如雲蝗自識人人不識)¶
　蘇軾(宋史本傳字子瞻睂山人嘉祐二年試禮部寘/第二復以春秋對義居第一殿試中乙科復對)¶
　　(制䇿人三等熙寧二年通判杭州高麗入貢使者/發幣於官吏書稱甲子軾却之曰高麗於本朝稱)¶
　　(臣而不稟正朔吾安敢受使者易書稱熙寧然後/受之時新政日下軾每因法以便民民賴以安元)¶
　　(祐元年除翰林學士兼侍讀拜龍圖閣學士知杭/州既至杭大旱饑疫並作軾請於朝免本路上供)¶
　　(米三之一復得賜度僧䐑易米以救饑者又减價/糶常平米多作饘粥藥劑遣使挾醫分坊治病活)¶
<pb:KR2k0044_WYG_151-29a>¶
　　(者甚衆杭本近海地泉鹹苦居民稀少唐刺史李/泌始引西湖水作六井民足於水白居易又浚西)¶
　　(湖水入漕河自河入田所溉至千頃民以殷富湖/水多葑自唐及錢氏歲輒浚治宋興廢之葑積爲)¶
　　(田水無幾矣漕河失利取給江潮舟行市中潮又/多淤三年一淘爲民大患六井亦幾於廢軾見茅)¶
　　(山一河專受江潮鹽橋一河專受湖水遂浚二河/以通漕復造堰牐以爲湖水蓄洩之限江潮不復)¶
　　(入市以餘力復完六井又取葑田積湖中南北徑/三十里爲長堤以通行者且募人種菱湖中葑不)¶
　　(復生收其利以備修湖取救荒餘錢萬緡糧萬石/及請得百僧度牒以募役者堤成植芙蓉楊柳其)¶
　　(上望之如畫圖杭人名爲蘓公堤浙江潮自海門/東來勢如雷霆而浮山峙於江中與漁浦諸山犬)¶
　　(牙相錯洄洑激射歲敗公私船不可勝計軾議自/浙江上流地名石門並山而東鑿爲漕河引浙江)¶
<pb:KR2k0044_WYG_151-29b>¶
　　(及谿谷諸水二十餘里以達於江又並山爲岸不/能十里以達龍山大慈浦自浦北折折小嶺鑿嶺)¶
　　(六十五丈以達嶺東古河浚古河數里達於龍山/漕河以避浮山之險人以爲便奏聞有惡軾者力)¶
　　(沮之功以故不成軾二十年間再涖杭有徳於民/家有畫像飲食必祝又作生祠以報六年召爲吏)¶
　　(部尚/書)¶
　陳師錫(萬厯杭州府志字伯修建陽人令臨/安有善政蘓軾薦於朝改宣義郎)¶
　許仲蔚(成化杭州府志字子均爲新城令以文學名/新城縣志仲蔚少博學有志用世嘗條時務)¶
　　(請建義倉置營田行鄉飲藉田復制科興學校仁/宗嘉之擢令新城能以素所自許者推行之政平)¶
　　(民乂有卓茂之名時蘓軾/守杭知仲蔚尤禮重之)¶
<pb:KR2k0044_WYG_151-30a>¶
　孔文仲(宋史本傳字經父臨江新喻人舉進士擢第/一調餘杭尉恬介自守不事請謁轉運使在)¶
　　(杭召與議事事已馳歸不詣府人問之曰吾於府/無事也再轉台州推官元祐初召爲祕書省校書)¶
　　(郎遷中書文仲與弟武仲皆以/文聲起江西時號三孔舍人)¶
　陳軒(萬厯杭州府志字元輿建陽人紹聖/靖國中兩知杭州有善政禱雨獲應)¶
　張閣(宋史本傳字臺卿河陽人第進士崇寧初爲翰/林學士蔡京免相閣當制厯數其過京復相以)¶
　　(龍圖學士知杭州浙部和買絹杭獨居十三戸有/數百匹者閣請均之他郡杭久闕守閣經理有叙)¶
　　(去惡少年之爲人害者州以理/聞召拜兵部尚書後爲學士)¶
　徐鑄(嘉靖浙江通志字元君年少入官有能名政和/初提舉兩浙常平越四年除轉運副使明年以)¶
<pb:KR2k0044_WYG_151-30b>¶
　　(徽猷閣待制知杭州及代以杭/人安其教令特除延慶殿學士)¶
　李偃(萬厯杭州府志政和五年以徽猷閣待制知杭/州嘗奏湯村巖門白石等處並邊錢塘江與大)¶
　　(海通日受兩潮漸至侵齧乞依六和/寺岸用石砌疊詔從之後徙河南尹)¶
　黃珪(海寧縣志字元功侯官人政和中辟鹽官縣丞/時經方臘亂後給復三年并停鹽法後復舉行)¶
　　(値歲飢帥府以之屬珪珪曰急疲民以悦上官我/何能爲於是盡呼邑之父老諭之曰有司持此以)¶
　　(供公上吾將寛若程督免若追胥若曹亦樂輸耶/咸感泣踰月而辦秩滿屢薦除大理寺卿紹興中)¶
　　(擢監察御史/遷吏部郎)¶
　　(謹按舊志作王/珪未詳孰是)¶
<pb:KR2k0044_WYG_151-31a>¶
　王昞(萬厯杭州府志字子華華陽人政和七年令鹽/官鹽官濱海號稱難治期年吏畏民安詞息鹽)¶
　　(饒政有條理其除弊革故不/勞而成蓋吏之以敏幹著者)¶
　胡紡(富陽縣志宣和元年知富陽縣政治有/方四野樂業建秦望樓四年築縣城)¶
　方懋德(萬厯杭州府志字元相宣和三年起家冑監/授鄂州刑曹改武康尉邑有丐者死於沈氏)¶
　　(之門或以誣沈獄已具懋徳辨而釋之後遷錢塘/令府牒索磚五十萬懋德持不可立庭下屹不去)¶
　　(卒罷/之)¶
　江袠(咸淳臨安志宣和間爲餘杭令有水利記其績/父老相傳袠掘地決獄政稱神明蓋當時賈人)¶
　　(瘞劵以誣寺僧得其情也又黃頡黄中亦賢令之/尤者二黃相繼中面黑頡面白邑人以黒白别之)¶
<pb:KR2k0044_WYG_151-31b>¶
　錢冰(成化杭州府志宣和中爲昌化/令有政績重建縣治置雙溪館)¶
　李迎(周必大李迎墓表字彥將河陽濟源人欽宗時/以恩補將仕郎調婺州都税院發運使後知臨)¶
　　(安府錢塘縣歲旱畱運河水溉民田會金國使至/漕臣諭迎撤壩通舟迎固請畱其曹怒捃摭無所)¶
　　(得至用前政陳炳事劾迎/坐是罷起知婺州金華縣)¶
　歐陽珣(海寧縣志字令美吉之廬陵人舉進士爲鹽/官令有惠政以薦召入官京師靖康初議割)¶
　　(三鎭以和金珣力爭不可忤時/相命使於金爭益力遂見殺)¶
　鄭瑴(嘉靖浙江通志字致剛建州人知杭州高宗至/杭瑴奏曰陛下南渡出於倉卒省臺寺監百司)¶
　　(之臣獲濟者鮮當擢吳中之秀以爲用况天下賢/俊多避地吳越宜令守臣體訪境内寄居待闕及)¶
<pb:KR2k0044_WYG_151-32a>¶
　　(見任宫觀等京朝官以上各具姓名以聞拔/簡任使庶幾速得賢才以濟艱危詔從之)¶
　章誼(宋史本傳字宜叟建州浦城人崇寧進士授杭/州通判建炎初陳通寇錢塘城閉部使者檄誼)¶
　　(聚杭州七縣弓兵以張聲勢會王淵討賊誼隨淵/得入城賊平旋加撫定人皆德之遷二秩擢倉部)¶
　　(員外/郎)¶
　劉誨(咸淳臨安志建炎二年金人犯杭守臣康允之/棄城保赭山寺誨自楚州赴召在城中衆因推)¶
　　(之以守城陷死/之贈直龍圖閣)¶
　刁廱(萬厯杭州府志丹陽人紹興五年爲鹽官令學/宫毁廢廱重建焉胡珵記曰廱治尚簡靖察姧)¶
　　(不苛訟獄衰/息皆實事也)¶
<pb:KR2k0044_WYG_151-32b>¶
　王綸(宋史本傳字德言建康人紹興五年進士厯臨/安府教授權國子正時初建太學亡舊規憑吏)¶
　　(省記吏緣爲姧綸釐正之弊稍革遷勅令所删定/官兼權兵部郎官言孔門弟子與後世諸儒有功)¶
　　(斯文者皆得從祀先聖今闢庠序修禮樂宜以其/式頒諸郡縣爲監察御史與秦檜論事忤其意罷)¶
　　(知興國軍檜死召爲起居舍人兼崇政殿説書/尋兼權禮部侍郎除資政殿大學士卒諡章敏)¶
　邵文炳(成化杭州府志紹興間爲於潛令大興水利/又减山鄉折米之直民懷其徳政與葉丞相)¶
　　(衡同祠縣南/號二賢祠)¶
　張澄(萬厯杭州府志紹興八年知臨安府時任同京/邑澄有治劇之才請浚治城中二河更不調夫)¶
　　(興工惟兩浙諸州城北廂兵千人赴役/尋除戸部侍郎復再知郡浚臨安運河)¶
<pb:KR2k0044_WYG_151-33a>¶
　徐端輔(富陽縣志紹興十五年知富陽縣修學/校置學田建稽古閣邑士爲之振起)¶
　趙公預(萬厯杭州府志字仲謙常熟人進士爲仁和/令居官廉正常言吾求爲循吏不求爲健吏)¶
　　(仕至寶謨/閣待制)¶
　周必大(嘉靖浙江通志字子充廬陵人紹興進士又/中博學宏詞科厯官觀文殿學士進少傅先)¶
　　(是監臨安府和劑局失火延燒民居其發火之家/皆繫獄必大曰豈惜一官而不救人乎乃自誣服)¶
　　(衆遂/得釋)¶
　李祥(宋史本傳字元德常州無錫人隆興進士爲錢/塘縣主簿時姚憲尹臨安俾攝錄參邏者以巧)¶
　　(發為能每事下有司必監視鍜錬囚服乃巳嘗誣/告一武臣子謗朝政鞫於獄祥不使邏者入門既)¶
<pb:KR2k0044_WYG_151-33b>¶
　　(而所告無實尹驚曰上命無實乎祥曰即坐譴自/甘憲具論如祥意上曰朕幾誤矣卿吾爭臣也厯)¶
　　(遷國子司業宗正少卿以/直龍圖閣致仕諡肅簡)¶
　薛良朋(成化杭州府志隆興二年以兩浙轉運副使/知臨安府警戢盜賊究心職事除直龍圖閣)¶
　施師㸃(厯代名臣奏議字聖與上饒人乾道元年爲/臨安府教授用陳康伯薦賜對言厯年屢下)¶
　　(詔恤民而惠未加浹陛下軫念惟恐一夫失所郡/邑搜求唯恐財賦不集母惑乎日降絲綸恩不霑)¶
　　(被細民既困於倍輸又困於非法重以歲惡室且/埀罄租不如期積多逋負今明堂肆赦戸自四等)¶
　　(以下逋自四年以前願悉除免/上曰非卿不聞此言詔從之)¶
　耿秉(萬厯杭州府志江陰人乾道中爲新城令勵廉/隅勤政事興學校和民人省繁役蠲重賦爲一)¶
<pb:KR2k0044_WYG_151-34a>¶
　　(時循吏冠邑人爲/立生祠仕至侍郎)¶
　趙希言(宋史本傳字若訥惠王令懬元孫淳熙十四/年登第調衢州司戸合郡民以計表其坊里)¶
　　(標其戸數爲圖獻於守守才之會嚴州請復烏龍/嶺税場檄希言往訪之希言力陳不當復漕怒曰)¶
　　(衢已復孔步章戴二場何烏龍獨不可復希言謂/二場當併罷去漕不能奪二場竟亦廢用薦授臨)¶
　　(安府司法知臨安仁和縣闢學宫四百餘畝適大/旱蝗集御前蘆場中亘數里希言欲去蘆以除害)¶
　　(中使沮其䇿希言驅卒燔之臨平塘隄決希言督/役親捧土投石兵民爭奮隄成又築重隄後不復)¶
　　(決民病和買絹折錢重希言節公費代其輸累遷/祕書丞著作郎卒贈資政殿大學士封越國公)¶
　蔡戡(咸淳臨安志字定夫晉陵人紹熙四年以前朝/大夫試司農卿兼知臨安錢塘縣志補歲澇糴)¶
<pb:KR2k0044_WYG_151-34b>¶
　　(艱戡急請發/倉民賴以濟)¶
　周章　周堪(成化杭州府志紹熙慶元間章爲餘杭/令有政績修築溪湖塘岸以防水患民)¶
　　(得安居堪爲昌化令鑿義/井建慈濟院以便行者)¶
　范之柔(萬厯杭州府志蘇州人慶元中知富陽縣督/勵諸生躬行課試三年不倦士擢第者皆出)¶
　　(其講席下一/時稱儒吏云)¶
　胡衞　王日益(成化杭州府志衞嘉泰開禧間爲於/潛令興學勸農置郵立堠甚有政績)¶
　　(日益開禧嘉定間爲令有惠政嘗言/能使民安其生物得其所斯無愧矣)¶
　吕昭亮(萬厯杭州府志嘉定初知富陽縣邑歲被行/都掾買石板之役數以千計甚苦其擾前令)¶
<pb:KR2k0044_WYG_151-35a>¶
　　(樓潚欲爲民蠲之而未暇昭亮先托所知參政路/君備陳利病於宰執前已而率民投牒都堂即獲)¶
　　(除免慮久或湮冺勒漕/臺帥府所頒二帖於石)¶
　曾治鳯(萬厯杭州府志字君輝清源人嘉定間爲富/陽令修胡鼻山夾道石闌為義役法又請秋)¶
　　(苖折價民皆德之/嘗有瑞麥産於境)¶
　趙師恕(餘杭縣志嘉定八年爲餘杭令因雨澤愆期/地多荒白上書於朝請勸民雜種麻粟豆麥)¶
　　(之屬以備歲儉謂專種稻一遇水旱則一年之望/絶矣雜種先後㕘差此失則彼得多少亦足以救)¶
　　(目前急朝/命從之)¶
　趙希暨(成化杭州府志紹定中爲昌化令仁厚愛民/時有徵楮漆於民希暨爲劄論之極言邑民)¶
<pb:KR2k0044_WYG_151-35b>¶
　　(生理之薄遂罷徵/仕至端明殿學士)¶
　陳旼(萬厯杭州府志端平間令新城時民困於茶租/錢旼爲疏請特與蠲二千八百貫不强其所無)¶
　　(以困/民力)¶
　吳革(嘉靖浙江通志江州人淳祐中爲錢塘令南渡/以來錢塘地多爲王宮公府而税賦尚存民以)¶
　　(爲病革爲奏免/尋通判臨安府)¶
　帥寶(杭州府志字仲珍濠州人咸淳中授鹽官丞著/聞清廉擢昌化令勸農課士聽訟咸得其情後)¶
　　(卒於官/畱葬焉)¶
　元¶
<pb:KR2k0044_WYG_151-36a>¶
　申屠致逺(元史本傳字大用東平壽張人宋平焦友/直楊居寛宣慰兩浙舉爲都事轉臨安府)¶
　　(安撫司經厯爲杭州路總管府推官宋駙馬楊鎭/從子玠節富於貲守藏吏姚溶竊其銀懼事覺誣)¶
　　(玠節隂與宋廣益二王通獄具致逺讞之得其情/杭人金淵者欲冐籍爲儒儒學教授彭宏不從淵)¶
　　(誣宏作詩有異志揭書於市邏者以上致逺察其/情執淵窮詰罪之屬縣械反者十七人訊之蓋因)¶
　　(寇作以兵自衞實非反者皆得釋西僧楊璉眞伽/作浮圖於宋故宫欲取高宗所書九經石刻以築)¶
　　(基致逺力拒之乃止大德二年僉淮西江北道肅/政廉訪司事卒致逺清修苦節恥事權貴聚書萬)¶
　　(卷名曰墨莊/家無餘産)¶
　海壽(元史特濟格傳壽伊實雅爾子也由宿衞世祖/朝累官至大中大夫杭州路達嚕噶齊招復流)¶
<pb:KR2k0044_WYG_151-36b>¶
　　(民有恩惠卒贈翰林直學/士封范陽郡侯諡惠敏)¶
　梁曾(元史本傳字貢父燕人大德元年除杭州路總/管戸口復者五萬二千四百戸請禁暮夜鞫囚)¶
　　(游街酷刑朝廷是之著爲令十年召爲中書叅議/皇慶元年仁宗以曾前朝舊臣持授昭文館大學)¶
　　(士/)¶
　阿珠丹(萬厯杭州府志大德初爲昌化達嚕噶齊至民/元間邑燬於紅巾寇阿珠丹力任舉廢公署)¶
　　(廬多所興建災亂/之餘百姓允賴)¶
　善榮(餘杭縣新志字子華大徳間爲餘杭縣尹時永/安寺僧構結豪家倚勢壓鄉民榮在任每挫辱)¶
　　(之一日江浙省平章伊蘇岱爾因獵至其寺僧譖/之遂使辱榮榮抗辭以對左右皆懾由是名重一)¶
<pb:KR2k0044_WYG_151-37a>¶
　　(時/)¶
　常濟(成化杭州府志大德十一年爲餘杭縣尹時歲/饑民多流亡濟請於江浙行省以本縣儲糧賑)¶
　　(之活民/萬數)¶
　伊徳寧古爾(萬厯杭州府志延祐間爲昌化達嚕噶/齊作士勸農政敎兼舉建義倉增學廩)¶
　　(百廢以興/稱爲才令)¶
　王昌(成化杭州府志字子榮益都人延祐初爲餘杭/尹時臨安民許椿赴闕言各縣田税不均命平)¶
　　(章張閭經理昌力辨之事得白惠及旁邑政績著/聞轉徽州路推官及卒還葬餘杭觀國山民立石)¶
　　(頌功且塑/像祠之)¶
<pb:KR2k0044_WYG_151-37b>¶
　趙璉(元史本傳字伯器至治進士除杭州路總管强/毅開敏精力絶人浙右病於徭役民充坊里正)¶
　　(者皆破其家朝廷令行省召入郡守集議便民之/法璉獻議以屬縣坊正爲僱役里正用田賦以均)¶
　　(之民咸以爲便有盜誘其同惡持刃出市斫人以/索金市民乃戸歛以予之人無敢言者璉曰此不)¶
　　(可長也遣卒掩捕之盡戮諸市踰年召/拜吏部侍郎杭人思之刻其政績於碑)¶
　李憼(萬厯杭州府志至元四年知海寧州/修瓦石堰重設車注之具民皆利之)¶
　張傑(楊維禎張令禦寇碑字漢臣世家濟南爲於潛/縣令至元乙未賊起安吉東抵縣境傑以義結)¶
　　(民爲伍乘法修門隍理器械立旗色號凡若干伍/傑申令今日與民共死生若輩偷生令以伍乘法)¶
　　(殺若輩吾偷生若輩亦以伍乘法殺令即夜統衆/二千人跡賊所往殺其魁及從十人賊望風奔潰)¶
<pb:KR2k0044_WYG_151-38a>¶
　　(明年賊又自徽突抵昌化昌化去縣治僅三十里/居民皆荷擔謀徙傑餔牛酒呼民復以伍乘法矢)¶
　　(如初賊素聞傑名皆遁去縣訖安堵如故仍調鄉/夫守禦四門畫理縣事夜巡縣境以爲常夏四月)¶
　　(淫雨三麥垂稔而腐傑疏諸/岳祠痛自責者三而天大霽)¶
　齊光祖(成化杭州府志字起宗大興人至正丙申以/紹興路錄事爲昌化縣尹時四境有兵光祖)¶
　　(乃糾民兵爲團保計邑賴以安後苗軍至邑築城/獷悍可畏每有需索於民光祖力拒之人稱其剛)¶
　　(果/)¶
　王輔(海寧縣志字正卿冀寧人至正丙申知海寜州塔/心存嫗育有所徵輸於民恒涕泣命之時納哈)¶
　　(取宜興楊諤勒哲克大麻强通討華亭後皆鎭禦州/境民苦供億輔曲加綏戢俾無逋亡杭州路總管)¶
<pb:KR2k0044_WYG_151-38b>¶
　　(咬住爲作王/州守安民碑)¶
　蔣文煥(萬厯杭州府志字彥章䝉城人至正庚子爲/於潛尹時當兵凶疾疫之餘專以招徠撫字)¶
　　(爲/務)¶
　孫彥卿(萬厯杭州府志句容人由人材累官杭州/路總管廉愼有爲部中鎭静以疾卒於官)¶
　特穆爾魯斯(嘉靖浙江通志字周賢喀喇人至正十三/年守杭屬蘄黃寇犯郡廟學鞠爲瓦礫特)¶
　　(穆爾魯斯以學校敎化所繫乃謀興造基/址舊窄隘因購禮拜寺地以充廣之)¶
　常額森(成化杭州府志爲餘杭縣尹增築南湖塘又/增縣西官塘十八里迄今免水溢之患民懷)¶
　　(其/惠)¶
<pb:KR2k0044_WYG_151-39a>¶
　曹忠(楊維禎曹尹惠政碑字惟良燕人爲富陽尹下/車首以敦本厚俗爲先務屬孔子廟壞乃捐圭)¶
　　(田之入率士籍之優饒者以建立爲事廟既成聘/名師招俊民而敎養之不數月絃歌禮讓之風達)¶
　　(於郊鄙繼新三皇之宫社稷之祀皆煥然可觀下/至郵驛河梁百廢具興歲六月不雨禾將槁忠走)¶
　　(祈山川甘雨隨注馬山有虎白/晝傷人忠投檄山靈虎尋去)¶
　張光祖(海寧縣志知海寧州以旱禱妙智閣下甘雨/隨澍明年復大旱光祖復禱一雨三日又嘗)¶
　　(治長安三閘秩滿/日劉基作序送之)¶
　夏思忠(嘉靖浙江通志字仲信高郵人授江浙行省/郎中改杭州路總管思忠開敏無滯碍遇事)¶
　　(勇於有爲杭學兵燹之後前守特穆爾魯斯興造甫/完守廟者不戒於火悉焚之思忠慨然以興復爲)¶
<pb:KR2k0044_WYG_151-39b>¶
　　(已任基址廣袤廟宇/嚴整爲浙右之冠)¶
　明¶
　朱夢炎(萬厯杭州府志字仲雅進賢人故元進士吳/元年任浙江按察司經厯明初萬事草創而)¶
　　(夢炎守官不/怠法紀自張)¶
　王興福(成化杭州府志隨州人知杭州時杭初附民/心未安興福明於大體撫輯多方寛簡不苛)¶
　　(大慰民望吳元年四月不雨至六月興福致禱立/應歲獲有年建山川壇於鳳凰山下滿秩百姓遮)¶
　　(畱再三諭遣而後行民以彩旗送出境興福謝曰/非我之政能惠爾民爾民能奉敎條以體我之心)¶
　　(尋陞吏/部尚書)¶
<pb:KR2k0044_WYG_151-40a>¶
　嚴德(萬厯杭州府志字君輔當塗采石人從太祖以/平江浙有功授海寧衞指揮同知守禦杭州統)¶
　　(軍取台州力戰死追贈/賜祭葬西湖之北山)¶
　楊璟(嘉靖浙江通志濠州定逺人歲乙未從太祖於/和陽充先鋒扈蹕渡江克太平南臺鎭江常州)¶
　　(諸處丙午隨大軍征浙西克湖州嘉興洪武元年/從徐達常遇春北伐有功班師陞杭州衞指揮僉)¶
　　(事尋陞本衞/指揮同知)¶
　孫虎(嘉靖浙江通志壽州人剛勇善戰嘗爲義兵長/以功授千戸領兵守建德從大軍克新城攻桐)¶
　　(廬略富陽遂克餘杭取杭州陞海寜/衞指揮副使嘉興盜起率兵捕斬之)¶
　袁思謙(杭州府志洪武元年知臨安時當兵燹之後/闢草萊以開縣治建官署學校壇廟招撫流)¶
<pb:KR2k0044_WYG_151-40b>¶
　　(亡日以矻矻稱爲幹吏秩/滿陞山西布政司理問)¶
　楊敬(杭州府志麻城人洪武初知富陽縣時初闢草/萊開縣治建置殷繁敬行政寛猛得宜民感其)¶
　　(惠/)¶
　徐弼(萬厯杭州府志英德人洪武初為新城/知縣縣治學宮皆其創建撫民有方)¶
　王德宣(成化杭州府志饒州德興人洪武五年知杭/州約已以廉字民以義崇儒重道作興士𩔖)¶
　　(捐俸置書六百二十七冊藏於/府學崇文閣以畀士子習讀)¶
　梁初(萬厯杭州府志溧陽人洪武七年知餘杭縣時/邑初附民尚逃匿邑里荒蕪初多方導民開墾)¶
　　(曠土盡闢虎白晝傷人禱於城隍祠患遂息撫字/有法民樂耕桑數年雞犬相聞井邑蕃殖且孜孜)¶
<pb:KR2k0044_WYG_151-41a>¶
　　(興飭學校/人士稱之)¶
　楊卓(史槩字自立一字子淵南昌人洪武辛亥進士/授吏部主事踰年改杭州府通判爲政豈弟杭)¶
　　(民兄弟爭田各有私親敎唆主持累歲不決卓至/悉屏私親獨召兄弟兩人曉譬深切皆感悟相讓)¶
　　(厯官皆繁劇躬涖/勤敏未嘗有滯事)¶
　李可立(萬厯杭州府志洪武間爲新城知縣建宣聖/廟兩廡明倫堂齋舍請貸種食撫民愛士人)¶
　　(稱爲秀/才李)¶
　褟銘德(嘉靖海寧縣志南雄保昌人由監生任海寧/縣丞治民無擾爲政有方繕葺學校陞寧國)¶
　　(知/府)¶
<pb:KR2k0044_WYG_151-41b>¶
　邱子强(成化杭州府志永豐人洪武十八年爲餘杭/丞簡重有威吏非押文書不得升㕔公庭肅)¶
　　(然示民以信賦税科差與民期約曉以利/害量力取辦未嘗給帖遣吏胥虐鄉里)¶
　張浩(成化杭州府志巴陵人任新城縣學教諭生員/屢次詣闕保畱凡在任二十九年募塑聖賢像)¶
　　(砌泮池作櫺星門一/以公平絶去已私)¶
　李發(成化杭州府志胙城人洪武二十八年爲餘杭/丞剛明廉直教民有方有父子異居分財者以)¶
　　(五教五刑勸善懲惡之/道諭之民感悦而化)¶
　劉頤(萬厯杭州府志洪武三十一年知臨安縣/賦役均平民無横擾陞任去久衆猶懷之)¶
　韶頀(嘉靖仁和縣志陜西岐山人洪武三十一年任/仁和居官能幹為政不苛獄無畱滯吏民畏而)¶
<pb:KR2k0044_WYG_151-42a>¶
　　(愛/之)¶
　黃信中(錢塘縣志洪武間知錢塘縣奉職循理勤公/恤下爲治以廉約著稱秩滿當去會知府員)¶
　　(缺部民詣闕懇請即擢知杭/州府保釐有方時稱循吏)¶
　林源(萬厯杭州府志福建長樂人永樂元年知餘杭/縣首興學校修大成殿造明倫堂朔望勸課生)¶
　　(徒咸知感勵賦役均平催科不擾凡部使者/行縣詢吏賢否至林令皆以公勤廉敏對)¶
　盧玉潤(成化杭州府志江西新淦人由吏員厯杭州/知府勤愼愛民刑不苛暴吏服其明陞廣東)¶
　　(㕘/政)¶
　葉宗行(分省人物考華亭人永樂中知錢塘縣爲定/役法俾民自占甲乙書於冊循次而呼之役)¶
<pb:KR2k0044_WYG_151-42b>¶
　　(遂以均詞訟亦簡不逾年翕然稱治一日㕔事前/有蛇蜿蜒若有所訴者宗行曰若豈有寃乎吾爲)¶
　　(汝驗之蛇返入餅肆中爐下發之得屍乃肆主人/利其財殺而埋此遂伏誅又嘗江行忽舟重不能)¶
　　(進視之一屍挂柁下有石乃里中人殺而沉之者/亦伏誅縣多虎暴爲文祭之虎遂歛迹按察使周)¶
　　(新尤重之嘗候宗行出潛至其舍視之惟笠澤銀/魚乾一封新攜少許去明日召以食曰此君家物)¶
　　(也飲之至醉人呼/爲錢塘一葉清)¶
　劉秉(萬厯杭州府志獲鹿人永樂中由太學生知新/城縣在任袪虎患一十有八邑之折桂鄉有魚)¶
　　(池潭與祥禽鄉鄰界水雖歸聚於潭而順流東下/勢不久蓄又南屏隔山田畝每畢不能灌溉秉躬)¶
　　(度地形率民夫千名鑿山通道築堰二十餘丈又/爲閘以愼防蓄泄仍立堰長司之自堰下流至於)¶
<pb:KR2k0044_WYG_151-43a>¶
　　(龍山下注石頭及宦塘路口上下溉田/二千餘畝化爲膏腴後人立廟以祀)¶
　易輗(萬厯杭州府志高安人永樂九年爲杭州府通/判廉幹勤敏政理公平倅郡數年鋤强革弊民)¶
　　(爲謡曰易打鬼清/如水擢高州知府)¶
　胡勉(萬厯杭州府志字志學鹽城人永樂十一年擢/杭州知府精勤敏決抑豪右摧姧宄吏不得肆)¶
　　(至窮閻細甿保愛矜恤惟恐傷之勸/學興禮敦崇文儒士風丕振以憂去)¶
　熊以淵(成化杭州府志南昌靖安人初任蕭山縣丞/以廉能薦陞杭州府通判專治農務躬厯田)¶
　　(野率民具畚鍤築堤瀹河濬導溝洫堤堘之傍樹/以桑柳俾水旱有備民䝉其利秩滿陞泰安州知)¶
　　(州/)¶
<pb:KR2k0044_WYG_151-43b>¶
　陳復(名山藏懷安人永樂甲辰進士知杭州府治尚/簡易獄訟减少日惟端坐堂上與羣吏講讀法)¶
　　(令愼職守而已卒於官貧無以歛按察使軒輗倡/爲賻贈其子盡却之曰吾父清白敢没而汚之假)¶
　　(貸歸/喪)¶
　　(謹按舊志作陳/福未詳孰是)¶
　陳嘉(成化杭州府志長樂人宣德七年爲海寧主簿/縣與海寧千戸所錯處軍縱官馬戕民稼及巡)¶
　　(夜生事嘉乞巡夜自著有司官馬/害稼戳傷勿論由是民庶獲安)¶
　吳堂(富陽縣志樂平人永樂辛丑進士宣德九年知/富陽宿弊盡釐庭稀訟牒嘗繪楊震却金故事)¶
　　(於退食所以自勵與部使者不合解秩去父老詣/闕乞畱復職一邑驩呼如再覩父母在任築春江)¶
<pb:KR2k0044_WYG_151-44a>¶
　　(隄復東觀山關奏减白綿貢修飭庠校建譙樓廣/城隍廟新子陵祠修富春志此政績之最著者秩)¶
　　(滿民立祠/名曰報功)¶
　聶大年(堯山堂外紀號東軒臨川人景泰間爲仁和/訓導一時達官顯人皆禮重之厯官九年不)¶
　　(以家眷自隨天順初被徵修史卒於京邸嘉靖仁/和縣志大年以明經訓仁和士有貧不能自存者)¶
　　(捐俸周之陞敎諭敎/思益𢎞大有成就)¶
　侯昌(成化杭州府志山東魚臺人由監生正綂元年/授杭州府同知貯米穀以備賑濟修陂塘以備)¶
　　(旱澇民賴之陞/處州府知府)¶
　許璞(嘉靖仁和縣志字玉卿鳳翔人發解舉首正綂/六年薦陞仁和縣公平廉愼輕徭薄歛卒官貧)¶
<pb:KR2k0044_WYG_151-44b>¶
　　(無以歛民/爭賻之)¶
　郭郊(嘉靖海寧縣志直𨽻肥鄉人由進士正綂十一/年任海寜縣廉介過人明威得體陞南京戸部)¶
　　(主/事)¶
　段信(萬厯杭州府志陜西三原人正綂丙辰進士任/杭州府推官明習憲章精聽斷持法不務深文)¶
　　(而姧宄卒無縱舍召拜/御史仕至僉都御史)¶
　鄭循初(萬厯杭州府志字子初莆田人正綂十二年/鄉薦授餘杭訓導嚴條約以身先之祁寒暑)¶
　　(雨必衣冠端坐爲諸生講解竟/日無怠容仕終秦府右長史)¶
　羅能(海寧縣志吉水人正綂甲子任海寧學敎諭課/士分三等鷄鳴而起夜分不倦時師道嚴士皆)¶
<pb:KR2k0044_WYG_151-45a>¶
　　(絃誦於泮宫倡率不倦明代/以儒官列爼豆者能爲之首)¶
　楊達(成化杭州府志合肥人襲杭州右衞前所正千/戸以廉能稱正綂十三年隨軍征勦金華處州)¶
　　(盜賊至武義縣首先禦/賊殁於陣贈指揮僉事)¶
　江永(成化杭州府志望江人襲杭州前衞指揮僉事/正綂十三年隨軍征勦衢州府盜賊至江山縣)¶
　　(奮勇䧟陣亡/贈指揮同知)¶
　脱剛(仁和縣志列伯之孫任杭州前衞指揮同知果/銳善戰每摧鋒䧟陣爲士衆先正綂十四年征)¶
　　(勦處州劇寇時賊兵圍城造火車攻城風急火熾/城幾陷天忽反風火爇敵車賊衆敗走剛開門追)¶
　　(之手揮二劍縱橫如飛追奔數百里斬首數百級/益務深入賊合圍蹶其馬剛下馬步鬬猶手刄數)¶
<pb:KR2k0044_WYG_151-45b>¶
　　(十人衆爭刺之遂遇害/景泰間贈官賜御祭)¶
　張隆(萬厯杭州府志雲南建水人正綂中由監生任/杭州府知事蔚有賢聲景泰元年以言者薦擢)¶
　　(本府通判尋進知府患杭俗侈汰躬爲節儉以矯/正之身所服御僅同寒素靡俗爲之少變厭俗吏)¶
　　(苛急政尚寛簡有古循良風以/母喪去行李蕭然人服其介)¶
　張杲(萬厯杭州府志長洲人正綂間由舉人爲新城/知縣凡邑中所辦弓張厯日水夫驢站等料咸)¶
　　(减價/利民)¶
　張禧(分省人物考字公錫靈壁人景泰甲戍進士令/餘姚邑有水怪虎患僖爲文祭之遂息陞杭州)¶
　　(知府値歲飢設法賑濟全活六萬餘/戸晉湖廣參政未行卒杭人祠之)¶
<pb:KR2k0044_WYG_151-46a>¶
　馬偉(成化杭州府志直隸瀛海人景泰間以舉人為/杭州府同知爲政簡易尚文雅修岳武穆墓廟)¶
　　(奏與廟額曰忠烈加一祭以春/秋仲月行事陞處州府知府)¶
　胡濬(魏驥胡濬傳字源淵鉛山人登進士天順改元/知杭州府躬行屬邑察民利病時值久旱行次)¶
　　(新城見田疇乏水灌溉濬登山周視見五里之外/有水可引為濟召其主諭以引水開渠田遂得水)¶
　　(是歲大熟民感其惠名渠曰胡公渠次富陽田之/水猶新城相其地上可引山泉下可引江水乃召)¶
　　(民致牐一所而時其蓄洩民亦名其牐曰胡公牐/新城有許遠廟錢塘有白居易蘇軾林逋三賢祠)¶
　　(歲久傾圯倡率修建/以聳士民之瞻仰)¶
　張敏(萬厯杭州府志直隸蠡縣人天順五年由舉人/知餘杭縣事惠庇善弱威制豪强居二年事治)¶
<pb:KR2k0044_WYG_151-46b>¶
　　(民安治績稱最以母憂去/士夫作青天歌以送之)¶
　唐子昌(萬厯杭州府志湖廣會同人由舉人厯桐廬/教諭天順四年擢臨安知縣不事苛察民有)¶
　　(爭訟者呼至案前曉以禮法戒以禍福皆感服曰/眞吾父母也鼎新學林橋修葺學宮官署城隍廟)¶
　　(宇煥然聿新九載/秩滿遂占籍臨安)¶
　江湖(萬厯杭州府志潼關衞官生成化元年由舉人/任新城縣清廉勤政遇有旱災設法勸相賑濟)¶
　　(饑困崇重學/校士民頌之)¶
　黃昇(昌化縣志號與竹番禺人舉鄉試由肥鄉學擢/昌化令嘗六月祈雨芒履出禱入則焚香私第)¶
　　(密禱如外三禱三雨邑中虎/爲民害以文禱於神虎去)¶
<pb:KR2k0044_WYG_151-47a>¶
　陳榮(顧璘陳榮傳字仲仁上元人中成化舉人知仁/和縣仁和財賦重困且附省城榮戴星出入案)¶
　　(無停判篤意愛民不以毁譽禍福置慮歲旱請减/民租什五監司曰二亦足矣榮曰災應如此奈何)¶
　　(厲民卒守前議方冬發民築海堤民多凍死榮曰/邀逺利以蹙近害民何以堪遂罷役踰年政成乃)¶
　　(興庠序之教建社學十許所禮/教日振御史歲巡罔不旌禮之)¶
　陳讓(獻徵錄字德光大河衞人由進士知杭州府息/嚚訟均賦役抑驕侈境内大治時海勢漸内徙)¶
　　(逼海寧城羣䇿莫能治乃請去城一里支河築内/堤延袤十里以寛制猛不與海爭利海果至堤而)¶
　　(止省城姧人多托權勢家避匿/糧差悉查覈歸正無敢怙終者)¶
　梁萬鍾(仁和縣志字天錫四川温江人成化戊戍進/士知仁和興利舉廢斷獄明愼寃滯者多所)¶
<pb:KR2k0044_WYG_151-47b>¶
　　(平反擢知杭州浚西湖以瀦水使旱澇有儲新岳/武穆王祠政尚寛簡陞兩浙鹽運使乞休逆瑾持)¶
　　(摭代民償逋負三千金盡/鬻已産輸官恬不介慮)¶
　鄭軾(萬厯杭州府志字式之江西永豐人成化十五/年由進士知餘杭清白自持下車即詢訪民情)¶
　　(釐革夙弊夏秋二税皆預與民爲期鄉無吏跡而/輸納者嘗先他邑母老隨任以疾卒棺歛不備有)¶
　　(以賻奠饋者却之不攜一物以行/民無老幼皆流涕後陞監察御史)¶
　方早(萬厯杭州府志歙縣人成化問由舉人任臨安/御吏方嚴聽訟明允尤重學校敬禮士夫創造)¶
　　(竹林長橋一/座以便往來)¶
　鄧淮(富陽縣志吉水人𢎞治二年知富陽縣有惠政/畱心學校移廟學於西以造士子崇重先賢敦)¶
<pb:KR2k0044_WYG_151-48a>¶
　　(尚風教訪俞膺遺文表/章之復優恤其子孫)¶
　余本釗(萬厯杭州府志字應明江夏人𢎞治五年以/舉人知錢塘縣有治績爲時所稱歙人張良)¶
　　(寓杭爲人所誣當具獄爲昭雪/之良深感德繪像以示子孫)¶
　李璧(嘉靖仁和縣志字白夫武緣人𢎞治八年領鄉/薦授蘭谿教諭改仁和居官不茍取予士子有)¶
　　(貧不能養生送死者出俸資之學宮文物有廢缺/者奮然修舉仁和縣志部使者欲移石經抗顏執)¶
　　(爭竟莫能奪士林爲之語曰白夫先生/今之胡瑗也仕終南京戸部員外郎)¶
　嵇鋼(萬厯杭州府志字汝堅安東人𢎞治壬戌由舉/人知於潛縣愛民好士興學校鋤强梗案無畱)¶
　　(牘以才名調海鹽/兩地之民思之)¶
<pb:KR2k0044_WYG_151-48b>¶
　李頎(仁和縣志河南考城人𢎞治乙酉舉於鄉初任/海鹽改知於潛厯署仁和餘杭縣事以廉愼著)¶
　　(稱/)¶
　陳祥(萬厯杭州府志福建永安人𢎞治十五年以監/生授餘杭縣主簿涖官清愼境内橋道圩岸時)¶
　　(加修理不歛民財而事/自辦憫孤窮好賢士)¶
　楊孟瑛(萬厯杭州府志字温甫四川酆都人成化丁/未進士𢎞治十五年知杭州當事敢任如奏)¶
　　(安溪竹木關却福建進貢之借艘於杭减免旱災/糧七萬石定水馬驛夫之徵皆便民美政其浚復)¶
　　(西湖俾水有蓄洩利/益下塘諸田尤漙)¶
　王翔鳯(嘉靖臨安縣志遼東舉人𢎞治間任臨安廉/而有爲追積年侵欺之税糧禁豪猾鼎建文)¶
<pb:KR2k0044_WYG_151-49a>¶
　　(廟厯官三載囊槖蕭然百姓/戴之如父母朝覲赴京致仕)¶
　承天秀(常州府志字鍾之靖江人正德丁卯鄉舉授/錢塘知縣厯任九載會織造内監畢眞有逆)¶
　　(謀約翌日黎明發兵時漏下二鼓天秀偵得其實/乘夜集兵城上張燈發砲畢驚怒聚衆鼓譟見守)¶
　　(禦已嚴即解散/事聞置畢於法)¶
　彭辨之(分省人物考霍山人字問夫正德戊辰進士/知餘杭縣時逆瑾舞權浙省苦於織造力裁)¶
　　(之邑得不擾擢工部主事/出補饒州府進山東㕘政)¶
　喻江(餘杭縣志字朝之藤縣人正德十二年知餘杭/性廉介樂易愛人至有利害關一邑則果於有)¶
　　(爲毅然無所畏憚葺孔子廟庭舊名/宦鄉賢無祠擇學舍東偏構祠以祀)¶
<pb:KR2k0044_WYG_151-49b>¶
　吕夔(萬厯杭州府志字祖邦永豐人正德間知杭州/府惠愛旁洽吏民安之迨歸攀輿泣而送者塞)¶
　　(路/)¶
　王正宗(嘉靖臨安縣志固安人正德十三年由進士/任臨安縣俗尚邪術悉禁止之毀淫祠以正)¶
　　(人心凡把持官府牙行私報竹木茶筍糧里多科/違例取索之害禁革殆盡尤作興學校修理兩廡)¶
　　(齋號及坊表政暇即詣學講書考文/始終不倦去時行李蕭然陞御史)¶
　查仲道(萬厯杭州府志字文夫寧州人正德甲戌進/士除兵部主事嘗力諫武廟南巡被杖嘉靖)¶
　　(初爲杭州知府時織造中官肆暴於民仲道及右/使馬卿每事抗之為所媒孽與卿同時械捕至京)¶
　　(謫福建運司同知/後陞汀州知府)¶
<pb:KR2k0044_WYG_151-50a>¶
　王確(餘杭縣志字介夫潁上人嘉靖五年由舉人知/餘杭縣有民孫棨者被誣成獄確爲力辨得減)¶
　　(死邑有成化志僅抄本確/特成之邑之有志自此始)¶
　錢瀾(萬厯杭州府志字希孟阜城人嘉靖六年任杭/州運司同知性高潔恥以財利自汙司鹺政者)¶
　　(八年冰蘖之操始終無玷兩浙廉吏稱最/著者咸謂項城婁志德與瀾爲無愧云)¶
　方舟(富陽縣志號桞溪婺源人嘉靖九年進士知富/陽能以文學飾吏治修學宫建觀山鐘樓修縣)¶
　　(志/)¶
　王惟孝(富陽縣志字希曾上元人嘉靖十二年由鄉/舉知富陽縣初涖邑即賑民饑為政敏幹慈)¶
　　(祥砥勵清操嘗具疏奏本縣驛站衝繁難給江潮/漲折易淹厯日偏累三里漕米獨異浙東乞將漕)¶
<pb:KR2k0044_WYG_151-50b>¶
　　(糧改入嘉湖納米本縣代彼解銀下部/議覆不果行居數年以卓異薦爲御史)¶
　嚴寛(海寧縣志丹徒人嘉靖十二年由進士任海寧/縣時因捍海塘之役建議準海鹽例歲儲均徭)¶
　　(役銀以備修築自後寧邑設海塘夫一百/五名年儲役銀三百兩著爲令自寛始也)¶
　華文南(舊浙江通志無錫人嘉靖中任昌化令諳治/體悉民情詳革會江驛就役抵解銀兩及除)¶
　　(本縣遞/送夫馬)¶
　蔡銳(萬厯杭州府志字抑之南京畱守衞人嘉靖中/由舉人知河南通許縣以抗直忤上官謫杭州)¶
　　(府學敎授為人方毅端嚴得師儒之體談經授藝/皆令歸諸身心諸生皆嚴事之守已廉貞雖生徒)¶
　　(歲時常饋不受一生以私姧敗行持百金求解立/白於督學使者黜之又一生爲父訟不孝鋭曰是)¶
<pb:KR2k0044_WYG_151-51a>¶
　　(不難黜恐爾父子中悔柰何乃召生立/庭下聲大義責之父子俱泣謝而去)¶
　張應亮(餘杭縣志字汝龍高淳人嘉靖間由舉人知/餘杭縣廉明若神時倭告警督撫命以戎務)¶
　　(監千人以行應亮/奏凱而還擢御史)¶
　周易(昌化縣志字少東句容人嘉靖中以鄉薦知昌/化縣嚴毅明敏剖發如神上官以其廉幹兩委)¶
　　(海寧縣昌化民/為之立望來亭)¶
　李鵬舉(萬厯杭州府志字圖南廣東歸善人嘉靖中/由舉人任餘杭教諭改建學宮申明教條親)¶
　　(授諸生課業且以士相見禮使之習肄置善惡二/簿俾知懲勸士皆彬彬振興後任台州府同知風)¶
　　(介益/厲)¶
<pb:KR2k0044_WYG_151-51b>¶
　伊敏生(臨安縣志吳縣闕/常以計止闕)　　(害知臨安縣/  民咸戴之)¶
　李義壯(仁和縣志字稚大廣東南海人嘉靖癸未進/士知仁和縣前令以詿誤去丞署邑久吏緣)¶
　　(為姧義壯至勾檢畧盡御之以法下吏抱案牘至/前脅息莫敢仰視片言輙决老吏勿如不爲峭刻)¶
　　(而亦無縱舍請託不行嵗賦丁役皆親自訂定胥/吏毫不得與凡奉臺省勘議事闗民瘼者務在惠)¶
　　(利小民恥從順以希知遇遇士大夫以禮然憚其/方嚴無敢以私干之以是獄訟無枉仕終右僉都)¶
　　(御/史)¶
　馬逢伯(舊浙江通志六合人嘉靖中知昌化首葺文/廟建學齋邑役三倍錢塘乃懇言上官蠲二)¶
　　(大戸及會江驛庫等役又申除糧道例扣銀并冊/書飛灑諸弊歲省糧數百金有爲盜殺於路者逢)¶
<pb:KR2k0044_WYG_151-52a>¶
　　(伯為文禱城/隍遂獲眞盗)¶
　蔡潤宗(餘杭縣新志號東洛福建晉江人由舉人嘉/靖二十三年知餘杭縣䘏民禮士連歲邑大)¶
　　(歉小民艱於輸將潤宗寛歲限令得徐徐輸納舊/例糧過三月不解者降二級縣吏持以白潤宗不)¶
　　(爲改去之日/士民為立碑)¶
　羊修(新城縣志儋州人嘉靖二十七年為新城令詢/鞫必得其情催科亦以次辦無搒掠期限一時)¶
　　(豪右歛戢去之/日行李蕭然)¶
　周之冕(餘杭縣志字元服湖廣黃岡人由舉人嘉靖/二十九年任餘杭縣勸農桑勤敎化凡詞案)¶
　　(悉置祕室吏胥無所售其姧催/科調其緩急尤崇奬孝義節烈)¶
<pb:KR2k0044_WYG_151-52b>¶
　何善(舊浙江通志知新城邑田畝夾山夏秋雨漲害/稼善躬往相度築堤濬溝適歲歉不待報出粟)¶
　　(賑飢吏難之曰茍活民吾何/畏罪公署學校以次興修)¶
　陳仕賢(萬厯杭州府志字邦憲福清人嘉靖進士知/杭州府清操愈勵衣不重綵食無兼味務瘠)¶
　　(已以肥百姓水旱祈禱輒效當官不/務操切而事簡政平吏民樂其不煩)¶
　范永齡(舊浙江通志新城令清介質直之官不攜家/人人不敢干以私貧窮者每優恤之屬倭亂)¶
　　(築城計民貧無經費乃籍富豪之/寄莊者築其半城成民不知擾)¶
　袁澤(舊浙江通志知新城雄於才畧悉民之隱/令行禁止人不敢欺學校塘堰修葺一新)¶
　陳善道(仁和縣志景陵人杭州前衞指揮僉事時寇/起海上巡撫命善道率兵走七十里戰赭山)¶
<pb:KR2k0044_WYG_151-53a>¶
　　(下敗死報至其父鳳問創在背乎抑前也報者曰/前負傷死鳳曰若是則死忠矣吾奚痛為事聞賜)¶
　　(䘏/)¶
　鄭伯興(杭州府志嘉靖三十二年知海寧縣島寇犯/海徼監司欲以糧勸民伯興持不可曰貧民)¶
　　(尚逋常賦欲以兵授民又持不可曰不忍驅白徒/以膏島寇至以利害怵之伯興不爲動邑人得安)¶
　桂軏(富陽縣志號信齋安仁人嘉靖三十四年以舉/人知富陽縣明察能斷務以振作飭靡人咸敬)¶
　　(畏之建置縣城設法區/處計丁均辦刻日成功)¶
　魏希古(臨安縣志臨桂人知臨安縣剛介有爲嘉靖/三十四年倭寇杭州至臨安希古躬親矢石)¶
　　(爲兵民先築土垣/以資捍禦民賴之)¶
<pb:KR2k0044_WYG_151-53b>¶
　吳徵芳(新城縣志號木峰湖廣澧州人由鄉貢宰新/城才畧敏決建學宮濬城濠附郭田沾灌溉)¶
　　(焉/)¶
　施陽得(富陽縣志號中川無錫人嘉靖四十四年知/縣愛民禮士事舉政成重造恩波橋易木爲)¶
　　(石閎整壯固/易名永濟)¶
　石應潮(餘杭縣新志字思吾上海人由舉人嘉靖四/十四年任餘杭樹蔬而食家繅而衣買水而)¶
　　(飲邑為之謡曰米載雲間白泉沽苕水清潮聞/之曰石使君名與苕水並𫝊生平之願足矣)¶
　黃正色(仁和縣志字士尚江隂人嘉靖進士令仁和/果敢有大節臨事立斷無所屈撓而中懷樂)¶
　　(易民愛敬之呼之爲父盈庭執競徐以温言/省諭狡僞者率多愴悔以憂去後官御史)¶
<pb:KR2k0044_WYG_151-54a>¶
　李承式(錢塘縣志字敬直大同人嘉靖末由進士知/錢塘縣時值災祲救賑不遺餘力有大徵發)¶
　　(咄嗟/立辦)¶
　謝紹芳(海寧縣志字劍緒福建甌寧人為海寧令設/誠力行與民休息遇誣命者應時剖析溝瀆)¶
　　(無寃民几案無畱牘所全活/不可勝數後擢南臺御史)¶
　許天贈(海寧縣志黟縣人由進士知海寧縣隆慶元/年奉檄丈田天贈精勾股法於弓步中照畝)¶
　　(通攤徵額無虧而官田官地偏枯之累坍江空號/虧田之患及姧胥那移飛灑之弊一時盡剔其法)¶
　　(有原造丈量册有魚鱗冊有原造業主冊有歸戸/實徵冊其丈田有鈔弓有木弓有竹篾弓鈔弓以)¶
　　(鄉尺六尺為準木弓以鈔弓二弓為準田之短者/用之篾弓以鈔弓二十弓爲準田之闊而長者用)¶
<pb:KR2k0044_WYG_151-54b>¶
　　(之以田準税以税/乘田闔邑便之)¶
　劉紹恤(臨安縣志安樂人進士知臨安嚴明廉敏吏/畏如神尤加意學校拓宫牆濬泮池力増科)¶
　　(舉額破格禮士/所著有臨安集)¶
　林大輪(舊浙江通志字西峰莆田人隆慶間知餘杭/縣一意撫循適觀察使徐某巡縣取篆函意)¶
　　(在得賄吏以此白大輪叱曰觀察之謂/何乃以空函進凡數易函竟不納賄)¶
　黃從律(舊浙江通志為杭州通判浙西水災發賑銀/三千餘又准各府錢糧蠲停改折畱抵賑荒)¶
　　(佐郡守分賑足徧村聚親自散給民/賴以全其他發姧擿伏尤不勝計)¶
　姜召(舊浙江通志四川廣安州人萬厯初令錢塘剖/決若神接縉紳以禮一千以私辭色俱厲均徭)¶
<pb:KR2k0044_WYG_151-55a>¶
　　(清賦立鄉約置/義倉百廢具舉)¶
　劉元瀚(海寧縣志貴州新貴人由鄉薦爲杭州府同/知寧邑海塘隨築隨圯三臺咸臨相視屬元)¶
　　(瀚董其役以庚午四月受事擇能吏五六人分督/之時時躬巡海上課勤惰為殿最其法以木櫃盛)¶
　　(巨石鱗次櫛比復用木樁夾持内外工/稍就緒七月初海水復溢不為民害)¶
　蘇湖(海寧縣志太和人萬厯四年任海寧令時海鹽/海嘯寧塘盡圮漂廬舍溺人無算巡撫徐栻議)¶
　　(修築而難其人湖適至即委之湖定議擇本縣官/民之廉幹者令各認丈尺編字號酌難易為裒益)¶
　　(尅期興作懸賞格以課督之/三月而役竣事半工倍焉)¶
　鄭日休(舊浙江通志字舒軒閩縣人萬厯初任海寧/教諭旬試月會尤重行實諄諄勸勉見士以)¶
<pb:KR2k0044_WYG_151-55b>¶
　　(非公溷有司者召而訶之或遭枉抑必力爲白訓/導没於官貧不能喪日休為之殮他若賑貧士婚)¶
　　(葬輒割/俸予之)¶
　唐際盛(舊浙江通志字士瑩福建莆田人萬厯中知/杭州時治中别駕及令長多不自檢際盛以)¶
　　(威稜接御之為政馭吏者什九馭民纔一二誦聲/徧野陞杭嘉湖道錢塘令以妄取市物民不從拘)¶
　　(於獄將夜斃之適際盛入省市民/歡呼曰得重生矣令聞解印綬去)¶
　陳堯典(舊浙江通志蒼梧人萬厯間任於潛潔已愛/民士貧不能試者輒資給之邑南浮溪宣歙)¶
　　(孔道也每山水驟漲行旅/艱阻堯典捐俸置渡田)¶
　楊偉(餘杭縣新志號鼇山福建晉江人由舉人萬厯/十年任餘杭歲饑請以預備穀賑民不待報輒)¶
<pb:KR2k0044_WYG_151-56a>¶
　　(發倉守難之偉曰饑者待餔能須臾緩耶督學來/試偉爭餘杭人材多而取數少請復未汰時額從)¶
　　(之/)¶
　管九皋(富陽縣志字鶴野廣德人萬厯十一年以舉/人知富陽縣催科不擾民自樂輸斷獄片言)¶
　　(豪强歛迹修學宮勸民樹植修築/隄堰皆利及百年擢監察御史)¶
　鄔明昌(舊浙江通志湖廣漢陽人令錢塘沉毅寡言/笑與客就坐嘗三易茶賓主不交一言而退)¶
　　(先是編役蠧胥為姧以貧下充見年一月三受笞/而豪富者不納如故明昌每一戸給單一凡丁若)¶
　　(干田地蕩若干銀若干分為四限納一限則截單/一角謂之截角單不納者執單聽比掾胥豪猾之)¶
　　(弊一/清)¶
<pb:KR2k0044_WYG_151-56b>¶
　朱光祚(仁和縣志湖廣江夏人萬厯乙未進士令錢/塘攝仁和才氣睿敏遇事片言立斷又得以)¶
　　(其餘接賢士大夫課諸生月有試試文夕入晨出/殿最不爽催征示以限有先限及限輸者令無造)¶
　　(比鄉民安堵薦/擢吏部司封郎)¶
　樊良樞(仁和縣志字致虚江西進賢人萬厯甲辰進/士令仁和與人推誠開肺腑無所隱徵比以)¶
　　(大義勸之不事笞扑民亦感其悃愊爭先輸納/厯遷浙江提學以不作魏璫祠碑解印綬歸)¶
　聶心湯(舊浙江通志新淦人萬厯中令錢塘事至即/決庭無畱牘與臺使者言利害可否必得請)¶
　　(乃已適南湖水溢錢邑欽賢諸鄉被災最烈於是/建化灣塘次築閘次議濬南湖次建捍江塘民思)¶
　　(其/徳)¶
<pb:KR2k0044_WYG_151-57a>¶
　黃鼎象(臨安縣志南安人以舉人任臨安令愛民重/士纂修邑志時歲歉申請當道題准改折漕)¶
　　(糧/)¶
　季概(富陽縣志六合人萬厯二十二年由貢生知富/陽縣長厚有幹才多行善政崇學校疏鹽引革)¶
　　(税弊民/蒙其利)¶
　林恭章(福建通志字爾肅莆田人萬厯進士知海寧/縣邑苦解糧大戸營脱輒令小戸當之恭章)¶
　　(議津貼法令民計畝入錢役/遂得均厯湖廣右布政使)¶
　任才欽(富陽縣志晉江人萬厯二十八年由鄉舉知/富陽縣釐剔賦税宿弊敦崇名教闢説約堂)¶
　　(與諸生講道課業邑中節/孝者旌禮之以勵風俗)¶
<pb:KR2k0044_WYG_151-57b>¶
　劉洪謨(仁和縣志南昌人萬厯乙未進士選嚴州建/德令調仁和士民奉法聽約束無敢怠故事)¶
　　(撫軍牙旗及繩歲一易曹吏以告洪謨曰吾且視/之曰旗與繩俱未敗浣而新之可也税事起一日)¶
　　(市民鼓噪欲犯中貴人幾釀大變洪謨輕車出諭/以利害輒散去中貴人亦德之每事就折斷焉)¶
　程汝繼(餘杭縣志字敬承婺源人由進士萬厯三十/年知餘杭吏慴其威民愛其慈儒學乃法喜)¶
　　(寺故址外高内陷特為高其/基重建之陞南刑部主事)¶
　岳方(昌化縣志南充人以大理評事出知昌化縣時/礦事擾民方力請上司議將門市額税永為規)¶
　　(則作礦息事/寢民賴以安)¶
　王橋(富陽縣志字榮予夷陵州人萬厯三十二年知/富陽縣明敏練達重士體抑豪强徵輸有方胥)¶
<pb:KR2k0044_WYG_151-58a>¶
　　(吏懾服重造學宫修城隍廟清/理沙地號能吏厯貴州按察使)¶
　姚之蘭(舊浙江通志字汝芳桐城人萬厯中由進士/知杭州丰裁卓然訟無畱獄接士以禮煦然)¶
　　(如坐春風中一時稱為氷鑑去之日/郡人立德馨祠於吳山及西湖兩處)¶
　戴日强(餘杭縣新志號兆台䝉城人由舉人萬厯三/十八年任餘杭邑南湖自嘉靖後塘堰漸圯)¶
　　(爲姧民盜決漲塞爲平陸佔佃者蟠結種植其中/天目諸山水驟發湖不能受南鄉十八里之民漂)¶
　　(溺幾半而錢塘延被其害日强至悉置豪猾以重/法釐舊疆躬率民盡闢湖址縱橫十字培原隄各)¶
　　(五里亘湖中既令土之出有所容而亦藉堤之力/以暫緩洪波衝激之勢於是陡門函堰之制畢周)¶
　　(各設壩夫守/之而湖復故)¶
<pb:KR2k0044_WYG_151-58b>¶
　余猶龍(昌化縣志字敏初廣東順德人由舉人萬厯/四十四年任昌化專以惠恤民民有爭訟諭)¶
　　(以忿恚可忍當思縣門不可入訟者感悟悉罷去/每農月課勸農蠶俾婦女毋往廟寺遊觀邑野清)¶
　　(静/)¶
　周宗建(仁和縣志字李侯吳江人萬厯癸丑進士選/知德清縣調仁和十年一審役主者多不平)¶
　　(譁然爭於廷宗建適涖事父老竊相語曰侯仁且/廉讆言徒自譸張耳盍議定而後入衆皆曰諾及)¶
　　(入宗建語曰役均乎皆應曰均第二里三里皆對/如前宗建喜顧掾釃酒插父老花旌之其後此者)¶
　　(役舛錯未善也顧間日而議定及期盡三百餘里/役無不均者擢拜福建道御史忤魏璫詔獄瘐死)¶
　　(崇禎初贈太僕/寺少卿諡忠烈)¶
<pb:KR2k0044_WYG_151-59a>¶
　楊春枝(富陽縣志雲南人萬厯四十六年以舉人知/富陽縣持大體練達有斷吏不敢欺修城池)¶
　　(治街道政/聲大著)¶
　龎承寵(舊浙江通志字星易吳江人天啟間知杭州/和易近人坐堂斷事或民懦氣懾口格格不)¶
　　(能吐承寵令其盡言無畏或姧宄巧詆喋喋利言/勝人則整威嚴以臨之嘗言周禮五聽氣聽為微)¶
　　(正欲聽其氣耳有兄弟訟者髪垂白承寵詰曰異/母弟昆耶對曰一父之子也承寵曰今訟當非汝)¶
　　(兩人心必中婦言迺至此兩人驚悔/皆叩頭謝罪而去仕至江西布政使)¶
　顧謙服(杭州府志字民服天啟三年為昌化令課農/桑興學校値歲飢多方勸諭設糜粥飢民賴)¶
　　(以存活里民解公帑抵府為庫吏所蝕藩司嚴檄/督縣謙服抗辭陳守請逮吏嚴訊守恚曰知縣何)¶
<pb:KR2k0044_WYG_151-59b>¶
　　(不代訊耶謙服受命請刑具立鞫於府㕔/傍即從吏家追獲原帑解司咸服其神)¶
　馬用錫(餘杭縣志字晉和晉江人天啟三年由舉人/知餘杭縣夏大旱步禱甚勤凡再旬不雨用)¶
　　(錫以為吾方爲民籲帝而尚督徵施笞朴豈克/謹天戒意耶停徵三日而大雨歲遂以有年)¶
　岳虞巒(舊浙江通志武進人崇禎間知杭州善聽訟/不事鈎距而事必得情及去郡有坐獄於庭)¶
　　(者稍不得理即曰使/岳侯在當不至此)¶
　董葵陽(舊浙江通志威海衞人任杭州通判崇禎中/署富陽篆凡徵收條賦令民自函投匭吏胥)¶
　　(不得上下其手知里催差催擾民盡革去其法檄/本人自催間有三催後期者始發役追之更不得)¶
　　(額外立/加耗名)¶
<pb:KR2k0044_WYG_151-60a>¶
　林垐(海寧縣志字子野侯官人崇禎進士授海寧令/邑之袁化鎭有李刁三者故大家奴素以黠稱)¶
　　(乘間煽諸毒怨於諸大家者揭竿起其勢洶洶垐/降牒某日詣鄉約所講約密縳刁三至庭下立杖)¶
　　(殺之曉諭通衢以元兇既除餘悉不問一邑安堵/民來訢事或對簿必告勉以孝弟廉讓久之民以)¶
　　(及垐訟庭為恥去之日陳其裝於庭/藥裹書籖而外惟絹素四端而已)¶
　繆九鳳(舊浙江通志如皋人崇禎中任於潛下車即/問民疾苦釐剔夙弊先是潛設里役凡官司)¶
　　(徵發皆取給焉既久吏緣為姧民甚苦之九/鳯作放里歸農錄甚便操守嚴介門無私謁)¶
　韓鼎新(昌化縣志字又銘江都人崇禎間任昌化諭/值徽郡寇亂躙入官舍苛索金帛欲强繫以)¶
　　(去自/刎死)¶
<pb:KR2k0044_WYG_151-60b>¶
　郭光詹(舊浙江通志晉江人崇禎間知於潛廉威特/著讞獄率多破械歲編丁田皆自衡定催科)¶
　　(以漸生平一介不茍常鬻家田以自給/其清介如此秩滿遷湖廣黄州府判)¶
　楊梯(舊浙江通志四川嘉定人崇禎中任於潛居官/明斷時山邑盗賊竊發梯廉得首惡數人立斃)¶
　　(諸市民/賴以安)¶
　顧咸建(舊浙江通志崑山人崇禎中令錢塘先歲大/祲司農以粟入為殿最催科如東濕薪値糧)¶
　　(限者比戸懸罄往往雉經倉門外猶捕子弟抵償/咸建下車分兩税爲十限貼於門令同甲提諭之)¶
　　(終不以符屬胥吏民/緩徵得生後以節著)¶
　唐自彩(臨安縣志四川人崇禎間以貢/士知臨安嚴明廉介後殉節)¶
<pb:KR2k0044_WYG_151-61a>¶
國朝¶
　嚴正矩(湖廣通志字方公孝感人明崇禎癸未進士/順治初授嘉興推官判決明允庭無滯牘捐)¶
　　(俸糴粟以活飢民陞杭州知府禁暴安良保全屬/邑士民戴之厯戸部左侍郎致仕歸杭州府志正)¶
　　(矩號絜菴知杭州慕蘓文忠為政名其齋曰雪堂/郡有女尼出入豪貴為姧每出兩袖籠香時人稱)¶
　　(曰香姑正矩廉/其狀寘諸法)¶
　李人龍(昌化縣志字光宸深澤人順治三年由舉人/知昌化先是昌化陷於寇以徽人帥應璧行)¶
　　(縣事人龍至寄署臨安西墅檄諭昌民曰爾等故/稱向順為一時叛寇脅從第能協心遵化他無所)¶
　　(恐由是士衆趨附餘賊猶依據山頂人龍親帥兵/壯討捕諸受撫者令各歸農業邑境遂安嘗為民)¶
<pb:KR2k0044_WYG_151-61b>¶
　　(申免寇逋田賦什九行取禮/科給事中辛卯典試浙江)¶
　張文光(錢塘縣志字譙明祥符人明崇禎戊辰進士/順治三年令錢塘浙閩初平山藪未靖協勦)¶
　　(之兵絡繹旁午少不合意則譁文光撤公座設酒/饌首宣)¶
(朝廷用兵之意徐及小民困苦之形詳為開諭多歡飲/    而去民賴以安奏最擢吏科給事中)¶
　費國暄(餘杭縣志字松崖無錫人進士順治八年知/餘杭縣性温雅慈愛然持法峻有犯者未嘗)¶
　　(少貸閭里豪黠相戒逺避先是邑承明季之亂姧/宄嘯聚山藪南北兩鄉有賊首盛貴章賢等聚黨)¶
　　(數千白晝焚掠國暄部署丁壯八鄉勢相聯絡凡/盗欲有所刧者輒預知之捍禦有備同防將王鼎)¶
　　(新相機堵勦搜斬/甚衆民始獲安)¶
<pb:KR2k0044_WYG_151-62a>¶
　秦嘉系(海寧縣志字公緒湖廣京山人順治九年由/貢生知海寧發姧摘伏綱紀肅然先是里中)¶
　　(夙蠧巨憝抗賦窩訪通洋窩盜實繁有徒嘉系窮/其根株翦其羽翼民害始息開浚市河修學校葺)¶
　　(邑乘建義塚清豪/佔吏治稱首云)¶
　岳鍾淑(江南通志字天濤武進人武穆後裔順治壬/辰進士授仁和令省會衝疲鍾淑力栽供億)¶
　　(積困以甦擢吏部主事陞比部郎假歸舊浙江通/志鍾淑令仁和日召父老詢之曰長單法善乎曰)¶
　　(甚便其稱不便者獨掾役耳往時每比責現年顧/現年一身力不能代伏地受笞花戸逍遙罔聞是)¶
　　(以長單為便鍾淑遂/力行之官民皆利)¶
　洪有度(新城縣志字子汪山西人順治十年由吏員/授新城尉勤於職事辛丑三月白頭賊自淥)¶
<pb:KR2k0044_WYG_151-62b>¶
　　(川抵縣刦掠富室有度聞警出追至母子嶺賊分/竄潛匿山谷至夜復前後擁圍有度奮力禦敵被)¶
　　(害其妻撫棺痛/哭不食而死)¶
　習全史(舊浙江通志陜西同官人順治間任杭州府/同知漁臨關姧宄與關蠧通籍交關噬民全)¶
　　(史下車即爲剖禁諸暨某持兩斷足訐告不休全/史曰此必夜行私竊爲失主所折奈何誣人某驚)¶
　　(服投兩足於江訟遂息以解軍儲至衢勞瘁卒/無以爲殮總督李率泰分俸給之始克歸櫬)¶
　虞毓粹(昌化縣志字含美東明人進士順治十三年/知昌化率先課士簡刑勸農昌邑向取本山)¶
　　(木造屋無税各蠧勾連關差踵門科屋税輿馬徧/邑中造屋數十金税費且倍蓰毓粹力請兩院永)¶
　　(革之民賴以寧令昌邑十/載陞工部虞衡司主事)¶
<pb:KR2k0044_WYG_151-63a>¶
　朱永盛(富陽縣志號泰寰陜西城固人己邜舉人授/富陽知縣攜二僕襆被至官以清釐宿弊為)¶
　　(己任胥吏憚之堂事畢輒與士民諮訪利弊令至/必行數年間修城隍署廨開北城河立永濟渡修)¶
　　(恩波橋築三墩以捍之時山寇未靖以恩恵招徠/之納降者無算審役之期均編有法貧民賴以息)¶
　　(肩卒於官邑人為衰服三日/柩歸白衣冠送者數千人)¶
　戈珽(舊浙江通志山西平陽人康熙四年知杭州府/潔已愛民强毅精敏人服其明尤以崇儒重道)¶
　　(爲已任與士/子講學不倦)¶
　梁允植(錢塘縣志字承篤眞定人以恩貢生知錢塘/有幹濟才時杭郡之患惟逃人營債爲最急)¶
　　(二者皆不逞之徒為之勾引允植廉得之於是嚴/保甲以察窩家令自首貰其罪營債則專責之勾)¶
<pb:KR2k0044_WYG_151-63b>¶
　　(引之人民乃蘇甲辰閩變總督李之芳移鎭三衢/巡按田逢吉督兵城守咸以允植為才命佐軍興)¶
　　(調兵食支應滿漢大兵解餉及火砲鉛彈軍器前/後運用船隻計萬有八千餘號夫役不計其數俱)¶
　　(出召僱民無怨咨遷袁州府同知題畱/以同知攝縣事事平擢延平府知府)¶
　許三禮(海寧縣志字酉山河南安陽人順治辛丑進/士任海寧令修濬城隍立社倉建義塾濬四)¶
　　(境塘河通漕資溉公私賴之特闢莊婆堰一帶塘/路至石門界以通輓運建正學書院朔望率紳士)¶
　　(講學其中凡地方應行事宜無不實/心舉行以循卓内擢官至禮部侍郎)¶
　靳襄(名宦畱祀冊遼東人康熙二十二年任杭糧通/判舊有開倉様米及杯盤諸陋費盡行革除恪)¶
　　(遵官收官兌以甦民困嚴押弁丁糧艘依限抵通/陞理事同知綂馭有方尤重文學在任七年與諸)¶
<pb:KR2k0044_WYG_151-64a>¶
　　(生課試論文捐俸以資寒士登賢書者接踵他/若禦火灾贖難民掩遺骸施丹藥善政不一)¶
　孫毓珩(名宦畱祀册遼東人康熙二十二年令新城/潔已奉公杜絶請托延接諸生必以禮首懲)¶
　　(豪惡犯法者裁革里胥陋規却茶商餽送新文廟/設義學每朔望率師生及里之老幼咸集公所宣)¶
(聖諭講復傳聽講人等再四諄復一時士風丕振民俗/    畢)¶
　　(敦龎又新邑山峻地狹水源易涸難以灌溉田禾/乃於農隙之時親往督修舊堰以便蓄洩永昌一)¶
　　(鄉向因少堰每苦旱毓珩相度形勢開渠引水傾/囊助工築砌堰壩民因號為孫公堰西關火毓珩)¶
　　(於街市叩天祈止火遂息遇亢旱屏輿從曝赤日/中徒步行數十里雨立沛不及避衣盡溼因冐寒)¶
　　(成疾卒於官民肖像祀之/至今舁像禱雨無不應者)¶
<pb:KR2k0044_WYG_151-64b>¶
　¶
　¶
　¶
　¶
　¶
　¶
　¶
　浙江通志卷一百四十九¶
