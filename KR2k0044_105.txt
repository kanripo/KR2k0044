# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:25.369613
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百五
<pb:KR2k0044_WYG_105-1a>¶
欽定四庫全書¶
　浙江通志卷一百五¶
　物産(五/)¶
　　台州府¶
　穀　赤城志丹丘榖夏冬再熟言其土所宜也夏熟¶
　　者曰早禾冬熟者曰晚禾其最早者曰六十日曰¶
　　隨犁歸曰梅裏白曰便糧其次早者曰白婢暴曰¶
　　紅婢暴八月白晚者曰白香曰白堇曰大□細□¶
<pb:KR2k0044_WYG_105-1b>¶
　　是數者名最著土人通藝焉又以色言之則大青¶
　　矮青光頭青黄散秈馬觜紅金珠之𩔖是也而馬¶
　　觜紅尤香而甘以次言之則獻臺相連寄生第二¶
　　遍之𩔖是也而獻臺最貴至於旱稜宜旱倒水賴¶
　　宜水是又其性之相反者也糯之種相傳有數十¶
　　而可記者有流水糯白糯黄糯麻糯茘枝糯烏鹽¶
　　糯皆以其色近似至葉婆糯郎君糯則因其人得¶
　　名而矮子糯則以其穗短而稱焉占城自占城國¶
<pb:KR2k0044_WYG_105-2a>¶
　　至剡秈自剡至大中祥符中遣使於福建取種分¶
　　給種之今土俗謂之百日黄是又得之閩中也名¶
　　雖多總其目曰秔曰糯爾雅所謂黏與不黏者是¶
　　其别與¶
　豆　赤城志豆有五色又有形如虎爪羊角刀鞘者¶
　　又一種白扁豆生籬落間可藥可食¶
　芥菜　赤城志一名水蘇有紫芥黄芥青芥油芥數¶
　　種出石罅者曰山芥味極辛出黄巖仙居¶
<pb:KR2k0044_WYG_105-2b>¶
　𤓰　赤城志有金𤓰銀𤓰等種又有名八稜約青算¶
　　筩者¶
　蘿蔔　黄巖縣志萊菔俗名蘿蔔宜於沙地出黄巖¶
　　潮際者尤大¶
　韭　天台山記赤城山有洗腸井昔曇猷禮石橋應¶
　　真怪其腹中有韭氣猷出腸洗之至今韭尚叢生¶
　　焉(天台勝蹟録今井/邊生韭青而香)¶
　薑　本草綱目出臨海章安者佳枝甚長(玉環志猴/薑一名毛)¶
<pb:KR2k0044_WYG_105-3a>¶
　　(薑可/入藥)¶
　蒜　崇禎寧海縣志有蓮花蒜又一種名八簡¶
　沙蒜　黄巖縣志沙蒜另有一種曰塗笋¶
　筋竹笋　笋譜天台圖經云五縣皆有言其竹韌也¶
　狗竹笋　笋譜寧海以來多有三寸圍節間有毛筍¶
　　三月生可食¶
　合蕈　菌譜邑西韋羌山高迥秀異寒極雪收林木¶
　　堅瘦春氣微欲動土鬆芽活此菌候也菌質外褐¶
<pb:KR2k0044_WYG_105-3b>¶
　　色肥理玉潔芳薌韻味發釡鬲聞百步外蓋菌多¶
　　種自柔美皆無香獨合蕈香與味稱雖靈芝天花¶
　　無是也宜特尊之以冠諸菌其始名合蕈舊傳昔¶
　　嘗上進標以台蕈上遥見誤讀因承誤云數十年¶
　　來既充包貢山獠得善賈率曝乾以售罕獲生致¶
　　邑孟溪山中亦同時産惟蕈柄高無香氣土人以¶
　　是别於韋羌焉¶
　稠膏蕈　菌譜邑西北孟谿山窈窕邃深莫測秋中¶
<pb:KR2k0044_WYG_105-4a>¶
　　山氣重霏雨零露浸釀山膏木腴蓓為菌花戢戢¶
　　多生山絶頂高樹杪初如蘂珠園瑩𩔖輕酥滴乳¶
　　淺黄白色味尤甘勝已乃傘張大幾掌味頓渝矣¶
　　春時亦間生不能多稠膏得名土人謂稠木膏液¶
　　所生耳合蕈他邦猶或有之此菌獨此邑此山所¶
　　産故尤可貴䰞法當徐下鼎瀋伺涫沸漉起謹勿¶
　　匕撓撓則涎腥不可食性參和衆味而特全於酒¶
　　烹齊既調温厚滑甘雉尾蓴不足道也或欲致逺¶
<pb:KR2k0044_WYG_105-4b>¶
　　則復湯蒸熟貯之瓶罌然其味去出山逺矣(萬厯/仙居)¶
　　(縣志又名香椹韋羌大陳坑諸山皆有用椆樹/標樹先一年砍伐以斧遍擊之次年雷動即生)¶
　栗殻蕈　菌譜寒氣至稠膏將盡栗殻者則其續也¶
　桐蕈　癸辛雜識天台所出桐蕈味極珍然致逺必¶
　　漬之以麻油色味未免頓減諸謝皆台人尤嗜此¶
　　品乃併&KR1053;桐木以致之旋摘以供饌甚鮮美¶
　天花蕈　赤城志生木上者曰木耳生木上而細者¶
　　曰天花蕈¶
<pb:KR2k0044_WYG_105-5a>¶
　石耳　日用本草石耳生天台石崖上逺望如烟¶
　巖衣　臨海縣志生巖石上甚美¶
　椒　始豐𩔖藁蜀多美椒天台賈漢州觧官歸時攜¶
　　其種蒔之其味辛烈不減蜀産至今人稱漢州椒¶
　　(天台縣志紅椒色香勝於蜀産以赤山/産者為勝赤城志其椒紅色天台獨盛)¶
　胡麻飯　埤雅天台有胡麻飯¶
　仙米　台州府志太平縣天馬山龍湫下出石米通¶
　　明如雪俗稱仙米¶
<pb:KR2k0044_WYG_105-5b>¶
　山桑　崇禎寧海縣志可為弓¶
　松　王羲之游西郡記永寧縣界海中有松門島嶼¶
　　上皆生松¶
　金松　平泉草木記木之奇者有天台之金松(酉陽/雜俎)¶
　　(葉似麥門冬葉中一縷如金綖出浙東台州尤多/李徳裕金松賦幷序廣陵東南有顔大師猶子舊)¶
　　(宅即孔北海故臺余因游眺忽覩奇木枝似檉松/葉如瞿麥翠葉金貫粲然有光訪其名曰金松訊)¶
　　(所自來得於台嶺乃就主人求得一本列於平泉/叙其所自作此賦青春已暮白日將夕經顔子之)¶
　　(故巷訪孔公之舊宅美珍木之在庭得嘉名於樵/客曩擢本於台嶺近徙根於簷隙其柯肅肅可比)¶
<pb:KR2k0044_WYG_105-6a>¶
　　(於真松其葉纎纎實侔於瞿麥風入葉而成韻露/垂柯而流液不受命於嚴霜諒同心於寒柏舍春)¶
　　(靄而葱蒨映夕陽而的皪疑翠尾之羣翔若金潭/之旁射雜爽籟於簧竹混晶光於瑶碧奇樹以垂)¶
　　(珠而擅名金松以潛穎而莫覿亦猶處子在於隠/淪奇木遺於草澤我有衡宇依山岑寂𩔖仲長之)¶
　　(清曠如蕭宰之窮僻託根此地似在崖壁殊橘柚/之不僊同甘棠之可惜庶封植於園林永愛玩而)¶
　　(無/斁)¶
　琪樹　赤城志按孫綽賦云琪樹璀璨而垂珠李善¶
　　注云仙都所産未言其狀也至唐人詩詠始盛李¶
　　紳詩注云垂條如弱栁結子如碧珠三年子可一¶
<pb:KR2k0044_WYG_105-6b>¶
　　熟每嵗生者相續一年緑二年碧三年者紅綴於¶
　　條上璀錯相間此言其狀也(李紳琪樹詩石橋峯/上棲元鶴碧澗巖邊)¶
　　(䕃羽人氷葉萬條垂碧實玉珠千日保青春月中/滴露應同浥澗底侵雲尚有塵徒使茯苓成琥珀)¶
　　(不為松老/化龍鱗)¶
　偃松　赤城志土産最盛天台有怪松大數圍高不¶
　　四五尺陸龜蒙嘗讚之寧海梁王寺亦有偃松極¶
　　古怪¶
　香柏　赤城志天台柏香峯以多柏木故名¶
<pb:KR2k0044_WYG_105-7a>¶
　海石楠　平泉草木記天台之海石楠¶
　金荆　天台縣志木有文可為牀¶
　支　赤城志謝靈運名山記云樓石山多有之¶
　枕　赤城志出樓石山¶
　棕櫚　崇禎寧海縣志棕櫚極多其皮可蔽雨索綯¶
　錦漆　玉環志不凋多節又一種多刺者名棟漆可¶
　　燒作炭¶
　山桃　玉環志葉長有毛花如桃紫色不實¶
<pb:KR2k0044_WYG_105-7b>¶
　花蕭　玉環志花粉紅結黒子可染網網入鹹水不¶
　　腐¶
　墨桅　玉環志花如茶花葉如冬青皮似杉紅心其¶
　　皮可毒魚出小陳嶴¶
　山椒　玉環志大合抱高不過六七尺不花而實如¶
　　山查不可食¶
　土漆　玉環志其皮粘著人手即發腫若刀瘡見血¶
　　搗此敷之即止¶
<pb:KR2k0044_WYG_105-8a>¶
　釣樟　玉環志與樟二木也其葉搗汁用熱水沖對¶
　　膠粘和灰合磚牢不可破¶
　羅漢樹　林憲題台州郡圃羅漢樹詩序其樹葉如¶
　　楊梅經冬不凋生子若羅漢然奇特古怪前所未¶
　　見也郡人相傳樹有白猿出於月明之時慶厯中¶
　　有禽若鸞凰而紫色棲於曉烟中(天台勝蹟録菩/提樹不花而實)¶
　　(狀如羅漢至秋方收子名菩提珠天台山志山有/菩提樹相傳西天梵僧游化遺此種樹如柿花亦)¶
　　(同未結蘂先乃别抽一葉長指半許濶兩指色白/而光潤乃結蘂於葉下晝則覆子以蔽日夜則捧)¶
<pb:KR2k0044_WYG_105-8b>¶
　　(子以承露秋社後取子為珠十百中必有一/二如羅漢者謂之佛頭他處所生則無之)¶
　鴛鴦木　赤城志通判㕔後有連理樹號曰鴛鴦木¶
　　寧海溪南櫟木亦然¶
　烏江栗　玉環志不凋亦生栗房而無實又有青栗¶
　　白栗紅栗青栗心帶青色為材最良¶
　山機烏　玉環志又名林子結黒子如蠶豆有核可¶
　　食¶
　烏那飯　玉環志可燒白炭銀匠必用之子如椒黒¶
<pb:KR2k0044_WYG_105-9a>¶
　　色亦可食¶
　生櫳杠　玉環志可作櫳¶
　桃　鄭至道劉阮洞記鳴玉澗有塢植桃數畦落英¶
　　繽紛㸃綴芳草流紅縹緲隨水而下此昔人食桃¶
　　輕舉之地也(赤城志桃多種以天台水南為勝皆/夏熟惟紫桃一名崑崙桃以秋熟更)¶
　　(有名寒桃以十月熟又有實心如梅者曰御愛桃/又有水蜜桃綿桃餅子桃其無實者為碧桃緋桃)¶
　李　果囉羅納延赤城詩注金閤山在赤城西郊山¶
　　中盛産青李來禽諸果¶
<pb:KR2k0044_WYG_105-9b>¶
　水晶李　花史出天台閑閑真人曽致元帝¶
　杏　述異記天台山有杏花六出而五色號仙人杏¶
　林檎　赤城志本名來禽出天台者佳¶
　楊梅　赤城志子如彈丸赤色五月中熟近嵗土人¶
　　所植多大而甘¶
　鶴珠棗　羣芳譜出天台閑閑真人以致元帝¶
　山棗　天台縣志色青黄其核似棗蓋今山棗一名¶
　　楊桃本草名藤梨或名獼猴桃¶
<pb:KR2k0044_WYG_105-10a>¶
　栗　本草綱目剡及始豐皮薄而甜相傳有人病足¶
　　往其下食數升即能起行始豐今天台也小者號¶
　　芧栗¶
　榧　赤城志花實相續而生天台仙居有之¶
　蒲萄　赤城志有二種紫者微酸青緑者甘甘者名¶
　　水晶味尤勝出仙居¶
　朱欒　赤城志朱欒實大如甌理麤而皮厚其瓣堅¶
　　酢不可食俗呼沙柑又有香欒蜜覃二種¶
<pb:KR2k0044_WYG_105-10b>¶
　瓜　方輿勝覽天台山石橋梁峭危石罅有木瓜華¶
　　時有蛇盤糾至實落供大士乃去號為䕶聖瓜¶
　柑　陳景沂橘録跋韓彦直之著録也但知乳柑出¶
　　於温之泥山獨不知出於天台之黄巖也出於泥¶
　　山者固奇出於黄巖者尤天下之奇也¶
　薫橘　嘉靖浙江通志台州出¶
　落花生　萬厯仙居縣志原出福建近得其種植之¶
　金豆　天台縣志果之屬有金豆味香可為蜜煎¶
<pb:KR2k0044_WYG_105-11a>¶
　異果　臨海異物志候闥子如指頭大味苦可食土¶
　　翁子如漆子大熟時甜酸色清黒猴總子如指大¶
　　與柿相似其味不減於柿多南子如指大紫色味¶
　　甘與梅子相似皆異果他處所無¶
　藕　赤城志出臨海蔡嶺者佳¶
　甘蔗　赤城志有竹荻二種出黄巖亢山等處(台州/府志)¶
　　(近世閩人教以栽蔗秋熟壓其/漿煎之惟不能取霜故其利薄)¶
　茨菰　羣芳譜即鳬茨漢書作鳬茈葉有稏如燕尾¶
<pb:KR2k0044_WYG_105-11b>¶
　　生水田中今蔡嶺為多¶
　牡丹　赤城志寧海縣柯仙山其地産牡丹特盛¶
　玉蘭　天台山方外志台山處處有之其樹有合抱¶
　　者土人謂之望春花¶
　山海棠　天台山方外志土人謂之紅棠梨葉如梨¶
　　樹花如紅梅¶
　紫荆　天台山記寒巖下有通海池植鐵色紫荆樹¶
　玫瑰　巖棲幽事天台有白玫瑰¶
<pb:KR2k0044_WYG_105-12a>¶
　桂　名勝志郡署有月桂齋唐時月中桂子降芳香¶
　　味甘食之和暢(本草綱目即今浙中山桂也台州/天竺最多大樹繁花結實如蓮子)¶
　　(狀天竺僧人稱/為月桂是矣)¶
　西湖棘　黄巖縣志花屬中天棘有一種葉緑花紅¶
　　名西湖棘¶
　鶴翎花　天台勝紀花有鶴翎在石橋東五月開花¶
　　非常奇異移植之不活(名山記天台山有婆羅樹/花一名鶴翎出華頂峯以)¶
　　(多經風霜樹不高大樹數百枝枝十餘頭頭六七/葉經冬不凋花如芍藥香如茉莉徐大受鶴翎花)¶
<pb:KR2k0044_WYG_105-12b>¶
　　(詩九葩一萼鶴翎紅開後梅黄細雨中/千葉青蓮無路到不知春在石橋東)¶
　仙掌花　天台山方外志生石壁上如人掌¶
　冬花　赤城志寧海鹿頭峯林壑中冬有花如桃李¶
　九頭蘭　萬厯仙居縣志蘭有春夏秋冬四種又一¶
　　種名九頭蘭暮春盛開¶
　挂蘭　天台縣志生巖谷中¶
　水仙　玉環志遍嶴叢生清芬襲人¶
　鐵線菊　台州府志莖似藤而不曲附挺然直上惟¶
<pb:KR2k0044_WYG_105-13a>¶
　　以梢抱物若繫結然故名鐵索花以四月十月兩¶
　　開一節二蘂色近緑豆外五大瓣先放如盤内則¶
　　千片日放一層開最久然不易植¶
　蒲葵竹　台州府志節相去逾尺可為笈笥不假丹¶
　　漆¶
　佛面竹　天台縣志節短而方色青黒根如人面¶
　苦竹　赤城志仙居縣西苦竹橋其地多植苦竹¶
　甘竹實　天台山志出天台山閑閑真人以致元帝¶
<pb:KR2k0044_WYG_105-13b>¶
　竹瀝　江鄰幾雜志蘇才翁嘗與蔡君謨鬬茶蔡茶¶
　　水用惠山泉蘇茶小劣改用竹瀝水煎遂能取勝¶
　　天台竹瀝水彼人砍竹稍屈而取之盈甕若以他¶
　　水雜之則亟敗¶
　茶　赤城志按陸羽茶經台越下注云生赤城山者¶
　　與歙同桑莊茹芝續譜云天台茶有三品紫凝為¶
　　上魏嶺次之小溪又次之紫凝今普門也魏嶺天¶
　　封也小溪國清也而宋祁答如吉茶詩有佛天雨¶
<pb:KR2k0044_WYG_105-14a>¶
　　露帝苑仙漿之語蓋盛稱茶美而不言其所出之¶
　　處今紫凝之外臨海言延峯山仙居言白馬山黄¶
　　巖言紫高山寧海言茶山皆號最珍而紫高茶山¶
　　昔以為在日鑄之上者也(赤城續志黄巖紫高山/土膏泉冽中産茶甚奇)¶
　　(又寧海蓋蒼山一名茶山/瀕大海絶頂其地産茶)¶
　上雲茶　嘉靖臨海縣志上雲峯産茶味異他處宋¶
　　濂有記¶
　園茗　抱朴子蓋竹山有仙翁茶園舊傳葛𤣥植茗¶
<pb:KR2k0044_WYG_105-14b>¶
　　於此¶
　䝉泉酒　赤城志州有䝉泉嘗汲此水釀酒因以為¶
　　名¶
　靈江風月　赤城志州舊以靈江水釀酒宋嘉定中¶
　　嘗以靈江風月名郡醖¶
　台芎　本草綱目出蜀中者謂之川芎出天台者為¶
　　台芎因地而名也金光明經謂之闍莫迦¶
　三黄　黄巖縣志地黄有三種以水試之沈者曰地¶
<pb:KR2k0044_WYG_105-15a>¶
　　黄最佳半沈者曰人黄次之浮者曰天黄為下¶
　紅术　赤城志白者葉大有毛甘而少膏赤者反是¶
　　貫休詩黒壤生紅术指天台也杜光庭空明洞詩¶
　　芝术迎風香馥馥指黄巖也¶
　玉柏　本草拾遺生天台山石上似松此即玉柏之¶
　　長者名山皆有之高一二尺山人取根莖用¶
　白芷　赤城志近城及天台仙居多種之¶
　附子　赤城志出仙居黄皮山比蜀産為下¶
<pb:KR2k0044_WYG_105-15b>¶
　乾薑　名醫别録出臨海章安數村作之¶
　香茅　天台山志玉霄峯重崖疊嶂上産(天台勝紀/惟洞天宫)¶
　　(後者佳地不踰丈/道士多祕惜之)¶
　商陸　黄巖縣志有如人形者有神俗呼章栁¶
　草烏　赤城志出蒼山¶
　虎豆　玉環志葉如豆莢内有小豆入藥¶
　水梔　赤城志寧海東郭巖秀石岝嶺石間生水梔¶
　　卷柏菖蒲東西瀕海多薑术¶
<pb:KR2k0044_WYG_105-16a>¶
　香艾　天台縣志鳯林崖上所産艾甚香入藥最佳¶
　紫葛　嘉靖浙江通志天台紫葛形𩔖芍藥根苗似¶
　　葡萄長丈許¶
　根子　天台山志石梁北出向東者佳¶
　南燭　天台山方外志太極真人青精乾石飢飯以¶
　　山中南燭煮汁漬米為之¶
　烏藥　本草别説世稱天台者為勝肉色頗赤差細¶
　　小耳¶
<pb:KR2k0044_WYG_105-16b>¶
　昆布　赤城志東鎮山生¶
　山查　玉環志紅子可食子與根皆入藥¶
　山黄荆　玉環志子如胡椒可屑粉亦入藥能消食¶
　虎掌藷　赤城志藷藥一名玉延一種出臨海寧海¶
　　山中根圓而長名山藥其下品曰水藷藥又一種¶
　　紫黄色曰虎掌藷以形似故名入藥最良出黄巖¶
　天壽根　圖經本草出台州其性涼治胸臆煩熱¶
　仙人飯　黄巖縣志縣有仙人飯俗呼山阿娘¶
<pb:KR2k0044_WYG_105-17a>¶
　黄寮郎　圖經本草生天台山冬夏常青治風¶
　天仙藤　天台山志生山巖上春生苗抽蔓作藤葉¶
　　似葛葉圓而小四時不凋根有鬚夏月采¶
　石南藤　天台山志天台石南藤四時不凋¶
　清風藤　圖經本草生台州天台山中其苗蔓延木¶
　　上四時常青又名青藤¶
　百稜藤　圖經本草一名百靈藤生台州山中春生¶
　　苗蔓延木上無花葉冬采皮入藥(天台縣志藤十/二品皆出天台)¶
<pb:KR2k0044_WYG_105-17b>¶
　　(先是内廷常取清風藤無有識者後於/臨海山中得之蓋天台六邑之總稱也)¶
　含春藤　圖經本草生台州其苗延木冬夏常青¶
　千里及藤　圖經本草一曰千里急生天台山中春¶
　　生苗秋有花花葉皆可入藥¶
　祁婆藤　圖經本草生天台山中蔓延木上四時有¶
　　葉無花¶
　百藥祖　圖經本草生天台山中冬夏常青土人採¶
　　葉治風¶
<pb:KR2k0044_WYG_105-18a>¶
　催風使　圖經本草生天台山中冬夏常青土人採¶
　　葉治風¶
　伏翼　太平寰宇記玉峴山鍾乳穴有伏翼大如鵞¶
　　(天台山方外志仙鼠即伏翼在山孔中食/乳石其大如鳩鵲者仙經所謂肉芝是也)¶
　石髓石脂　臨海記天台縣寒石山産¶
　青芝　耳目記赤城山頂有青芝二根天台賦五芝¶
　　含秀而晨敷謂赤芝黄芝白芝黒芝紫芝也¶
　茅　玉環志土人用以織壁堅硬勝竹¶
<pb:KR2k0044_WYG_105-18b>¶
　緑苔　崇禎寧海縣志苔如髮而緑生海崖(赤城志/生海水)¶
　　(中出寧海/古洞者佳)¶
　紫草　赤城志仙居縣清風鄉紫巖山石上産¶
　長生草　天台縣志生古樹中取而空懸之曝以日¶
　　經年不槁¶
　觀音草　天台勝蹟錄生山谷中人以盆盛清水沙¶
　　石植之則青著泥則萎¶
　候潮草　太平縣志葉間有莢如榆潮至則開退則¶
<pb:KR2k0044_WYG_105-19a>¶
　　合¶
　鳯尾龍鬚　萬厯仙居縣志草屬¶
　菖蒲　天台山方外志幽溪菖蒲一寸九節十二節¶
　　者最多其他溪谷皆有之¶
　潮雞　赤城志雞有黄白烏花色大者喜鬭又有潮¶
　　雞遇潮長則鳴孟浩然天台詩所謂鳴雞信早潮¶
　　是也(玉志潮頭雞隨潮食/魚白色似雞而扁嘴)¶
　天雞　天台山方外志産桃都李白詩空中聞天雞¶
<pb:KR2k0044_WYG_105-19b>¶
　　是也¶
　竹雞　赤城志俗傳白蟻聞之即化為水山中最多¶
　黄雀　赤城志斑褐色又有黄色者八九月羣飛稻¶
　　田間人取為披綿鮓或云海魚所化八月為雀十¶
　　月復入海為魚¶
　鷓鴣　天台要覽天台縣西北有龍湫其山常有鷓¶
　　鴣鳴因名鷓鴣山¶
　金雀　天台山方外志石梁方廣梵唄方作先有金¶
<pb:KR2k0044_WYG_105-20a>¶
　　色雀飛翔林石¶
　翠碧　赤城志毛可為飾土人呼為紅翠¶
　陽遂　臨海異物志背青黒腹下黄白五足長短相¶
　　等不知頭尾所在生時體軟死即乾脆¶
　郭公　崇禎寧海縣志此鳥鳴自呼又有婆餅焦王¶
　　公㫁磨皆自呼其名¶
　鸂鶒　臨海異物志水鳥有五色食短菰説文作溪¶
　　鶒¶
<pb:KR2k0044_WYG_105-20b>¶
　搗藥禽　赤城志其聲丁當似之¶
　泥滑滑　黄巖縣志尾長色白者為雄尾短色赤者¶
　　為雌春末自呼其名郡志作竹雞者誤也¶
　獨足鳥　臨海異物志東陲有鳥文身赤口而一足¶
　　惟食蟲豸不害稻粱其鳴如嘯聲俗名獨足¶
　相思鳥　天台勝紀似雀而長緑背黄胸翼五色嘴¶
　　距皆朱豢之者籠一放一雖逺必歸此羽族中匹¶
　　配之最摯者一名雙雙黄巖最多¶
<pb:KR2k0044_WYG_105-21a>¶
　桐花鳯　萬厯仙居縣志陽溪桐林諸山中有之(此/即)¶
　　(么/鳯)¶
　十二紅　赤城志羽毛紅褐碧緑相間¶
　山馬　萬厯仙居縣志蒼山常有之¶
　竹䶉　黄巖縣志患竹刺入肉者啗之良愈¶
　金絲猿　天台游考台山有猿而無猴嘗有金絲猿¶
　　隠於石梁間¶
　栗鼠　天台山方外志松鼠尾小栗鼠尾大¶
<pb:KR2k0044_WYG_105-21b>¶
　黄鼠　玉環志毛可作筆皮可為帽¶
　香魚　黄巖縣志香而無腥色青一名細鱗每月長¶
　　一寸至十月而止¶
　短魚　赤城志項縮而短又有一種名曰鸚哥魚¶
　燭魚　談薈䱼魚如指長七八寸但有脊骨曝為燭¶
　　極有光明¶
　火魚　嘉靖浙江通志台州火魚形赤𩔖火¶
　鹿魚　臨海異物志頭上有兩鹿角¶
<pb:KR2k0044_WYG_105-22a>¶
　鯪魚　臨海異物志腹背有刺如三角菱¶
　子魚　黄巖縣志味美不減通應所産但不常有¶
　燕魚　臨海異物志長五寸隂雨則飛或即海燕¶
　石首魚　玉環志此魚冬月名報春二月名鯼八月¶
　　名桂花石首四五月名黄魚出北洋烏洋漁市凡¶
　　三汛¶
　楓葉魚　赤城志形小味極珍土人重之(海物異名/記此魚楓)¶
　　(葉入水之/所化也)¶
<pb:KR2k0044_WYG_105-22b>¶
　箬葉魚　臨海異物志比目魚南越謂之板魚今浙¶
　　人謂之鞋底魚亦謂之箬葉魚(臨海縣志魚各一/目相並而行爾雅)¶
　　(所謂東方有比目魚不比不行其名曰鰈是也段/氏比户録謂之鰜吳都賦謂之魪上林賦謂之魼)¶
　　(鰈猶屧也俗名鞋底魚又名婢簁魚臨海風土記/名奴屩魚南越志名版魚南方異物志名箬葉魚)¶
　　(皆因/形也)¶
　石斑魚　本草綱目長者尺餘斑如虎文有毒南方¶
　　異物志云高魚似鱒有雌無雄二三月與蜥蜴合¶
　　於水上其胎毒人酉陽雜俎云石斑與蛇交南方¶
<pb:KR2k0044_WYG_105-23a>¶
　　有土蜂土人殺此魚標樹上引鳥食之蜂窠皆盡¶
　石帆魚　海物異名記生海中石穴¶
　望潮魚　述異記出台州臨海縣¶
　龍頭魚　黄巖縣志一名&KR2340;骨柔無鱗身如膏髓¶
　銅哾魚　臨海縣志鱵魚一名銅哾魚喙有一針¶
　地青魚　臨海異物志尾有刺甚長逢物則撥之色¶
　　白者曰地白又名邵陽魚¶
　撮千魚　嘉靖浙江通志生溪澗中其小如針撮之¶
<pb:KR2k0044_WYG_105-23b>¶
　　可得千焉故名¶
　梅童魚　黄巖縣志𩔖石首魚而小¶
　謝豹魚　赤城志杜宇鳴時有之¶
　秀才魚　赤城志柿核一名秀才魚¶
　金銀鯽　赤城志九頃塘有金銀鯽魚味絶美然有¶
　　魚艇則覆焉¶
　飛魚　臨海記越王望海館下有湖多金鵝飛魚¶
　金鰻　崇禎寧海縣志青雷潭中乞雨者每得金鰻¶
<pb:KR2k0044_WYG_105-24a>¶
　　於此¶
　獺鰻　崇禎寧海縣志鰻有一種形似篛曰獺鰻¶
　魚鰾　崇禎寧海縣志元時邑貢魚鰾巨魚腹中取¶
　　之¶
　松門鯗　嘉靖浙江通志踺跳所在海中其鯗特鮮¶
　　美(台州府志太平有松門島在海中嶼上生松通/小洋産魚曝之為鯗極為佳品玉環志此名黄)¶
　　(花魚一名春來亦名鮫魚又名金鱗春月生子聲/如羣蛙漁人聽聲收網聽法以竹筒測之知其頭)¶
　　(向上即用網如疋布兩頭收合無不就擒若頭向/下即皆從水底逸去四時皆有春夏用網秋冬用)¶
<pb:KR2k0044_WYG_105-24b>¶
　　(釣以松門伏鯗為佳驗鯗之法伏鯗兩翅相交過/頭出伏則不過頭至秋冬則散開而不相交矣)¶
　蟹　吕亢臨海蟹圖蟹凡十二種一曰蝤蛑兩螯大¶
　　而有細毛如苔八足亦有微毛二曰撥棹子狀如¶
　　蝤蛑螯足無毛後兩小足薄而微濶三曰擁劍色¶
　　黄其一螯偏長有光四曰彭螖爾雅注小蟹也吳¶
　　人呼為彭越五曰竭樸大於彭螖殻黒斑有文章¶
　　螯正赤常以大螯障日小螯取食六曰沙狗壤沙¶
　　為穴見人則走七曰望潮殻白居則背坎外向潮¶
<pb:KR2k0044_WYG_105-25a>¶
　　來舉螯如望不失常期八曰倚望東西顧睨行不¶
　　四五又望入穴乃止九曰石䂩大於常蟹通赤狀¶
　　若鵝卵十曰□江足極小堅如石不可食十一曰¶
　　蘆虎正赤不可食十二曰彭蜞大於彭螖小於常¶
　　蟹¶
　車螯　本草綱目殻色紫璀粲如玉斑㸃如花海人¶
　　以火炙之則殻開取肉食之殻可飾器物灰可闉¶
　　塞牆壁又可為粉飾面俗呼蛤粉亦或生珠其為¶
<pb:KR2k0044_WYG_105-25b>¶
　　用多矣其似車螯而角不正者曰移角似車螯而¶
　　殻薄者曰姑勞似車螯而小者曰羊蹄¶
　螺　張存游國清寺記天台之勝其雙澗名螺溪有¶
　　水一泓極深即智者大師放螺處今約有巨礪大¶
　　或時出石上作吼聲則風雨輒作¶
　對蝦　崇禎寧海縣志蝦種大者曰對蝦味至美¶
　潮蛤　赤城志每一潮生一暈姚寛夫天台詩春潮¶
　　生蛤暈是也¶
<pb:KR2k0044_WYG_105-26a>¶
　石&KR2578;　玉環志形如龜脚土人直以龜脚呼之海中¶
　　山巖上附石攅生如花叢半截帶殻微青肉紅色¶
　　軟毛南越志云得春雨則生花¶
　滚塘　玉環志身圓有齒好入蝤蛑穴中俟其退殻¶
　　而食之故又名蝤蛑虎¶
　海馬　玉環志形如馬出水即死從小蝦中揀出之¶
　　可入藥¶
　人鬼眼　玉環志殻硬如鐵綠色肉如蛤蜊¶
<pb:KR2k0044_WYG_105-26b>¶
　千人擘　海物異名記聚刺獷殻擘之不能入¶
　穿山甲　黄巖縣志一名鯪鯉似鯉而四足能陸能¶
　　水¶
　蜂　赤城志州有蜜巖多蜂(名醫别録石蜜即崖蜜/也在高山巖石間作之)¶
　　(其蜂黒色似䖟其木蜜懸樹枝作之色青白在人/家及樹空作者亦白而濃厚味美今出東陽臨海)¶
　　(諸處者多木蜜出於潛懐安諸縣者多崖蜜亦有/樹木及人家養者諸蜜例多添雜及煎煮不可入)¶
　　(藥必須親自看取方無雜耳凡蜂作蜜皆須人/小便以釀諸花乃得和熟狀似作飴須蘗也)¶
　絹　赤城志出仙居黄巖者佳¶
<pb:KR2k0044_WYG_105-27a>¶
　葛　嘉靖浙江通志台州兼絲葛以葛雜絲而織之¶
　　有黄白二色¶
　玉版紙　赤城志蘇文忠雜志云吕獻可遺余天台¶
　　玉版過於澄心堂又米元章用黄巖藤紙硾熟揭¶
　　其半用之有滑淨軟熟之稱今出臨海者曰黄檀¶
　　曰東陳出天台者曰大淡出寧海者曰黄公而出¶
　　黄巖者以竹穰為之即所謂玉版也¶
　呈文紙　萬厯仙居縣志出朱溪¶
<pb:KR2k0044_WYG_105-27b>¶
　甲香　太平寰宇記台州産¶
　楓脂　赤城志可為香名山記云天姥山有長楓十¶
　　餘丈今無之¶
　草席　太平縣志出渭川莞田¶
　鐵廂席　萬厯仙居縣志仙居之貨有鐵箱席¶
　朱砂　台州府志樓旗山惠衆寺西砂狀如鐵研之¶
　　可為砂¶
　柘絲　太平縣志山産柘取其絲作琴絃清亮勝桑¶
<pb:KR2k0044_WYG_105-28a>¶
　　蠶¶
　棉花　太平縣志山田多産色白者上淡黄者下¶
　鴉椀　黄巖縣志以螺殻為酒盞俗呼鴉椀¶
　金漆　臨海記東鎮山有金漆木用塗器物與黄金¶
　　不殊(赤城志其木似樗成林收漆時截竹/管鋭其首以刀砍木寸餘入管取之)¶
　藤杖　避暑録話晁任道自天台來以石橋藤杖為¶
　　贈自言親取於懸崖間柔韌而輕堅如束筋余自¶
　　許昌歸得大壇藤杖外圓與此不𩔖而中相若(李/汶)¶
<pb:KR2k0044_WYG_105-28b>¶
　　(游天台紀畧萬年藤為杖蒼黝糾結不知經幾風/霜當是瓌奇物朱彞尊萬年藤杖歌我有天台萬)¶
　　(年藤持贈吳下遂初翁想當李明柏碩迹未到此/藤久已生山中偶然拾自金庭宫攜歸曉夜但拂)¶
　　(拭重之不異長生桐翁昔史館文最雄南狐東馬/卓有前賢風即如詩篇也壓蕭范陸長城笑把偏)¶
　　(師攻歐陽黄九栁秦七新詞往往傳歌童翁今歸/來雙耳聰厯頭六十更二十顔貌却如四十同況)¶
　　(有才子籍早通兼珍之膳潔且豐人生快意亦已/足豈必入海求方蓬西堂日煖花滿櫳楊梅漸紫)¶
　　(櫻桃紅翁來期我花下酌清晨扶杖葑門東繭紙/戢戢抽詩筒看翁游覽興未窮水循練瀆山穹窿)¶
　　(長松樹底芝草叢四方上下/與翁逐杖兮杖兮藉汝功)¶
　華頂杖　天台紀勝天台山出仙樹杖(皮日休華頂/杖詩金陵仙)¶
<pb:KR2k0044_WYG_105-29a>¶
　　(樹杖過客自攜持探洞求丹粟挑雲覔白芝量泉/將濯足闌鶴把支頤以此將為贈唯君盡得知陸)¶
　　(龜蒙和襲美華頂杖詩萬古隂崖雪靈根不為枯/痩于霜鶴脛奇是墨龍鬚拄訪元談客持看潑畫)¶
　　(圖披雲如有路/兼可到仙都)¶
　銀　赤城志出天台赤巖¶
　鉛　赤城志出天台赤巖郭婆坑等處¶
　銅鐵　赤城志寧海縣龍鬚山産¶
　鐵砂　崇禎寧海縣志東溪出冶者陶鍊成之¶
　方石　輟耕録委羽山中藏洞穴其側産方石周正¶
<pb:KR2k0044_WYG_105-29b>¶
　　光澤五色錯雜雖加琢磨殆不是過大者三四分¶
　　小者比米粒碎之亦無不端方¶
　印石　天台山方外志石之丹者如霞青者如黛然¶
　　求其美者不可得惟寶花山所出者可為圖書潢¶
　　水山所出僅可為研¶
　碑石　台州府志太平縣石蒼山産石可為碑黄監¶
　　山石可為橋梁柱礎居民利之¶
　花乳石　天台山志寶華山産色如瑇瑁瑩潤堅潔¶
<pb:KR2k0044_WYG_105-30a>¶
　　可愛李徳裕謝寄石詩聞君採奇石剪㫁赤城霞¶
　　林逋謝天台僧寄石枕詩㫁石自何許枕之懐赤¶
　　城皆謂此也¶
　花藥石　萬厯仙居縣志出三十八都大洪地後為¶
　　里人焚碎不可用¶
　茘枝石　萬厯仙居縣志出四都又有羊肝石¶
　寶拳石　宣和石譜天台縣石多華出土中其質頗¶
　　與萊州石相𩔖扣有聲色微白紋理斑斕土人鐫¶
<pb:KR2k0044_WYG_105-30b>¶
　　礲作器皿或為鐺銚但經火不甚堅久¶
　¶
　¶
　¶
　¶
　¶
　¶
　浙江通志卷一百五¶
