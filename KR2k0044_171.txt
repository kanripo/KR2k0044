# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.334978
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十一
<pb:KR2k0044_WYG_173-1a>¶
欽定四庫全書¶
　浙江通志卷一百七十一¶
　人物(四/)¶
　　武功(一/)¶
　　易重丈人詩稱元老揆文奮武二者兼資兩浙雖¶
　　以文物稱而虎臣輩岀莫不謀勇並施奇正互用¶
　　其有保障一方効忠宣力者均為民社之賴邦家¶
　　之光¶
<pb:KR2k0044_WYG_173-1b>¶
皇朝聲靈赫濯將帥盡干城選凡折衝禦侮建樹勳庸¶
　　載在旂常用昭史册矣志武功¶
　　杭州府¶
　漢¶
　轅終古(史記東越列傳東海王餘善聞漢兵臨境發/兵距漢道天子遣樓船將軍楊僕出武林元)¶
　　(封元年入東越東越使徇北將軍守武林敗樓船/軍數校尉殺長吏樓船將軍率錢唐轅終古斬徇)¶
　　(北將軍為禦兒侯注/正義曰轅姓終古名)¶
　孫堅(三國呉志本傳字文臺富春人年十七與父共/載船至錢唐會海賊胡玉等掠取賈人財物於)¶
<pb:KR2k0044_WYG_173-2a>¶
　　(岸上分之堅謂父曰此賊可擊操刀上岸以手東/西指麾賊望見以為官兵捕之即委財物散走堅)¶
　　(追斬得一級以還由是顯聞府召署假尉會稽妖/賊許昌起句章堅以郡司馬募召精勇得千餘人)¶
　　(與州郡合討破之除鹽瀆丞徙盱眙下邳丞中平/元年黄巾賊張角起中郎將朱儁表堅為左軍司)¶
　　(馬與儁并力奮擊所向無前汝潁賊走保宛城堅/身當一面登城先入衆乃蟻附遂大破之拜堅别)¶
　　(部司馬邊章韓遂作亂涼州中郎將董卓拒討無/功司空張温行車騎將軍西討表請堅與叅軍事)¶
　　(屯長安章遂聞大軍至皆乞降軍還拜議郎時長/沙賊區星攻圍城邑以堅為長沙太守到郡親率)¶
　　(將士施設方畧旬月之間克破星等周朝郭石亦/帥徒衆起零桂與星相應遂越境尋討三郡肅然)¶
　　(錄前後功封堅烏程侯董卓擅朝政横恣諸州郡/竝興義兵討卓堅亦舉兵前到魯陽與袁術相見)¶
<pb:KR2k0044_WYG_173-2b>¶
　　(術袁堅領豫州刺史卓尋徙都西入闗堅乃至雒/修諸陵引軍還術使堅擊劉表表遣黄祖逆於樊)¶
　　(鄧之間堅擊破之追渡漢水遂圍襄陽單馬行峴/山為祖軍士所射殺堅子權稱尊號諡曰武烈皇)¶
　　(帝/)¶
　孫策(三國呉志本傳堅子字伯符堅初興義兵策居/舒與周瑜相友收合士大夫江淮間人咸向之)¶
　　(堅薨渡江居江都呉景時為丹陽太守策就景因/緣召募得數百人興平元年從袁術術甚竒之以)¶
　　(堅部曲還策術常歎曰使術有子如孫郎死復何/恨遣策攻廬江太守陸康拔之策説術平定江東)¶
　　(術表策為折衝校尉行殄寇將軍兵纔千餘騎數/十匹賓客願從者數百人比至歴陽衆五六千策)¶
　　(渡江轉鬭所向皆破莫敢當其鋒呉人嚴白虎等/衆各萬餘人處處屯聚策曰虎等羣盜非有大志)¶
<pb:KR2k0044_WYG_173-3a>¶
　　(此成禽耳遂引兵渡浙江據會稽屠東冶乃攻破/虎等盡更置長吏策自領會稽太守時袁術僭號)¶
　　(策以書責而絶之曹公表策為討逆將軍封呉侯/建安五年曹公與袁紹相拒於官渡策陰欲襲許)¶
　　(迎漢帝密治兵部署諸將未發為故呉郡太守許/貢客所殺策創甚呼權佩以印綬謂曰舉江東之)¶
　　(衆決幾於兩陳之間與天下争衡卿不如我舉賢/任能各盡其心以保江東我不如卿卒年二十六)¶
　　(權追諡曰/長沙桓王)¶
　三國呉¶
　孫静(通志宗室傳字幼臺堅季弟也堅始舉事静糾/合鄉曲宗族以為保障策破劉繇進攻會稽静)¶
　　(與策會於錢唐時太守王朗拒策於固陵策不能/克静説策曰朗負阻城守難可卒拔查瀆南去此)¶
<pb:KR2k0044_WYG_173-3b>¶
　　(數十里道之要徑宜從彼據其内所謂攻其無備/出其不意者也策曰善至昏暮四維然火誑朗便)¶
　　(分軍夜投查瀆道襲髙遷屯朗大驚帥兵前戰策/破之遂定會稽表拜静為奮武校尉權統事遷昭)¶
　　(義中郎將終於家子瑜字仲異建安九年領丹陽/太守十一年與周瑜兵討麻保二屯破之後從權)¶
　　(拒曹公於濡須遷奮威將軍建安二十年卒瑜弟/皎字叔朗拜䕶軍校尉時曹公數出濡須皎每赴)¶
　　(拒號為精鋭遷都䕶督夏口輕財能施善於交結/常下令曰今所誅者曹氏其百姓何罪自今以往)¶
　　(不得擊其老弱由是江淮間多歸附者後吕䝉襲/南郡命皎為後繼定荆州建安二十四年卒皎弟)¶
　　(奐字季明皎卒代統其衆以揚武中郎將領江夏/太守黄武五年權攻石陽奐使所部將軍鮮于丹)¶
　　(帥五千人先斷淮道自帥五千人為軍前鋒降髙/城得三將大軍引還權過其軍見軍陣整齊歎曰)¶
<pb:KR2k0044_WYG_173-4a>¶
　　(初吾憂其遲鈍今治軍諸將少能及/者吾無憂矣拜揚威將軍封沙羨侯)¶
　孫賁(通志宗室傳字伯陽父羌堅同産兄也堅於長/沙起義兵賁從征伐堅薨依袁術術表賁領豫)¶
　　(州刺史轉丹陽都尉討平山越時策已平呉會二/郡賁與策征廬江太守劉勳江夏太守黄祖軍旋)¶
　　(定豫章賁領太守後封都亭侯卒子隣嗣隣年九/嵗代領豫章討平叛賊政績修理召還武昌為繞)¶
　　(帳督遷夏口沔中督威遠將軍所居任職赤烏十/二年卒賁弟輔字國儀以揚武校尉佐策平二郡)¶
　　(策討丹陽七縣使輔西屯歴陽以拒袁術又從策/討陵陽生得祖郎等策西襲廬江太守劉勲輔隨)¶
　　(從身先士卒有功策上輔廬江/太守遷平南將軍領交州刺史)¶
　呉景(三國呉志呉夫人傳夫人弟景呉人徙錢唐常/隨堅征伐有功拜騎都尉袁術上景領丹陽太)¶
<pb:KR2k0044_WYG_173-4b>¶
　　(守孫策與孫河吕範依景合衆共討涇縣山賊祖/郎郎敗走會景為劉繇所迫復北依術術以為督)¶
　　(軍中郎將與孫賁共討樊能于麋於横江又擊笮/融薛禮於秣陵時策被創牛渚降賊復反景攻討)¶
　　(盡禽之從討劉繇繇奔豫章策以景為丹陽太守/漢遣議郎王誧銜命南行表景為揚武將軍領郡)¶
　　(如/故)¶
　徐琨(三國呉志徐夫人傳夫人父琨富春人隨堅征/伐有功拜偏將軍隨策討樊能于麋等於横江)¶
　　(擊張英於當利口而船少欲駐軍更求琨母時在/軍中謂琨曰恐州家多發水軍來逆人則不利矣)¶
　　(如何可駐耶宜伐蘆葦以為泭佐船渡軍琨具啓/策策即行之衆悉俱濟遂破英擊走笮融劉繇策)¶
　　(表琨領丹陽太守會呉景復為丹陽守琨以督軍/中郎將領兵從破廬江太守李術封廣德侯後從)¶
<pb:KR2k0044_WYG_173-5a>¶
　　(討黄祖中流矢卒子矯嗣侯討平山越拜偏將/軍矯弟祚亦以戰功至於蕪湖督平魏將軍)¶
　凌統(三國呉志本傳字公績餘杭人父操輕俠有膽/氣孫策初興每從征伐常冠軍履鋒遷破賊校)¶
　　(尉及權統軍從討江夏入夏口先登破其前鋒輕/舟獨進中流矢死統年十五權以操死國事拜統)¶
　　(别部司馬使攝父兵從擊山賊統率厲士卒身當/矢石所攻一面應時披壊遂大破之權復征江夏)¶
　　(統為前鋒行入右江斬黄祖將張碩時吕䝉敗其/水軍而統先摶其城於是大獲權以統為承烈都)¶
　　(尉與周瑜拒破曹公於烏林遂破曹仁遷為校尉/又從破皖拜盪寇中郎將從往合肥為右都督時)¶
　　(權徹軍前部己發魏將張遼奄至津北前兵已遠/勢不相及統率親近三百人陷圍扶扞權出敵已)¶
　　(毁橋橋之屬者兩版權策馬驅馳統復還戰左右/盡死身亦被創度權已免乃還橋敗路絶統被甲)¶
<pb:KR2k0044_WYG_173-5b>¶
　　(潛行權既御船見之驚喜拜偏將軍權勅屬城凡/統所求皆先給統素愛士士亦慕焉得精兵萬餘)¶
　　(人會病卒權聞之減膳流涕二子烈/封内養於宫追錄統功封烈亭侯)¶
　全琮(三國呉志本傳字子璜錢唐人父柔會稽東部/都尉孫策到呉柔舉兵先附策表柔為丹陽都)¶
　　(尉琮顯名遠近權以為奮威校尉授兵數千人使/討山越因開募召得精兵萬餘人出屯牛渚稍遣)¶
　　(偏將軍建安二十四年封陽華亭侯黄武元年魏/以舟軍大出洞口權使吕範督諸將拒之軍營相)¶
　　(望敵數以輕船鈔擊琮常帶甲仗兵伺敵數千人/出江中擊破之梟其將軍尹盧進封錢唐侯四年)¶
　　(假節領九江太守七年權到皖使琮與陸遜擊曹/休破之於石亭是時丹陽呉會山民復為寇賊攻)¶
　　(没屬縣權分三郡險地為東安郡琮領太守明賞/罰招誘降附數年中得萬餘人權召琮還牛渚罷)¶
<pb:KR2k0044_WYG_173-6a>¶
　　(東安郡嘉禾二年督步騎五萬征六安六安民皆/散走諸將欲分兵捕之琮曰夫乘危徼倖舉不百)¶
　　(全者非國家大體也今分兵捕民得失相半縱有/所獲猶不足以弱敵而副國望如或邂逅虧損非)¶
　　(小與其獲罪寧以身受之不敢徼功以負國/也赤烏九年遷右大司馬左軍師十二年卒)¶
　全緒(三國志注琮長子緒幼知名奉朝請出授兵稍/遷揚武將軍牛渚督孫亮即位遷鎮北將軍東)¶
　　(闗之役緒與丁奉建議引兵/先出以破魏軍封一子亭侯)¶
　南北朝¶
　呉喜(宋書本傳臨安人渉獵史漢頗見古今為主圖/令史沈慶之征蠻請喜自隨建義事平以喜為)¶
　　(主書擢河東太守大明中黟歙二縣有亡命數千/人攻破縣邑世祖遣喜將數十人至二縣誘説羣)¶
<pb:KR2k0044_WYG_173-6b>¶
　　(賊賊即日歸降太宗即位東兵急喜請得精兵三/百致死於東上大悦即假建武將軍簡羽林勇士)¶
　　(配之議者以喜刀筆主者不嘗為將不可遣巢尚/之曰喜昔隨沈慶之屢經軍旅性既勇決又習戰)¶
　　(陣若能任之必有成績喜乃東討百姓聞呉河東/來便望風解散故喜所至克捷封竟陵縣侯東土)¶
　　(平定又率所領南討遷輔國將軍尋陽太守南賊/退走喜追討平定荆州泰始四年改封東興縣侯)¶
　　(除淮陵太守五年魏寇豫州喜統諸軍出討大破/魏於荆亭六年又率軍向豫州拒魏加假節督豫)¶
　　(州諸軍事明年還/京死子徽民襲爵)¶
　杜稜(南史本傳字雄盛錢唐人少落泊游嶺南事梁/廣州刺史蕭映映卒從陳武帝平蔡路養李遷)¶
　　(仕皆有功梁元帝承制授石州刺史上陌縣侯侯/景平後武帝鎮朱方以稜監義興琅琊二郡武帝)¶
<pb:KR2k0044_WYG_173-7a>¶
　　(誅王僧辯召與同行東征杜龕留稜與安都居守/徐嗣徽任約引齊師濟江攻臺城安都與稜隨方)¶
　　(抗拒未嘗解帶以功除右衛將軍丹陽尹文帝即/位遷領軍將軍改封永城縣侯太建元年出為呉)¶
　　(興太守二年徴為侍中尋加特進䕶軍/將軍稜歴事三帝並見恩寵卒於家)¶
　駱牙(陳書本傳字旗門臨安人梁太清末世祖避地/臨安牙母陳覩世祖儀表知非常人賓待甚厚)¶
　　(及世祖為呉興太守引牙為將帥從平杜龕張彪/等每戰輒先鋒陷陣勇冠衆軍世祖即位封常安)¶
　　(縣侯遷越州刺史初牙母之卒也於時饑饉兵荒/至是始𦵏詔贈牙母常安國太夫人諡曰恭太建)¶
　　(八年遷散騎常侍入直殿省十/年授豐州刺史至德二年卒)¶
　隋¶
<pb:KR2k0044_WYG_173-7b>¶
　陸知命(隋書本傳字仲通富春人性好學通識大體/釋褐陳始興王行叅軍陳亡歸於家會髙智)¶
　　(慧等作亂於江左晉王廣鎮江都以其三呉之望/召令諷諭反者知命説下賊十七城得其渠帥陳)¶
　　(正緒蕭思行等三百餘人以功拜儀同三司知命/見天下太平勸髙祖都洛陽因上太平頌以諷焉)¶
　　(詣朝堂上表請使髙麗曰昔軒轅馭厯既緩夙沙/之誅虞舜握圖猶稽有苗之伐陛下當百代之末)¶
　　(膺千載之期四海廓清三邊底定惟髙麗小豎狼/顧燕垂王度舍𢎞每懐遵養者良由惡殺好生欲)¶
　　(諭之以德也臣請以一節宣示皇風使彼君臣面/縛闕下授普寧鎮將煬帝嗣位拜治書侍御史遼)¶
　　(東之役為東暆道/受降使者卒於師)¶
　唐¶
<pb:KR2k0044_WYG_173-8a>¶
　褚璆(唐書褚遂良傳璆字伯玉遂良曽孫擢進士第/累拜監察御史裏行先天中突厥圍北廷詔璆)¶
　　(持節監總督諸將破之遷/侍御史拜禮部員外郎)¶
　五代¶
　錢鏐(五代史呉越世家字具美臨安人里中有大木/鏐幼時與羣兒戲木上鏐坐大石指麾羣兒為)¶
　　(隊伍號令頗有法羣兒皆憚之壯善射與槊稍通/圖緯諸書唐乾符二年浙西裨將王郢作亂石鑑)¶
　　(鎮將董昌募鄉兵討賊表鏐偏將擊郢破之時黄/巢攻掠浙東至臨安鏐出竒兵邀之與勁卒二十)¶
　　(人伏山谷中巢先鋒度險皆單騎鏐伏弩射殺其/將巢兵亂鏐引勁卒蹂之斬首數百級乃引兵趨)¶
　　(八百里八百里地名也告道旁媪曰後有問者告/曰臨安兵屯八百里巢衆至聞媪語皆曰十餘卒)¶
<pb:KR2k0044_WYG_173-8b>¶
　　(不可敵况八百里乎急引兵過都統髙駢表昌為/杭州刺史昌以鏐為都指揮使中和二年越州觀)¶
　　(察使劉漢宏與昌有隙遣弟漢宥屯兵西陵鏐率/八都兵渡江竊取軍號斫其營營中驚擾因焚之)¶
　　(漢宥敗走漢宏復遣將黄珪何肅屯諸暨蕭山鏐/皆擊破之四年漢宏遣將朱褒施堅實等以舟兵)¶
　　(屯望海鏐出平水破褒等於曹娥埭進屯豐山堅/實降遂攻降越州漢宏走台州刺史執漢宏送鏐)¶
　　(斬於會稽鏐奏昌代漢宏而自居杭州光啓三年/拜鏐左衛大將軍杭州刺史是嵗潤州帥周寶奔)¶
　　(常州鏐遣將成及杜稜等攻常州取寶以歸昭宗/拜鏐杭州防禦使是時楊行密據淮南鏐取蘇常)¶
　　(唐升越州威勝軍以昌為節度使杭州武陵軍拜/鏐都團練使景福二年拜鎮海軍節度使乾寧二)¶
　　(年董昌反鏐以狀聞昭宗下詔封鏐彭城郡王浙/江東道招討使昌遣將崔温等屯香巖石侯鏐遣)¶
<pb:KR2k0044_WYG_173-9a>¶
　　(顧全武攻昌斬温昌兵敗全武執昌歸杭州行至/西小江昌投水死拜鏐鎮海鎮東軍節度使加檢)¶
　　(校太尉中書令賜鐵劵鏐如越州受命還治錢塘/號越州為東府光化元年移鎮海軍於杭州加鏐)¶
　　(檢校太師改鏐鄉里曰廣義鄉勳貴里鏐素所居/營曰衣錦營婺州刺史王壇叛楊行密遣將康儒)¶
　　(應壇鏐敗儒於軒渚壇奔宣州詔鏐圖形凌烟閣/升衣錦營為衣錦城石鑑山曰衣錦山大官山曰)¶
　　(功臣山天復二年封越王天祐元年封呉王鏐建/功臣堂立碑紀功四年升衣錦城為衣錦軍梁太)¶
　　(祖即位封呉越王開平二年加鏐守中書令改臨/安縣為安國縣廣義鄉為衣錦鄉四年楊渥將周)¶
　　(本陳章圍蘓州鏐遣弟鋸鏢救之大敗本等乾化/元年加鏐守尚書令兼淮南宣潤等道四面行營)¶
　　(都統制貞明三年加鏐天下兵馬都元帥開府置/官屬唐莊宗入洛賜鏐玉册金印鏐以鎮海等軍)¶
<pb:KR2k0044_WYG_173-9b>¶
　　(節度授其子元瓘自稱呉越國王/長興三年卒年八十一諡曰武肅)¶
　錢元瓘(五代史呉越世家原名傳瓘字明寶少為質/於田頵頵叛於呉楊行密會越兵攻之頵戰)¶
　　(死元瓘得歸鏐臥病諸將皆曰元瓘從王征伐最/有功請立之鏐召元瓘曰諸將許爾矣襲封呉越)¶
　　(國王天福六年卒諡文穆十國春秋處州刺史盧/約弟佶寇永嘉傅瓘承王命伐永嘉佶列巨舟四)¶
　　(十艘於清澳海門以邀我師傅瓘謂諸將曰賊鋭/卒盡在此矣姑弗與戰當由他道竟襲賊壘出其)¶
　　(不意必成擒也於是自安固江登陸而襲之遂斬/佶資治通鑑呉行營招討使李濤帥衆二萬出千)¶
　　(秋嶺攻呉越衣錦軍鏐以傅瓘為北面應援都指/揮使救之千秋嶺險狹傳瓘使人伐木以斷呉軍)¶
　　(之後而擊之呉軍大敗擒濤以歸呉遣宣州副指/揮使花䖍將兵會廣德鎮使渦信屯廣德將復寇)¶
<pb:KR2k0044_WYG_173-10a>¶
　　(衣錦軍傅瓘就攻之拔廣德獲䖍信以歸文獻通/考錢鏐大舉伐呉以傳瓘為諸軍都指揮使帥戰)¶
　　(艦五百艘自東洲以進呉遣將拒之傅瓘命每船/皆載灰豆及沙戰於浪山江呉船乗風而進傅瓘)¶
　　(引舟避之既過自後隨之呉回船與戰傅瓘使順/風揚灰呉人不能開目及船舷相接傅瓘使散沙)¶
　　(於己船而散豆於呉船豆為戰血所漬呉人/踐之皆僵仆傳瓘因縱火焚呉船呉兵大敗)¶
　錢𢎞佐(十國春秋字元祐文穆王第六子天福六年/即王位開運三年南唐李景攻閩閩李𢎞達)¶
　　(更名達遣將徐仁宴等奉表稱臣乞師王召諸將/計事諸將皆不欲行惟内牙都監使水邱昭劵以)¶
　　(為當救王曰吾為天下元帥曽不能恤鄰難將安/用之命昭劵專掌用兵内都監使程昭悦掌應援)¶
　　(餽運而以軍謀委丞相元德昭遣統軍使張筠趙/承泰將兵二萬水陸救福州十一月兵至福州自)¶
<pb:KR2k0044_WYG_173-10b>¶
　　(罾浦南潛入州城唐兵進據東武門禦之不利十/二年三月王遣將余安自海道救福州兵至白蝦)¶
　　(浦海岸泥淖方布竹簀以行唐軍聚射之簀不得/施縱兵登岸大呼奮擊大破唐兵獲其將楊匡業)¶
　　(蔡遇等器械數十萬遂引兵入福州李達舉所部/歸附五月凱旋王饗將帥於光册堂賞賚有差六)¶
　　(月王薨/諡忠獻)¶
　錢俶(東都事畧字文德呉越王佐卒弟倧繼倧廢俶/時鎮浙東遂渡江襲位漢授以東南面兵馬都)¶
　　(元帥仍領鎮海鎮東節度使至周以天下兵馬都/元帥處之宋興改大元帥開寶六年俶幕吏入貢)¶
　　(太祖謂之曰汝歸語元帥常訓甲練兵江南倔彊/不朝我將討之元帥當助我無惑人言云皮之不)¶
　　(存毛將安附命有司造禮賢宅以待兩浙江南之/先來朝者王師討江南以俶為昇州東面招討制)¶
<pb:KR2k0044_WYG_173-11a>¶
　　(置使李煜貽書於俶曰今日無我明日豈有君一/旦易地酬勳王亦大梁一布衣耳俶以其書來上)¶
　　(加守太師又遣大將沈承禮率兵隨王師平潤州/詔俶歸國江南平俶來朝太祖待俶甚厚自晉王)¶
　　(宰相及中外臣僚上章請留俶太祖曰俶委質來/朝若利其土宇而留之何以示信於天下及俶歸)¶
　　(國太祖以黄絹封文字一複付俶曰侯到國即開/之俶至國啓封皆留俶章也俶上表謝太平興國)¶
　　(三年復來朝遂以國歸有司太宗改封俶淮海國/王以禮賢宅賜之俶以天下既平求去元帥之稱)¶
　　(從之改漢南國王雍熙四年出為武勝軍節度使/徙國南陽既又辭國號改封許王端拱元年薨謚)¶
　　(曰忠/懿)¶
　成及(呉越備史字𢎞濟錢塘人咸通中捍山賊逐齊/寇隸八都以富春鎮為静江都將屬劉漢宏作)¶
<pb:KR2k0044_WYG_173-11b>¶
　　(亂與武肅王同事攻討漢宏鎮將孟安謀亂即席/奮劍直犯王及舉胡牀制之因執孟安就戮復為)¶
　　(静江鎮將光啓中命征潤州薛朗常州刺史丁從/實具牛酒犒師遺美女於諸將及取而斬之餘悉)¶
　　(不納因克之尋平潤州授充常州防禦使尋為蘇/州刺史乾寧時淮人圍姑蘇常熟鎮將陸郢巡檢)¶
　　(郭用與其黨趙邯以城應城陷及至淮南楊行密/辟為行軍司馬及曰以百口托於錢塘不幸城陷)¶
　　(至此豈宜復以本道符竹援富貴於隣境乃引佩/刀自刺行密遽止之厚禮而歸焉署鎮海軍節度)¶
　　(副使天復中王巡衣錦軍命武勇都將士治溝洫/軍中作亂及䕶王駕迴至北郭王㣲服將入城及)¶
　　(乃代乗王車行與賊鬭王遂得/入累授保大彰義等軍節度使)¶
　杜稜(十國春秋字騰雲新城人唐乾符廣明間盜賊/寇掠兩浙杭州練諸縣鄉兵討之稜為東安都)¶
<pb:KR2k0044_WYG_173-12a>¶
　　(將更號武安營八都董昌為長武肅王副之僖宗/拜王為杭州刺史稜傾心事之潤州牙將劉浩逐)¶
　　(其帥周寶奔常州浩推薛朗為帥王命稜與成及/阮結討之敗其將丁重德趙君度取常州奉寶歸)¶
　　(杭除常州制置使大順二年王以淮南數侵邊境/令稜築東安城自固稜相險易度資用因山為城)¶
　　(環城以池越十月而訖事王領鎮海節度使稜充/副使王討董昌昌乞師淮南淮南將田頵安仁義)¶
　　(率衆攻東安稜憑城自守會乏水穿井百尺不得/泉稜黙禱於神泉即湧地出頵仁義號勇將樓櫓)¶
　　(翔空矢石交迸稜隨機應敵斃淮南兵於城/外者無算唐進稜行軍司馬累官潤州刺史)¶
　阮結(十國春秋字韜文錢塘人唐末杭州建八都結/亦與為副焉結出入武肅王左右號親校中和)¶
　　(二年以征劉漢宏功奏授散騎常侍光啓三/年征常州又平潤州四年充潤州制置使卒)¶
<pb:KR2k0044_WYG_173-12b>¶
　呉公約(十國春秋字處仁餘杭人黄巢之亂杭州八/都既建已而析號十三都公約其一也初負)¶
　　(膽畧為縣豪會朱直起兵應募西討以功置西桂/鎮遏使未幾從董昌禦黄巢於西鄙加御史中丞)¶
　　(奏置都額改峽石為訓兵之所摧鋒破鋭日有聲/稱武肅王破越州公約驍果先登兵罷拜千牛衛)¶
　　(將軍劉浩平錄功擢散騎常侍徐約陷蘇州王委/公約專征授北面諸軍行營招討使克蘇州授義)¶
　　(和鎮遏使兼本軍水陸都遊奕使淮人侵擾公約/扞禦疆域屢挫敵鋒遷工部尚書俄改刑户二部)¶
　　(乾寧四/年卒)¶
　馬綽(呉越備史餘杭人初與錢鏐俱事董昌昌使鏐/閲部伍亡其名籍鏐因歴唱之存亡健悴皆無)¶
　　(遺失綽密謂鏐曰老子忌猜駭公强記當必相圖/乃以白紙數番授鏐若代軍籍者鏐深德之因以)¶
<pb:KR2k0044_WYG_173-13a>¶
　　(其妹歸綽綽隨昌於越州尋棄家犇鏐授諸城都/指揮使徐綰之亂綽有發懸門功鏐命子元瓘納)¶
　　(綽女綽累職鎮東軍節度副使兩浙行/軍司馬睦州刺史雄武軍節度使卒)¶
　曹圭　曹師魯(嘉靖仁和縣志圭少有膽氣唐末仕/呉越為嘉興都將淮人圍嘉禾圭與)¶
　　(其族人師魯守之淮人望氣者曰此雖孤城中有/貴人不可圖也嘉禾平以功授蘇州刺史開平中)¶
　　(淮人復圍姑蘇屬正月望夜師魯第盛陳燒燈之/宴賊俘執者咸縱觀之圭以浙西營田副使終於)¶
　　(蘇州師魯形短小而多智鏐嘗稱/曰今之晏嬰人因號為曹晏嬰)¶
　呉敬忠(十國春秋於潛人從武肅王以八都兵討劉/漢宏有功及王出師討田頵敬忠先登陷陣)¶
　　(奏捷而歸王封呉越兩國敬忠授浙西營田副使/兄順以功擢鎮海軍保城都指揮使弟訢子八人)¶
<pb:KR2k0044_WYG_173-13b>¶
　　(仕本國/皆貴顯)¶
　錢元璙(呉越備史字德輝武肅王第四子起家授沂/王府諮議參軍累遷散騎常侍馬軍㕔事指)¶
　　(揮使天復二年徐綰叛顧全武請奉王子之䢴溝/武肅以淮帥常請結姻好乃遣元璙㣲服為全武)¶
　　(僕而去比及望亭有逆旅媪輒識之至潤州安仁/義亦知其非常將以其下十人易之全武懼因賂)¶
　　(閽中宵而去及抵䢴溝指陳逆順之理淮帥為之/動容即日遣使命田頵還軍廣陵尋逆婦而歸後)¶
　　(累征縉雲新定皆有功授邵州刺史尋征呉興髙/澧及攻東洲復授睦州刺史遷蘓州累授中呉建)¶
　　(武等軍節度使太傅同中書門下平章事侍中中/書令文穆王即位以王兄尤加禮遇封廣陵郡王)¶
　　(卒諡/宣義)¶
<pb:KR2k0044_WYG_173-14a>¶
　杜建徽(呉越備史稜子少强勇嘗於山莊構小茆齋/私署軍州押衙紀於棟稜加督責對曰大丈)¶
　　(夫何止一軍事押衙即稜歸武肅王建徽以父命/盡心於王稜在常州為淮南所逼建徽馳赴父難)¶
　　(未及境而城己拔乃率部還新登及稜自淮南歸/軍中嚴整無改稜稱之累從征伐皆單衣入陣賊)¶
　　(衆無不披靡軍中謂之虎子徐綰之叛馳入援賊/將聚木焚北門建徽持火鈎取其木先焚之賊計)¶
　　(遂罷睦州陳詢叛王以建徽為詢姻婭使馬綽伺/其意建徽曰陳氏負恩背義徽既姻婭義當見疑)¶
　　(然累書敦諭皇天后土茍或鑒照則拔城獲書方/明徽心耳俄有睦州㕔吏來降持建徽所遺書至)¶
　　(王嘉歎久之每朝會王必指之曰此杜丞相今日/忝有一方多其力也忠獻王時建徽春秋髙尚能)¶
　　(騎射嘗從擊毬於廣場興酣有宿中箭鏃自臂中/飛出人皆壯之歴官自武安都將至涇源昭化等)¶
<pb:KR2k0044_WYG_173-14b>¶
　　(軍節度使呉越國丞相/封鄖國公年八十八卒)¶
　曹仲達(呉越備史圭子少時圭嘗節其衣食雖嚴冬/尚未挾纊品膳悉與僕隸等又日令運甓武)¶
　　(肅王見而竒之以妹儷焉累授台處二州刺史文/穆即位命仲達權知政事國建拜丞相忠獻王即)¶
　　(位復攝政事時大賚中外軍中有言不均者輒舉/仗不受賜諸將不能制仲達諭之因皆釋仗而致)¶
　　(謝卒諡/安成)¶
　水丘昭劵(傳詳/忠臣)¶
　宋¶
　錢惟濬(宋史新編字禹川俶子裁數嵗俶表授節度/副使檢校太保宋初領建武軍節度加至太)¶
<pb:KR2k0044_WYG_173-15a>¶
　　(尉後授鎮東等軍節度大軍征金陵惟濬從俶下/毘陵以功加平章事太宗即位加兼侍中俶獻地)¶
　　(徙淮南節度加檢校太師從平太原征幽薊又從/幸大名雍熙中歴鎮安州端拱初封肅國公加兼)¶
　　(中書令淳化初卒/追封邠王諡安僖)¶
　錢惟治(宋史新編字和世琮子俶養為已子累遷檢/校太保台州團練使乾德中制授寧遠軍節)¶
　　(度檢校太傅與惟濬節旄同日而至國人榮之王/師討江南惟治從俶率兵下常州策勳改奉國軍)¶
　　(節度使太宗嗣位進檢校太尉俶既納土惟治歸/朝改領鎮國軍節度雍熙三年大出師征幽州命)¶
　　(惟治知鎮定軍府事兼兵馬都部署訓兵饗士勤/政務累上表請罷節鎮優詔不許景徳中轉右武)¶
　　(衛上將軍累加左騎衛上將/軍左神武統軍卒贈太師)¶
<pb:KR2k0044_WYG_173-15b>¶
　孫承祐(宋史吳越世家錢塘人俶納其姊為妃因擢/處要職累遷鎮海鎮東兩軍節度副使知静)¶
　　(海軍節度事開寶初隨俶子惟濬入貢詔授鎮東/鎮海等軍行營司馬王師渡江詔俶以所部會攻)¶
　　(常潤承祐從俶克毘陵功居多太平興國中俶獻/其地徙承祐泰寧軍節度使五年從幸大名留知)¶
　　(府事雍熙二年改知/滑州卒贈太子太師)¶
　崔仁冀(續資治通鑑長編字子遷錢塘人事呉越為/通儒院學士太祖召呉越進奏使任知果令)¶
　　(諭㫖於其王俶曰元帥克毘陵有大功俟平江南/可暫來與朕相見仁冀告俶曰主上英武所向無)¶
　　(敵今天下事勢已可知保族全民策之上也太平/興國三年俶入朝與仁冀決策表獻所管十三州)¶
　　(一軍以仁冀為/淮南節度使)¶
<pb:KR2k0044_WYG_173-16a>¶
　錢禹卿(晁補之錢禹卿墓誌字仲謨俶曾孫以父任/為太廟齋郎調雲安尉徙令繁昌改大理丞)¶
　　(擢通判霸州遷通直郎在霸州有告𣙜場火者衆/相傳遼兵至守陴警備禹卿曰何至是遣捕之果)¶
　　(小偷也在環州屬靈武用兵守辟禹卿提舉糧草/夏縱抄而禹卿崎嶇獨全霸環西北要害郡朝廷)¶
　　(方欲用之而禹卿/於元豐五年卒)¶
　沈晦(宋史新編字元用錢塘人遘之孫宣和進士除/校書郎遷著作佐郎金人攻汴京從肅王樞出)¶
　　(質斡喇布軍還為給事中髙宗即位除集賢殿修/撰歴知建康府紹興四年為廣西經畧兼知静江)¶
　　(府先是南州蠻酋莫公晟歸朝授本路鈐轄覊縻/之嵗久遁去旁結諸洞蠻為邊患晦招誘諸酋喻)¶
　　(以威信皆詣府請降晦犒遺之結誓而去自是公/晟孤立不復犯邊晦在郡嵗買馬三千匹進徽猷)¶
<pb:KR2k0044_WYG_173-16b>¶
　　(閣學士召赴行在除知/衢州改潭州奉祠卒)¶
　俞灝(咸淳臨安志字商卿世居杭登紹熙四年第仕/淮東宣撫佐畢再遇救山陽灝料金必窺采石)¶
　　(請囘軍石梁河以遏其鋒金𢷬虚不入而遁再遇/知揚州盪平湖海多灝計畫再遇欲誅脅從者灝)¶
　　(救活甚衆開禧議開邊灝言輕脱寡謀之人不可/信趙良嗣張覺往轍可鑒歴秉旄節皆有聲寶慶)¶
　　(二年/致仕)¶
　元¶
　許懋(嘉靖海寜縣志字國器元季值嵗饑發家儲振/貸復以萬户長督海運抵大都授杭州路治中)¶
　　(不就紅巾賊起懋倡/子弟義勇力戰却之)¶
<pb:KR2k0044_WYG_173-17a>¶
　明¶
　楊寧(獻徵錄字彦謐錢塘人宣徳進士拜刑部主事/正統己未隨征麓川師次境上賊遣人欵軍門)¶
　　(約降主將欲許之寜曰不可兵未加而敵降是誘/我也弗聽曰必欲許之請嚴兵以備不虞衆謂寧)¶
　　(迂檄令督運於金齒不旬月賊衆奄至士卒多陷/還京將兵者率被譴寧陞郎中辛酉大舉伐麓川)¶
　　(總督王驥仍以寧行寧督戰渡江攻上江賊砦賊/矢石如兩寧奮不顧身督戰益力士卒咸用命遂)¶
　　(克之又進攻杉木籠山賊栅險拒守寧曰賊狃於/前勝當多方以誤之使不暇併力乃可圖驥用其)¶
　　(言令諸將各視形便以進諸道俱奮連破七砦乗/勢𢷬賊巢圍之因乘風舉火烟焰漲天賊不知所)¶
　　(為死鋒鏑及堕崖溺水者不計其數師還陞刑部/右侍郎奉命參贊雲南軍務至則練兵伍督耕屯)¶
<pb:KR2k0044_WYG_173-17b>¶
　　(懐撫遠人民夷悦服時麓川賊首逸於緬寧簡鋭/師若將有所向者先遣使奉詞責緬緬人懼求出)¶
　　(賊自效卒誅大憝函其首以獻還朝未幾閩浙東/廣寇竊發江右密邇三境命寧巡撫寜至按視郡)¶
　　(縣當賊衝者增城垣立排栅以斷要路團集鄉兵/訓以武藝賊有侵軼者輒擊斬之以故賊聞風畏)¶
　　(避不敢犯景泰初還京拜禮部尚/書調南京刑部天順改元致仕)¶
　鄭顒(獻徵錄字士昂錢塘人宣德舉人授江西樂安/縣教諭邑無賴曾子良輩嘯聚大槃山顒率民)¶
　　(兵出戰賊潰邑頼以寧擢監察御史陞雲南按察/司副使時麓川思機發不靖靖遠伯王驥薦顒參)¶
　　(贊總兵征南將軍沐昂軍務苗賊攻圍貴州地方/告急顒曰唇亡則齒寒即與總兵調兵策應賊聞)¶
　　(之宵遁烏撒畢節赤水永寧站路營堡被賊燒燬/遣指揮使楊濬率軍整葺之騰衝與麓川接壤添)¶
<pb:KR2k0044_WYG_173-18a>¶
　　(設衛所顒區畫布置立營以居分田以耕立市井/有無相易保障益固陞大理寺少卿督運糧餉陞)¶
　　(右僉都御史參贊如舊思機發竄伏緬甸朝廷欲/發兵征捕顒奏遣都指揮等官往諭之緬甸即出)¶
　　(思機發之母子妻女械送京師陞/左僉都御史調福建按察司副使)¶
　沈慶(嘉靖餘杭縣志字仲會學博才贍尤精兵法宣/德舉人官翰林院五經博士大學士陳循薦宜)¶
　　(大用陞湖廣按察司僉事時靖州五開等處苗賊/生發把截道路慶相地設官鑿山濬河自偏道鎮)¶
　　(直抵黄平迂道千餘里據壕立兵以地利制賊賊/李珍䝉能大肆猖獗慶親率兵突陣殲厥渠魁擒)¶
　　(其黨二百餘人陞本司副使巡邊整飭兵備成化/初復領漢土官兵十萬餘衆進攻臘屋桃林武岡)¶
　　(南洞等處一鼓擒獲賊境悉/平進階亞中大夫請老歸)¶
<pb:KR2k0044_WYG_173-18b>¶
　鄭暹(天啟贛州府志錢塘人正統初由鄉舉任贛州/通判十三年閩廣盜起暹躬率丁壯萬餘人設)¶
　　(法防禦境賴保/全超陞知府)¶
　王業(兩浙名賢錄字時泰世襲仁和衛副千户祖父/世其職業年十六襲職京師適車駕北征例當)¶
　　(扈從業在軍中動循紀律而勇畧過人既凱還任/吉安專督屯事而一軍政務咸咨焉梅花峒寇作)¶
　　(業往平之永豐大盤山賊首曾子良聚衆刼殺郡/守陳本深謀於業業奮然曰兵固不敢擅調然民)¶
　　(患之急如此可坐視乎古有先發後閒者即日選/精兵二百餘人倍道以行或諷其急業曰彼賊烏)¶
　　(合之衆耳若少緩則有備猝至逼其營壘一鼓而/勝之捷聞陞本所正千户閩浙寇起遣大將寧陽)¶
　　(侯往討之吉安軍當調業統以往從都督劉某殺/丁公崔賊大軍潰而業軍獨全因歎曰吾不得用)¶
<pb:KR2k0044_WYG_173-19a>¶
　　(其智而徒制於人上不能為朝廷殺賊下不能為/生民除害何以為人臣遂以鬱憤卒業為人輕財)¶
　　(好義撫馭士卒嚴而有恩臨陣勇氣勃發目/光如電横戈而往前無堅敵有古名將風)¶
　蔣琳(成化杭州府志錢塘人驥子清强鷙鋭勇於立/功巡撫貴州提督總兵軍馬先是草塘寇叛官)¶
　　(軍屢挫琳至計須獮薙而總兵以下難之琳乃躬/為之奮率先以征一鼓直抵巢穴掃汛而還璽書)¶
　　(褒嘉有忠誠謀勇盡心為國之語/自是諸苗斂畏後坐于謙黨論死)¶
　崔端(兩浙名賢錄字惟正海寧衛指揮僉事偉軀幹/多膂力精騎射景泰間倭入貢還所過求索至)¶
　　(攘敚手刄人浙藩檄端防䕶端耀兵戢旅臨之以/威倭酋帖服無何處婺山民相扇弗靖都督徐恭)¶
　　(統兵剿之聞端才檄為前鋒端率勁兵𢷬其巢生/擒賊首陶得禮上功幕府進指揮同知備倭把總)¶
<pb:KR2k0044_WYG_173-19b>¶
　　(分守浙東端感激自奮水陸之行無一日休而勞/頓困憊疽發於背疾革大呼曰大丈夫不以馬革)¶
　　(裹屍竟死於牀第/間乎言畢而逝)¶
　彭信(杭州府志字中孚仁和人景泰進士巡按廣東/時嶺南未靖武將専征頗易信儒生及出師誓)¶
　　(衆為帥指陳方畧揆度事機切中肯綮卒之殄滅/狡寇兵無挫衂信功為多俘奏帥以所得賞讓信)¶
　　(信曰吾文士也吾身有階奚以武為人多其/不伐改按陜西成化初擢順天府丞卒於官)¶
　洪鐘(毛奇齡洪鐘傳字宣之錢塘人成化進士授刑/部主事江西福建賊新定鐘奉使安置歸言福)¶
　　(建武平上杭清流永定及江西安遠龍南與廣東/程鄉率流移混雜習鬭争以武力相尚故易亂宜)¶
　　(令有司立鄉社學銷兵器教之詩書禮讓以化其/姦慝時謂知本之言𢎞治中陞四川按察使時安)¶
<pb:KR2k0044_WYG_173-20a>¶
　　(氏世據馬湖恃力為一方患鐘設策去之而請吏/治其地歴陞右副都御史巡撫順天兼整飭薊州)¶
　　(諸邊備鐘增築邊牆自山海闗界嶺口西北至密/雲古北口黄花鎮直抵居庸延亘千餘里繕復城)¶
　　(堡二百七十且憑城沿邊諸縣使各有所守改雲/貴巡撫督理漕運正德中以左都太子少保出總)¶
　　(川陜湖北四省軍務時沔陽洞庭水寇邱仁楊清/攻掠城邑鐘調土漢官兵分道進𠞰敗賊於麻穰)¶
　　(灘賊平藍五鄢老人倡亂烏合十萬餘人鐘督兵/進𠞰賊敗求撫然意在緩師依山為營預邀裂營)¶
　　(山縣地且欲得旗牌官為質刦掠如故鐘佯許之/會藍五以所掠女為已女飾嫁永順土舍彭世麟)¶
　　(以結驩世麟白軍門受之鐘令藍五所親鮮于金/説五及老人帥賊衆王金珠等二十八人來會伏)¶
　　(發盡擒之衆聞變大潰鐘遣諸路兵分道追𠞰擒/斬七百餘人招降十餘萬露布以聞其後上官楊)¶
<pb:KR2k0044_WYG_173-20b>¶
　　(友楊愛相仇激為變流刦重慶保寧諸州縣鐘隨/調兵𠞰平之進太子少保未幾乞歸嘉靖改元遣)¶
　　(有司勞問/卒諡襄惠)¶
　邵梗(閩書字良用仁和人嘉靖進士任福建巡海道/駐漳州時海禁廢弛奸民闌出入賈禍召寇梗)¶
　　(下令曰凡奸民為賊間及違禁出物廉有狀者殺/無赦羅織相告者勿詰於是反側帖然益濬隍增)¶
　　(陴選卒厲兵徙四郊積蓄入城中使賊無所掠倭/寇合兵犯長泰選火藥手百人躡擊之賊宵遁又)¶
　　(遣舟師攻海寇於月港銅山清浦諸處凡七克捕/斬無算餘寇自月港掠舟入海將遁遣義士沈講)¶
　　(率所部兵與官兵犄角邀賊舟於東燈/以巨艦衝沈之擒斬二百餘寇盜悉平)¶
　陳洪濛(弇州史料字元卿臨安人嘉靖進士刑部主/事歴遷江西按察副使九江兵備除戎器蒐)¶
<pb:KR2k0044_WYG_173-21a>¶
　　(卒補艘完城堞盜起必窮其窟而洗之歴陞右副/都御史巡撫貴州兼督川東辰沅諸軍時施州蠻)¶
　　(黄中叛跳川東支羅牛欄坪囤剽掠旁郡邑詔洪/濛偕楚蜀二鎮合兵討之洪濛自川東率大軍入)¶
　　(深箐多張疑兵誘其毒矢石殆盡而間道募死士/繞出其後急擊大破殺擄千五百餘級焚洞砦百)¶
　　(餘蜀兵亦從西北躡之黄中迫挺身跳入楚叩軍/門請死當是時貴與蜀有戰功而楚坐得酋首蜀)¶
　　(與楚争功不能決洪濛第謂楚蜀勢異不有勦者/誰與撫地不有撫者誰與𠞰窟且皆天威也三省)¶
　　(安得徼之疏上大司馬推洪濛能讓而洪濛又與/都督石邦憲合策破叛酋楊珂之六洞十二寨悉)¶
　　(俘其父子兄弟餘黨歸農者以萬計屬疾疏請骸/骨許之當候代傳鎮逺卭水巴狠苗普面等叛輿)¶
　　(疾剗平御史上前後/功賜白金文綺加等)¶
<pb:KR2k0044_WYG_173-21b>¶
　馮覲(海寜縣志字晉叔嘉靖進士授職方郎庚戌之/事覲守西直門撫軍詰奸威令整肅轉武選歴)¶
　　(陞廣東左參政行部樂昌猝遇猺賊横掠從者皆/走覲獨衣冠端坐賊與之入巢求犒覲正色曰若)¶
　　(不知馮參政耶安得犒賊乃復輿覲出駐韶州覲/於入巢時已窺其要害尋集勁卒千人出不意間)¶
　　(道襲之遂獲巨魁俘其黨/百餘以出事聞擢按察使)¶
　呉玭(獻徵錄字汝瑩錢塘人嘉靖進士拜行人歴廣/東布政司參政蒐士卒立保伍明法令察盜出)¶
　　(没根苗而芟除之境以大寧連寇作督師征之殺/二千餘人降千餘人清遠峽險而多盜以卒六百)¶
　　(人鑿山三十里為梁二十有一舟用得挽以濟籍/民舟之賈於海者什伍為綱紀約寇至共擊之其)¶
　　(去為盜者衆發之不發與坐海寇頓輯玭固/知兵更習吏事會有事安南治益勤以羸卒)¶
<pb:KR2k0044_WYG_173-22a>¶
　顧言(杭州府志字子行仁和人嘉靖進士知惠州府/島寇交訌言知千户王招才勇授以方略擒殺)¶
　　(賊李烏蛇李文沖及其黨千餘人願為農者釋之/時又有花腰蜂等三千餘人流刦鄉鎮言圖畫進)¶
　　(軍機宜山川險隘為書曰惠陽圖説上之軍府請/調發時以潮寇為急兵力未能及惠言乃令辨士)¶
　　(入賊巢陳説利害賊感悔悉降歴遷雲南/按察使萬厯五年以貴州左布政致仕歸)¶
　宋應昌(獻徵錄號桐岡仁和人嘉靖進士知絳州歴/進副都御史巡撫山東首請加意防海復營)¶
　　(衛巡司諸舊制萬厯壬辰倭突入朝鮮國王李昖/走竄義州拜應昌兵部右侍郎經畧薊遼山東保)¶
　　(定等處防海禦倭軍務應昌出闗臘月與提督李/如松踏冰渡江正月兵薄平壤倭將平行長築飛)¶
　　(樓鑿墻穴守牡丹峯以相犄角應昌指授方畧圍/其三門外布鐵蒺藜數重火器齊發毒烟蔽空大)¶
<pb:KR2k0044_WYG_173-22b>¶
　　(軍含解藥仰面攀附而上諸門盡破斬首焚溺死/者無算行長捲營遁時聚倭三十餘萬當八道之)¶
　　(中去釜山千五百里倭不退朝鮮不可復應昌畫/依山俯攻之策夜令死士以明火箭射燒龍山倉)¶
　　(十三座糧盡倭棄去應昌又遣兵追擊至南原又/追及晉州斬級甚衆倭自此仍還釡山舊巢復遠)¶
　　(遁熊川西生浦是役也索回王子陪臣宫眷百餘/人斬倭首二千餘級克復平壤開城還故地二千)¶
　　(五百里甲午三月留/劉綎兵居守乞骸歸)¶
　郭孝(仁和縣志字可忠嘉靖進士任刑部主事歴湖/廣僉事備兵惠潮嶺表盜賊充斥巨寇曾一本)¶
　　(林道乾為之魁巨艦乘風出没波濤間孝至大修/戰具遣人諭以禍福道乾倒戈降而一本獨頑梗)¶
　　(不受撫因檄閩廣兵尅日大舉孝親執枹鼔立矢/石間士氣百倍遂大破之一本遁去調河南再遷)¶
<pb:KR2k0044_WYG_173-23a>¶
　　(江西副使分巡饒南饒襟帶長江洪濤千里盜賊/剽掠行旅苦之孝増置戰艦星布要津賊即受捕)¶
　　(江道遂清嘗獲礦盜數百人悉杖而遣之曰此貧/乏者求延旦夕耳不以功聞也尋轉福建左參政)¶
　　(過莆陽環視城形三面平曠東南外擁髙山城俯/接其下孝曰此窬竇也增闢城址圍其山於城中)¶
　　(陞貴州按察/使致仕歸)¶
　盛德(於潛縣志字大本以明經入太學授南城兵馬/司副遷鎮江府通判時海寇王艮勢猖獗臺司)¶
　　(命德領前隊往𠞰德鼓衆乘風夜抵賊舟艮驚以/為神赴水遁去衆亂遂殲之隨撫其降卒二人為)¶
　　(鄉導直搗其巢生擒艮以歸大帥湯震駐師四十/里外聞報揚帆遽至盡攘其功僅獲賞宴加級尋)¶
　　(以疾致/仕歸)¶
<pb:KR2k0044_WYG_173-23b>¶
　江鐸(獻徵錄字士振仁和人萬厯進士授刑部主事/出守福州歴陞山西參政晉按察使會播酋楊)¶
　　(應龍反於蜀朝議擢鐸僉都御史巡撫偏沅時總/督李化龍分八道進兵川師四路黔師三路鐸統)¶
　　(楚師次黄沙囤一路分兩翼由白泥由龍泉夾攻/板角闗破之再進破瑪瑙長坎保子等囤奪楛木)¶
　　(闗進屯青蛇囤遂入三渡闗乘勝直抵海龍囤海/龍於諸險中為最賊負嵎時暑雨甚藂箐中多重)¶
　　(嵐毒霧師深入而餉不繼鐸改長運為接運每三/十里設營置運卒數千前運未行後運已東載而)¶
　　(待士乃宿飽破土月二城應龍自縊論功廕一子/世錦衣指揮洞蠻皮林在湖貴交與九股苗相接)¶
　　(有呉國佐者洪州司特洞寨苗也桀黠無賴通漢/語畧知文義素往來諸苗洞習其酋酋咸推服之)¶
　　(遂反合其黨石纂太攻上黄堡敗參將黄沖霄縱/掠屯堡七十餘時方征播未暇討既平播鐸移駐)¶
<pb:KR2k0044_WYG_173-24a>¶
　　(靖州命總兵陳璘率副將李遇文等七道以進擒/苖酋銀貢等攻破特洞焚之國佐逃天浦追獲之)¶
　　(石纂太逃廣西上巖山指揮徐時達誘縳之賊黨/楊永禄率衆萬餘屯白沖遊擊沈𢎞猷等夾攻生)¶
　　(擒永祿諸苗悉平初鐸語諸將曰皮林外有衢内/有險諸苗營窟甚固非先以文告解散凶黨則渠)¶
　　(魁未可旦夕平也下令禁妄殺開招撫明賞格戒/騷擾逮進攻又嚴禁各軍之殺奪者以是諸苗歸)¶
　　(順易以成功旋以勞疾/歸卒贈兵部右侍郎)¶
　洪瞻祖(杭州府志字貽孫鐘曾孫也萬厯進士由庻/吉士為兵科給事中烏江當貴播之界南岸)¶
　　(則烏江闗循江而下北屬播南屬貴水西稍侵界/土總督王象乾責水西退出所侵地欲以為功瞻)¶
　　(祖謂安氏二百年來與流官無異其兵則勇冠諸/苗其人則戅而戀主其地則滇南門户督臣何故)¶
<pb:KR2k0044_WYG_173-24b>¶
　　(争之且沙溪撮土所争幾何全播之間得不償失/智者不為也神宗以兵科議是會延綏總兵麻承)¶
　　(恩陳璘納賂兵部尚書有所改授瞻祖疏劾本兵/通贓私汚廷議首輔沈一貫不能庇乃得罪去中)¶
　　(察典補嘉定丞擢南行人副歴陞右都御史巡撫/南贛時閩廣黠賊匿深箐中官軍多失利瞻祖檄)¶
　　(諸郡兵分路合𠞰身歴蠻瘴中越贛渡汀冒矢石/執桴鼓斬賊渠了婆等一千餘人燬員子山等三)¶
　　(十餘巢奪還男婦牛馬器械無算四省合奏/其功而瞻祖已乞骸歸家居四十餘年卒)¶
　陳九思(萬厯錢塘縣志本姓鐵始祖堅為元守和州/降明明太祖賜姓陳世襲杭州前衛百户九)¶
　　(思長身偉幹有氣槩萬厯十年襲職又以武科授/呉淞參將嘗操小舟出沒三江間大盜竄伏輒復)¶
　　(擒獲倭勢披猖沿海亡命相為窟穴一夕悉戮之/轅門與倭戰禦之海上叙功陞永平副總兵歴真)¶
<pb:KR2k0044_WYG_173-25a>¶
　　(保薊津等處總兵官所/至有竒績以病回籍卒)¶
　盛本一(於潛縣志字子元萬歴選貢授山東平度州/同知劇盜劉鳯鸞兄弟五人久為州患本一)¶
　　(聽其四掠故弗救密遣心腹投賊遂設伏要害獲/鳯鸞等餘衆悉就撫老稚羅拜曰十年之寇賴公)¶
　　(殲於一旦因/立石頌功)¶
　陳起龍(富陽縣志字雲從崇禎進士授建昌府推官/累擢福建布政司參政分守漳南時賊首江)¶
　　(世英等往來剽掠漳潮間起龍修理城具選練精/鋭全郡恃以無恐未幾雲霄撫寇告警起龍單車)¶
　　(赴之及至浦城賊已據盤陀嶺起龍曰險易未習/宿衛未周法當先守後戰乃分隊登陴四門懸燈)¶
　　(布列率先週巡三晝夜口不嘗飱目不交睫賊勢/不支其首徐連等鳩黨數百乞撫起龍度此屬忽)¶
<pb:KR2k0044_WYG_173-25b>¶
　　(撫忽叛法在不赦審其桀/驁者盡斬之諸寇悉平)¶
　許當俊(餘杭縣志崇禎間由吏員任廣東曲江主簿/值流寇圍城據帽頂山俯瞰城中當俊夜簡)¶
　　(壯士斫其營一鼔奪之賊善妖術城門忽自開當/俊急撤屋材沿城樹栅賊不得入又詗知賊間在)¶
　　(城中者啖以重利使反為我用誘妖首近城取賞/伏壯士出不意擒之賊計阻解圍去城賴以全巡)¶
　　(撫張鍾心上其功/陞本省惠州經歴)¶
國朝¶
　呉六竒(廣東通志號葛如少落拓不事家人産明季/從戎委守豐順殱山寇)¶
(王師定粤六竒中路迎謁率衆景附授總兵官開閫饒/    平會土寇江龍踞大埔鄭儼據湯坑六竒悉討平)¶
<pb:KR2k0044_WYG_173-26a>¶
　　(之順治十年潮鎮郝尚久叛各鎮多從六竒抗不/肯附攻甚力潮既恢復紀功獨多)¶
(特詔褒美賜蟒貂刀馬等物以左都督加太子少保六/    竒在潮修府庠建明倫堂又建饒平大埔兩學及)¶
　　(置鳯城驛太平公館/卒贈少師諡順恪)¶
　　(謹按呉六竒海/陽籍本海寧人)¶
　趙廷標(錢塘縣志字叔文錢塘人順治三年以諸生/從軍除福建永定縣知縣境久藪賊廷標至)¶
　　(會迎眷東郊廷標覆甲隍間而集諸耆老率兒童/伎樂張綵設伏闢闉都以迎賊不疑有備羣趨之)¶
　　(覆起掩殺環數十里餘賊散去遷湖廣衡州府同/知攝府事督撫共薦遷常保分守道康熙辛丑備)¶
　　(兵安普撫爨僰諸蠻而寜州彌勒州各土官誘諸/蠻反征蠻軍四出以廷標監軍決策行間復故時)¶
<pb:KR2k0044_WYG_173-26b>¶
　　(維摩地安慰巴盤八甸間諸蠻以寧調廣東廣肇/南韶道川湖兩廣八排嶺諸寇聞廷標至立解連)¶
　　(州寇起鎮臣以𠞰捕方畧委之廷標諸寇聞廷標/至亦即就撫補長沙鹽驛道先是長沙陷賊甫恢)¶
　　(復軍書旁午一切芻茭械杖舟師笮役征徭去來/者絡繹於路廷標砥力辦給不悞晷刻因併理糧)¶
　　(儲道事康熙戊辰遷陜西糧儲道以病牒上會武/昌兵變羽書來湘潭廷標强起視事晝課儲峙夜)¶
　　(巡警以防竊發累月而病甚匄歸卒於家廣東通/志廷標在粤東盜聞其名輒遁去舊有分巡使者)¶
　　(柴薪錢屏不受給民之㷀弱無告者湖廣通志廷/標在楚接士以禮御民以慈除鹽務陋規禁漕糧)¶
　　(夙弊每行部至衡父老/子弟咸曰吾慈父至矣)¶
　王玉□(公舉事實字楚珩仁和人武鄉試第一順治/壬辰會試復第一殿試第一甲第一授福建)¶
<pb:KR2k0044_WYG_173-27a>¶
　　(都督僉事時海寇屯漳攻泉州興化屬邑惠安同/安告失而漳之南靖長泰漳浦詔安四縣先陷於)¶
　　(賊玉□復惠安同安解泉州圍隨從提督恢復漳/城并四縣玉□以諸邑淪陷且漳城兵燹之餘傾)¶
　　(廢已盡請免諸邑罪民以築城海寇復突陷閩安/鎮直逼省城巡撫宜永貴命玉□偕撫標分頭堵)¶
　　(禦帶兵不滿三百出奇力戰用大砲破賊木城於/西城龍腰斬奪雲梯生擒賊首楊炯韓泰等賊遁)¶
　　(去而城獲全陞陜西延綏定邊都督同知調/天津衛總兵致仕家居三十年年九十卒)¶
　　嘉興府¶
　漢¶
　朱買臣(漢書本傳字翁子會稽呉人武帝時召待詔/時東越數反覆買臣因言故東越王居保泉)¶
<pb:KR2k0044_WYG_173-27b>¶
　　(山一人守險千人不得上今聞東越王更徙南行/去泉山五百里居大澤中令發兵浮海直指泉山)¶
　　(陳舟列兵席卷南行可破滅也帝拜買臣會稽太/守居嵗餘買臣受詔將兵與横海將軍韓説等俱)¶
　　(擊東越有功徵/入為主爵都尉)¶
　南北朝¶
　陸黯(海鹽縣圖經黯海鹽人太清之亂侯景遣其將/宋子仙攻没呉郡以偽太守蘇單于守之黯舉)¶
　　(義有衆數千人乘子仙進兵錢唐夜襲破郡殺單/于推鄉人前度支尚書陸襄行郡事黯與襄兄子)¶
　　(映公帥衆拒子仙子仙還兵來攻戰于淞江時同/義者有陸緝戴文舉等黯以鹽人起義破呉因分)¶
　　(海鹽胥浦二縣為武/原郡不復令屬呉云)¶
<pb:KR2k0044_WYG_173-28a>¶
　五代¶
　髙彦(十國春秋海鹽人初與同縣沈夏受武肅王意/密謀誅都將徐及以其首歸王前後從征多顯)¶
　　(功擢海昌鎮將會湖州刺史李繼徽棄郡犇淮南/彦隨王親巡其地王由是雅屬意彦題詩嬰蘭堂)¶
　　(壁曰我以此州授汝奏遷湖州/制置使旋升刺史封渤海公)¶
　朱行先(朱府君墓誌字藴之開元府海鹽人少親戎/律長習武經始隸職於建寧都從髙彦所在)¶
　　(征討累有功績尋彦分符霅渚行先亦隨於治所/用為心膂鄰境有寇總握兵柄仗劍前驅無不望)¶
　　(風瓦解彦卒髙禮亂行行先奮臂一呼率衆歸國/呉越王鏐封協力勤王功臣尋封佐正匡國功臣)¶
　　(加封右僕射仍委之静海劇鎮行先版築城壘不/日而就不勞於民卒乘輯睦鎮縣和同恩威並行)¶
<pb:KR2k0044_WYG_173-28b>¶
　　(緩猛得所以寶大元/年秋終於静海官舍)¶
　　(謹按朱行先墓誌作者姓氏無考/海鹽文獻志僅載鶚名故闕之)¶
　宋¶
　王子武(兩浙名賢錄嘉興人初為統軍睦寇方臘作/亂横行州邑來攻秀州去城南一舍而陣衆)¶
　　(號十萬子武白太守曰今日之政公職守子武職/戰請背城借一以報國乃下令簡精鋭五百人長)¶
　　(兵在前短兵在後弓矢分左右翼夾射遂啓門鼔/噪而出太守復率百姓登陴擂鼓發喊以助之屋)¶
　　(瓦皆震戰士勇氣百倍以一當百賊大駭奔潰追/奔數十里斬首五千級築京觀五以表其功賊遂)¶
　　(退據臨安不敢北向以窺江淮/者由子武以孤軍遏之之力也)¶
<pb:KR2k0044_WYG_173-29a>¶
　陳之經(嘉興府圖記字仲綸崇德人教授徳安會有/邊警與諸生習兵法金入寇郡將命奉檄求)¶
　　(援夜縋城以出至鄂告宣司發兵二千人又倍道/星馳達行在所得兵符調江池孟師齊等軍赴援)¶
　　(金遁去陳攻守得失軍政繆戾數十/事請加賞罰以肅軍旅時皆壯之)¶
　元¶
　楊樞(黃溍楊樞墓誌字伯機嘉興人大德五年年甫/十九致用院俾以官本船浮海至西洋遇親王)¶
　　(合贊所遣使臣那懐等如京師遂載之以來那懐/等朝貢事畢請仍以樞䕶送西還丞相如其請奏)¶
　　(授樞忠顯校尉海運副千户佩金符與俱行以八/年發京師十一年乃至其登陸處曰忽魯謨斯云)¶
　　(是役也往來長風巨浪中歴五星霜凡舟楫糗糧/物器之𩔖一出於已不以煩有司既又用私錢市)¶
<pb:KR2k0044_WYG_173-29b>¶
　　(其土物白馬黑犬琥珀蒲萄番酒之屬以進平章/政事察納等引見宸慶殿而退方議旌擢而樞疾)¶
　　(作歸家二十載泰定四年起為昭信校尉常熟江/隂等處海運副千戸給慶紹温台漕輓之直力剗)¶
　　(宿蠧掊尅之弊至順二年陞松江/嘉定等處海運千户命下而卒)¶
　明¶
　李文榮(萬厯嘉興府志嘉善人歴太僕寺丞謫戍北/平遇靖難以守城功擢江西參議賜以奉天)¶
　　(征討鐵牌一面部内寇發隨宜/誅𠞰既而入覲賜襲衣致仕)¶
　彭程(海鹽文獻志襲指揮僉事素負膽畧知天文正/統十三年寇鄧茂七據延平程率兵往征十四)¶
　　(年正月哨延平下營遇某帥招飲程移營不赴夜/賊偷營不值明發帥問故程曰下營時有怪風占)¶
<pb:KR2k0044_WYG_173-30a>¶
　　(必有偷營者以故移營軍中欽其神明是時都閫/帥大兵屯一山程兵寡傍溪下營寇首朱必森率)¶
　　(衆隔溪呼而指之曰我去先殺盡大營回鋒盡殺/此營程聞謂衆兵曰賊回我等虀粉矣衆須奮勇)¶
　　(盡死力一戰方得生寇乘勝回下溪水挑戰程兵/跣足迎之半渡寇鞋韈沍水擊之大敗追數里程)¶
　　(初率兵赴沿山圍木栅作城以拒寇寇數挑戰軍/士郭阿保善舞牌劉蠻驢善使鐵义郭先跳出木)¶
　　(城有騎寇從髙斧之郭以牌迎斧隨勢伏地劉繼/以义架其斧郭閃牌起斬馬足寇墜劉刺之斃乘)¶
　　(勝進攻寇大敗牌盡黑邊寇望見黒邊牌輒驚曰/彭軍至矣急遁去攻後洋前洋寨鵞峯山大竹口)¶
　　(嚴家島黄金井累斬首數百級擒首寇三招撫一/千二百三十餘九月凱還景泰元年二月寇葉宗)¶
　　(留復叛率兵往征五月守永康七月㳺義沙灘渡/大戰十一月次麗水西溪搜山十二月哨白姆沿)¶
<pb:KR2k0044_WYG_173-30b>¶
　　(滄攻麻洋龍潭破二年五月天井背大戰追至紫/草菴周尞寨斬首撫算擒首寇五三年陞指揮同)¶
　　(知/)¶
　金禮(正徳嘉善志字敬之景泰進士授部郎陞雲南/參議時鐵索箐土寇竊發大肆剽掠禮親為率)¶
　　(兵建策討之抵賊巢折馘不下數百渠魁數十亦/相繼成擒民逃竄者布令撫集邊方以寧陳情終)¶
　　(養/歸)¶
　陶照(獻徵錄字時明秀水人𢎞治進士授主事出為/廣東僉事時大盜唐大髩起惠潮梁閏琛起清)¶
　　(遠照察土兵陳時亮有才識召入授以進止襄糧/逮捕廣中悉定改四川參議莅鄢作亂蜀人驚擾)¶
　　(先是道過新都地衝而無城即日命城之城畢而/寇至人賴以安陞副使備兵威戎威戎邊郡瘠耗)¶
<pb:KR2k0044_WYG_173-31a>¶
　　(而守臣除參將者性鷙酷日鞭撾軍吏羌夷聚四/萬衆謀奪叅將照單騎出撫諭以威福衆泣拜解)¶
　　(散乃繩叅將部下以壓羌夷心而叅將怏怏弗平/反誣照致變竟罷歸數年復官河南陞雲南右布)¶
　　(政時有盜稱大眼者鳩衆横行嶍峨/間照至即平定之陞四川左布政)¶
　姚鵬(兩浙名賢錄字鳴南崇徳人𢎞治進士授龍溪/知縣陞工部主事歴知韶州府時廣寇髙快馬)¶
　　(長朱白毛者嘯聚數千餘人焚刧州縣當道以鵬/才請於朝特給令牌便宜進討甫三月而殱其魁)¶
　　(餘黨悉平又土酋岑猛據險犯順莫敢攖其鋒鵬/身入其巢百計開誘圖其形勢而出提督按圖期)¶
　　(會進兵除𠞰擢福建鹽運司/使尋陞山東布政使以疾卒)¶
　陶炳(萬厯嘉興府志嘉興人世襲海寧衛左所百户/喜談兵工騎射正德初以將材舉從討開常累)¶
<pb:KR2k0044_WYG_173-31b>¶
　　(征蔡六二王浩八陳邦四/俘獲甚夥陞本衛正千户)¶
　王三錫(桐鄉縣志字汝命嘉興人嘉靖進士任保定/府推官守制歸里家桐鄉適倭寇數萬至叅)¶
　　(將宗禮軍覆皂林督學阮鶚移鎮邑城賊首徐海/陳東等四處結圍攻甚急鶚同令金燕趣召士紳)¶
　　(共議守禦三錫散千金懸賞格募敢死士夜出刧/賊多所斬獲海製雲梯二座夜牽其一於城下焚)¶
　　(之其一傍北水門樓髙於城數尺賊鎗己進垜矣/時用鐵鎔汁灌灑之賊墮樓死者甚衆海訃畧窮)¶
　　(東又力為撞木攻東水門城幾陷有為緡挽計者/三錫親挽之船來不得去隨用鐃鈎布索縛而鋸)¶
　　(之賊懼宵遁相待月餘流矢貫髪九石過/脇下終不肯避事平鶚薦於朝不果用)¶
　馮臯謨(海鹽縣圖經字明卿海鹽人嘉靖進士授刑/部郎歴廣東左叅議分守惠潮賊張璉據饒)¶
<pb:KR2k0044_WYG_173-32a>¶
　　(平西聨大埔蕭雲峯程鄉林朝曦而外與倭寇及/海盜相犄角督府以臯謨行兵備事先計招海寇)¶
　　(王伯宣恊力遂倭復用呉孝廉説降雲峯璉勢孤/遂成擒久之朝曦亦敗三穴盡平是時督府以兵)¶
　　(七哨進攻臯謨統烏槎哨居中功最多擢福/建左叅政歸後臺臣數以邊才薦卒於家)¶
　沈伯龍(分省人物考字雲卿嘉興人嘉靖乙丑進士/為内江令有惠政時直指貪悍數伺其隙而)¶
　　(不得及伯龍内召將行直指盛氣而前盡發其行/槖止俸數金直指赧顔退補禮科給事中出守川)¶
　　(南會有九絲之亂九絲負險以抗有司束手不敢/問伯龍奮然語諸從事曰人臣委身事君政在今)¶
　　(日諸君更何待耶諸將皆奮遂躬自督陣親冒矢/石捷聞陞俸一級時番猓作叛督撫以兵五萬専)¶
　　(屬之伯龍謂解甲未久不堪復戰遂呼猓衆諭以/國威猓歡呼動地縛三渠魁以獻仕至山東按察)¶
<pb:KR2k0044_WYG_173-32b>¶
　　(使/歸)¶
　呉鵬(萬厯秀水縣志字萬里秀水人嘉靖進士叅議/黔中適福酋桀驁不恭奉詔往諭福伏地稽首)¶
　　(謝罪安南遂定黠賊陳日輝據險以叛鵬親冒矢/石率驍將擒之諸洞悉平督理漕河師尚詔攻陷)¶
　　(歸德鵬倉卒調兵擒其梟將王千觔/等賊宵遁斬捕無算陞工部尚書)¶
　朱先(萬厯嘉興府志秀水人膂力膽氣辟易千人嘉/靖間胡宗憲懸賞格購倭首先手刃凡數十以)¶
　　(首級獻不受賞曰丈夫志在立功何以賞為宗憲/竒而用之歴疆場凡四十年累官總兵絶聲伎之)¶
　　(好亦不置田宅園圃輕/裘緩帶有古儒將風)¶
　金丹(萬厯秀水縣志嘉善人居秀水少為諸生喜談/淮陰睢陽事龍韜虎鈐無所不窺尤精著數會)¶
<pb:KR2k0044_WYG_173-33a>¶
　　(倭寇内犯制府檄為間諜嘗從戚繼光行間多所/俘獲累功官至叅將已而家居人不知其為故帥)¶
　　(云/)¶
　馬千乘(嘉禾徴獻錄字國良平湖人隆慶進士知分/宜縣歴遷廣東僉事所屬羅䧛山洪流深塹)¶
　　(為盜賊嘯聚會兵𠞰平之歴廣東按察使值黎/人叛聞千乘在粤威名遂解散去秩滿歸卒)¶
　馬繼武(萬厯嘉興府志海寧衛指揮呈圖子呈圖與/倭戰死繼武每以父讐為恨萬厯八年四月)¶
　　(有倭船泊岸繼武親督官兵戰於西磯海洋犁沈/倭船生擒倭數十親斬酋首徭戍郎又於大陳洋)¶
　　(岐外生擒倭數名斬首數十師旋松門設父呈圖/位集前後倭首列祭於前慟哭再拜擢江南副總)¶
　　(兵累陞都督僉事提督大教場水/陸官兵總理備倭等務卒於官)¶
<pb:KR2k0044_WYG_173-33b>¶
　盛萬年(嘉禾徴獻錄字伯恭秀水人萬厯進士授刑/部主事歴遷廣東叅政分守嶺西辛丑四月)¶
　　(倭寇呉川邑故濱海憑限門為天險閩有海舶名/曰艚者往來貿易奸徒勾倭藏其中入限門登陸)¶
　　(焚刧萬年購義勇配狼兵協力出戰賊宵遁五月/倭大舉寇雷州萬年在髙州聞報曰髙雷相去六)¶
　　(百里從陸往賊必知之非拒則遁若從海道一日/可至出其不意必成擒矣乃料戰艦六十艘揚颿)¶
　　(抵雷倭方踞民廬轟飲官軍從市口撤屋而焚之/賊奔突不得出殱焉六月倭寇廉州萬年又令逰)¶
　　(擊黄某拒之俘馘五十沈其艨艟二自是賊不敢/復寇粤制請添右江監司部議以萬年往建署賓)¶
　　(州時栁賓剗賊寇暴召土司黄文輝授以方畧出/奇捣其巢攻破石牌中埠岜敲岜雨等寨賓州平)¶
　　(惟遷江縣洛春感岸中謝等賊桀驚難制萬年請/調廣東兵二千東會於賓佐以本營分路搜賊寨)¶
<pb:KR2k0044_WYG_173-34a>¶
　　(深入俘斬二百餘悉招降遷江亦平時桞州劉天/仙陸大成等賊謂官軍急賓未暇及已萬年别檄)¶
　　(土司各以計擒其渠魁餘皆潰散桞州平明年巡/至桞州諜報賊衆數千將以夜半渡江乃令移舟)¶
　　(載火其夜往伺賊半渡而擊之賊大潰/自是遂無賊患遷江西按察使致仕)¶
　賀萬祚(朱彝尊賀萬祚祠堂碑字孝延秀水人萬厯/進士歴遷山東按察使僉事提督學政妖賊)¶
　　(徐鴻儒倡白蓮教遠近煽惑萬祚佐巡撫指畫卒/以決勝遷廣西布政司叅政分守左江道土寇胡)¶
　　(扶記為亂萬祚以方畧獲之招降莫敬龍所部千/人置之内地别部帥扶黎三以兵出掠敬龍生擒)¶
　　(以獻羣蠻懾服境内盜賊悉平鎮安土司岑繼祥/與歸順土司岑大倫為仇潛通安南莫敬寛密以)¶
　　(騎象掩殺大倫刧官男州印去當事者欲徼功謀/討安南萬祚曰鎮安土司世受冠帶一旦敢為禍)¶
<pb:KR2k0044_WYG_173-34b>¶
　　(首舍此不問問安南非訃也宜治鎮安以漢法詰/責安南聽其服罪當事者從其言敬寛果輸服送)¶
　　(還官男州印轉江西右布政使分守嶺北道流賊/方肆焚刧圍定安破安遠萬祚至相視羊角口背)¶
　　(諸營堡賊聞/有備引去)¶
　朱泰楨(嘉興府志字道子海鹽人萬厯進士授龍巖/知縣擢御史巡按雲南黔寇斷滇道泰楨自)¶
　　(成都發蜀中兵開道建昌踰大小丞相嶺絶金沙/江擒賊首烏利長驅入雲南水西川東烏撒三大)¶
　　(寇合數十萬犯霑益守兵僅六千泰楨董率道將/擊走之斬首數千水藺烏三大寇復犯炎方泰楨)¶
　　(樹栅為城設伏待之賊殊死闗諸軍驅象陣横擊/之賊大奔擒竜戈資俘斬之築四石城於炎方曰)¶
　　(懐徳畏威招㩦懷遠樹京觀立銘紀功焉黔國公/啓元不奉法泰楨奬誘啓元共理兵事滇黔以安)¶
<pb:KR2k0044_WYG_173-35a>¶
　　(讁徽州府知事陞南/京刑部主事卒於官)¶
　項夢原(嘉禾徵獻錄字元海嘉善人萬厯進士授刑/部主事歴遷山西副使備兵懐隆鎮距京師)¶
　　(止四百里又為陸寢肩背而羣帥暨諸偏裨合計/兵不滿三千夢原自以家世起武功誓死盡職至)¶
　　(居庸闗聞有鼔噪者令帳下問變答曰宣大兵非/我汛地夢原曰等王事耳張巡守睢陽李騎戰順)¶
　　(昌豈皆汛地乎單騎問之衆訴以衣食未充夢原/諭以五日為期衆懽騰叩首如期給發令就道揷)¶
　　(漢與敖目七慶毛乞炭兄弟來侵夢原預為備命/守備髙璉率勁兵拒之乞炭中大炮死敖目逼城)¶
　　(下斬其九級又合衆數萬攻永寜且及延慶夢原/遣千總馬如蛟叅將王應祥等統師馳擊之合戰)¶
　　(數日殺傷甚衆射中七慶墜馬/以捷多傷亦多論降一級歸)¶
<pb:KR2k0044_WYG_173-35b>¶
　許士竒(嘉興府志字雅正海鹽人萬厯進士為黄州/推官累遷成都知府值奮崇明亂後士竒勞)¶
　　(徠安集之擢川南副使時藺酋合諸巨寇焚刧黔/中制府檄士竒捣藺援黔士竒監將吏練士卒築)¶
　　(城興屯守禦備至藺酋合水西據險矗古箐中陡/峻不可攻士竒搆離其黨與遂破巢殄滅之陞楚)¶
　　(臬擢布/政使)¶
　康承爵(嘉興府志字徳徵萬厯武進士授衛鎮撫遷/浙撫中軍陞神機營遊擊清勾羽林軍時魏)¶
　　(璫用事承爵力求外補出守廣東破惠州山寇葉/文林海寇劉香等轉廣西右叅平龍山賊崇禎初)¶
　　(分守台金嚴破海寇張𢎞銘捷聞/晉秩副總兵明亡遂歸死於當湖)¶
　陸敷錫(嘉禾徴獻錄字德承嘉善人以任為光禄丞/遷桞州通判署象州事安仁土司何公思等)¶
<pb:KR2k0044_WYG_173-36a>¶
　　(聲言花蘆古陳諸賊倡亂請為朝廷除之其實欲/藉是剽掠為奸邊地居民騷然聚衆數萬與土司)¶
　　(相攻殺上官遣吏往慰諭之不解賊曰即欲撫我/須陸通判來敷錫單騎往撫遂帖然散去尋署賓)¶
　　(州事時斷藤峽雖平然道險民少間為山賊竊踞/敷錫乃相要害移置衛所一十九處由是山賊遠)¶
　　(遁桴鼓不聞/以母老乞歸)¶
　姚以誠(嘉禾㣲獻錄字衷一嘉興人天啓副榜入國/學授䝉城縣丞流寇剽掠近境知縣托故去)¶
　　(以誠攝縣事嬰城固守流民被害奔城者悉納之/門甫閉賊大至圍城十日募壯士出竒兵擊之賊)¶
　　(去未幾檄解通州急餉至通兵部侍郎仇維正復/檄令解部户部尚書侯恂左都御史唐世濟交薦)¶
　　(之授南京兵馬/司指揮引疾歸)¶
<pb:KR2k0044_WYG_173-36b>¶
　柯元方(曹學佺柯元方墓誌字月傳嘉善人崇禎進/士授建寧府推官署篆甌浦浦城接壤夀寧)¶
　　(江山蔴靛賊盤互剽掠元方募壯勇設闗諜擒賊/首五大王餘黨竄伏元方還郡監司僨師顧以遺)¶
　　(寇嗾元方坐鐫一級已而賊嘯柘浦約日取浦城/元方詗知之午夜勒郡邑兵分道掩捕質明七十)¶
　　(餘酋反手就縛諸大吏驚相告曰是果能辦賊非/縮朒縱賊者當元方鐫級時屬邑令夏允彝與直)¶
　　(指抗辨而閩人亦相率訟言之卒/用得直解官歸居十五年而卒)¶
　方戡之(嘉興府志字耆定海鹽人以世官陞南京大/教場坐營都司大閲營兵挾餉離伍歴階上)¶
　　(戡之按劍叱之兵逡巡退密告司馬捕斬亂首擢/瀏河遊擊金山叅將轉臨沅副總兵安奢二賊梗)¶
　　(滇黔戡之自廣林烏蠻灘越棧度崑崙闗自交趾/界達臨安扼守楊林水藺烏寇大至進屯馬龍州)¶
<pb:KR2k0044_WYG_173-37a>¶
　　(掘塹設伏對山多張旗幟以疑之賊閍壘不出戡/之驅象馬直衝之賊大潰斬首四千級捷聞陞漳)¶
　　(泉副總兵策普名聲必反瀕行告之黔國及撫臣/既至漳將舟師逐鍾斌合鄭芝龍烏尾船圍之斌)¶
　　(窮蹙沈海死舟積金銀七艙戡之禁官兵秋毫無/取捷聞論功名聲賄搆飛語中之落職歸及名聲)¶
　　(反黔國上其書稱先見雲撫錢士/晉議起戡之討名聲以老病辭卒)¶
　馬孟驊(嘉興府志海鹽人工騎射以世官歴陞鎮浙/總兵官時海寇劉香流突浙閩三省會𠞰孟)¶
　　(驊督兵出海香敗死於閩其父鳯以/餘衆詣浙降鎮浙六載海氛寂然)¶
國朝¶
　錢江(鄉賢留祀朋字珥信秀水人順治己丑進士歴/官山東提學道改陜西岷洮道贛州府志順治)¶
<pb:KR2k0044_WYG_173-37b>¶
　　(庚寅江知瑞金縣縣有劇盜三曰陳其綸許勝可/僧超忠忠據銅鉢山聚僧兵千餘江廉得忠之仇)¶
　　(為盜者移檄營將勒兵討之佯諭忠使助官兵擊/賊自効忠喜殲其仇也信之以百餘騎來赴復遣)¶
　　(人説之使偕數騎間道疾行來謁條畫賊情行數/十里伏兵中路縛之餘黨駭散因諷其綸曰汝地)¶
　　(險衆勁孰與銅鉢不釋甲且為超忠續其綸懼出/租税用吏教猶間與其徒借交仇殺既而掠商賈)¶
　　(市物會閩賊劉芳羅承俊等率衆附勝可嘯聚羅/漢巖江請於䖍撫大發兵𠞰之甲午八月大兵至)¶
　　(江誡其帥曰賊據絶險攻未易拔當長圍以困之/帥如誡賊既窘江察軍中與勝可有舊者遣往諭)¶
　　(降勝可欲就撫而餘黨多不服江語帥曰當乘其/懈疾擊之遂潛師夜進果擒勝可及閩賊十三人)¶
　　(斬馘以千計帥旋江預訂來嵗師期密陳幕府乙/未春䖍撫出師聲言援漳實圖其綸遣别將將兵)¶
<pb:KR2k0044_WYG_173-38a>¶
　　(直趨縣境江會之進兵大柏山親部勒鄉勇攻其/北赴漳之師轉而繞其南陣獲俘斬無算其綸潰)¶
　　(圍走移諸將分地搜捕獲之於烏橋崠一時賊渠/皆被擒無一脱者江在任興復雲龍橋民不病涉)¶
　　(均里役俾貧富無/相貿政績多可紀)¶
　陸翔華(廣西通志嘉善人順治進士十四年任鬱林/州知州時李定國餘黨未散侵擾諸州縣鬱)¶
　　(林叅將提兵遠出賊乘虛猝至圍城翔華率衆登/陴固守賊攻不克引去大兵在陸川𠞰賊者苦糧)¶
　　(不繼翔華運米充餉卒用/滅賊在官未久去任歸里)¶
　譚吉璁(嘉興府志字舟石嘉興人由内閣中書遷榆/林同知會滇蜀用兵上官檄吉璁轉餉入蜀)¶
　　(至寧羌州遇亂撫軍撤饟還棧道路絶吉璁間道/從黒水峪七畫夜達盩厔康熙十四年二月定邊)¶
<pb:KR2k0044_WYG_173-38b>¶
　　(副將朱龍反直逼波羅堡堡距榆不百里榆林道/髙光祉問計安出吉璁具畫利害狀光祉是之入)¶
　　(闗帝廟聚士民誓神死守募壯士立忠義大㑹編/什伍明號令製幡幟畫陴而守吉璁間出私財以)¶
　　(享士而自宿城上畫夜調兵食衆賴以安四月綏/德周繼明聚衆數千入神木與叛將孫崇雅合攻)¶
　　(陷延安榆兵迎戰不利城中偶語藉藉多欲出降/光祉夜呼吉璁曰事急矣鎮兵疲不足仗奈何吉)¶
　　(璁奮&KR1046;大呼曰死譚吉璁分也出諭士民曰忠臣/我與髙公為之豈責若輩死然所以死守者正為)¶
　　(若輩計耳賊一入城子女玉帛皆賊有且若輩今/日降明日大軍至無噍𩔖矣衆泣且拜曰公言是)¶
　　(光祉出千金吉璁益以數百金間道渡河買粟於/保徳河曲以兵突圍衛之入人心始堅閏五月)¶
(王師至圍始解榆林既解嚴響水清平鎮羅諸堡猶為/    賊保聚吉璁單騎諭降之馳至神木檄崇雅繼明)¶
<pb:KR2k0044_WYG_173-39a>¶
　　(曉以禍福崇雅繼明亦以衆降事平上功加一級/久之調知登州遘疾卒吉璁好學工文章在揄修)¶
　　(延綏鎮志論者謂可/方康海武功志云)¶
　¶
　¶
　¶
　¶
　¶
　¶
<pb:KR2k0044_WYG_173-39b>¶
　¶
　¶
　¶
　¶
　¶
　¶
　¶
　浙江通志卷一百七十一¶
