# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.273950
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百六十九 
<pb:KR2k0044_WYG_171-1a>¶
欽定四庫全書¶
　浙江通志卷一百六十九¶
　人物(三/)¶
　　循吏(三/)¶
　　紹興府¶
　漢¶
　孟嘗(後漢書本傅字伯周㑹稽上虞人少修操行仕/郡為戸曹史後策孝廉舉茂才拜徐令州郡表)¶
　　(其能遷合浦太守郡不産榖實而海出珠寶與交/趾比境常通商販貿糴糧食先時宰守並多貪穢)¶
<pb:KR2k0044_WYG_171-1b>¶
　　(珠遂漸徙於交趾郡界於是行旅不通人物無資/嘗到官革易前弊求民病利曽未踰嵗去珠復還)¶
　　(百姓皆反其業商貨流通稱為神明被徵當還吏/民攀車請之嘗既不得進乃載鄉民船夜遁去𨼆)¶
　　(處窮澤身自耕傭桓帝時尚書楊喬上書薦嘗/清行出俗能幹絶羣竟不見用年七十卒於家)¶
　南北朝¶
　孔靖　孔靈符(宋書本傳靖字季恭會稽山隂人察/孝廉拜會稽内史到任務存治實敕)¶
　　(止浮華翦罰游惰由是冦盜衰止境内肅清除散/騎常侍本州大中正致仕子靈符大明初自侍中)¶
　　(為輔國將軍郢州刺史入為丹陽尹山隂縣土境/褊狹民多田少靈符表徙無貲之家於餘姚鄞鄮)¶
　　(三縣界墾起湖田並成良業靈符慤實有材幹不/存華飾每所涖官政績修理景和中以讒死太宗)¶
<pb:KR2k0044_WYG_171-2a>¶
　　(即位追贈金/紫光禄大夫)¶
　孔琇之(南齊書本傳會稽山隂人舉孝廉除衞軍行/參軍員外郎出為烏程令有吏能還遷通直)¶
　　(郎補吳令有小兒年十嵗偷刈鄰家稻一束琇之/付獄治罪或諫之琇之曰十嵗便能為盜長大何)¶
　　(所不為縣中皆震肅遷尚書左丞又以職事知名/出為臨海太守在任清約罷郡還獻乾薑二十觔)¶
　　(世祖歎息除輔國將/軍監吳興郡尋卒)¶
　虞愿(南齊書本傳字士恭會稽餘姚人元嘉末為國/子生明帝立除太常丞尚書祠部郎厯遷晉平)¶
　　(太守郡舊出蚺蛇膽有餉虵者愿不忍殺放山中/一夜虵還牀下復送復還故處愿令更送乃不復)¶
　　(歸論者以為仁心所致海邊有越王石常𨼆雲霧/相傳云清廉太守乃得見愿往觀視清澈無𨼆蔽)¶
<pb:KR2k0044_WYG_171-2b>¶
　　(以母老解職除後/軍將軍遷廷尉卒)¶
　唐¶
　羅珦(唐書本傳越州會稽人為廬州刺史民間舍醫/藥禱淫祀珦下令止之修學宫政教簡易淮南)¶
　　(節度使杜佑上治狀賜紫金服再遷京兆尹請減/平糴半以常賦充之人賴其利累封襄陽縣男)¶
　宋¶
　王絲(范仲淹王絲墓表字敦素㑹稽人大中祥符八/年進士選大理寺丞奏獄必持寛典全活甚衆)¶
　　(改太常博士通判衢州州未有學絲始建學舍百/楹時金華郡守缺外臺假絲領之衢之父老遮於)¶
　　(境謂婺民曰我州一鑑何奪之為有詣外臺乞還/者舉拜殿中侍御史慶厯中湖南蠻人亂攻劫郡)¶
<pb:KR2k0044_WYG_171-3a>¶
　　(縣朝廷以絲為安撫至則察訪利病知前之主者/立重賞以誅蠻人一級萬錢士卒貪之往往害樵)¶
　　(人以為功遂下令曰得賊首者必指其鬭地以為/質其可擒者當生致之自是無枉戮者居軍中凡)¶
　　(十月招安三千人遷侍御史充廣南東路轉運按/察使時交趾有變而廣州當交趾之衝無城守備)¶
　　(絲議陶塼為城造大艦十數日習水戰以待其來/彼不復動嵗餘以瘴疾求領小郡遷知通州通人)¶
　　(嵗苦海潮流亡者衆絲作長隄以捍之復民田業/量其肥瘠奏免五年至十年之租召權三司鹽鐵)¶
　　(判官/卒)¶
　齊廓(宋史本傳字公闢㑹稽人舉進士提㸃荆湖南/路刑獄潭州鞫繫囚七人為强盜當論死廓訊)¶
　　(得其狀非强付州使劾正乃悉免死平陽縣自馬/氏稅民丁錢嵗輸銀三萬八千兩民生子至壯不)¶
<pb:KR2k0044_WYG_171-3b>¶
　　(敢束髮廓奏蠲除之為江淮西南轉運使時初兼/按察同時奉使者競為苛刻邀聲名獨廓奉法如)¶
　　(平時人以為長厚積官/光禄卿改秘書監卒)¶
　唐翊(萬厯山隂縣志字浙師元祐間中第知靈壽縣/嵗大旱開河渠溉田數千頃傍渠之田不雨而)¶
　　(稔常平吏盜倉粟翊發其奸例得遷秩歎曰置人/重辟而已受賞可乎改從自首律後屢典州郡曹)¶
　　(所至/有聲)¶
　王琰(於越新編字剛夫其先臨川人父榕為諸暨令/遂家焉由分寧尉累遷知衡州所至有政績胡)¶
　　(銓嘗薦之曰治經有行亞西漢之名儒悃/愊無華實東都之循吏識者以為確論)¶
　杜褎(周必大潛光堂記字伯稱世居越之上虞以篤/行著紹興末府帥湯岐公史魏公交薦於朝再)¶
<pb:KR2k0044_WYG_171-4a>¶
　　(命以官嘗尉崇安力變不舉子之俗治獄無一夫/之寃遇大利害密禆其長罷行之隂德不可勝計)¶
　貝欽世(於越新編字聖美上虞人紹興中進士授西/安尉調武康丞居官廉介太守王十朋表薦)¶
　　(之改知江隂浚運河數十/里溉田無算事聞詔増秩)¶
　孫應時(寶慶會稽續志字季和餘姚人淳熙乙未進/士尉黄巖朱子為常平使者一見即與定交)¶
　　(紹熙壬子邱崈帥蜀辟入制幕興元帥吳挺死即/白制帥定議差統制官權領其軍草奏乞别選帥)¶
　　(材以代吳氏朝廷從之以張詔為興州都統一方/晏然改秩知常熟縣既滿郡將以私憾捃摭倉粟)¶
　　(欠三千斛士民感德至相率擔負詣郡願代償不/報竟坐貶秩卒開禧丁夘吳挺之子曦復歸興元)¶
　　(果據軍以叛曦誅吏部侍郎黄度等六人奏應時/見微慮逺能為國家弭患於未形乞甄録其後得)¶
<pb:KR2k0044_WYG_171-4b>¶
　　(㫖補其子祖/開下州文學)¶
　胡撙(萬厯紹興府志字崇禮餘姚人沂之子嘗為兩/浙轉運司幹辦官條無名賦請盡蠲之湖常水)¶
　　(旱疾疫乞多賣僧牒轉米縁門以賑二子衞衍衞/舉進士累官禮部侍郎封餘姚縣開國伯衍知漢)¶
　　(陽/軍)¶
　唐閱(嘉泰會稽志字進道山隂人舉進士調明州定/海主簿累遷司勲員外郎兩浙嵗饑詔以閱為)¶
　　(浙東檢察時州縣抑配豪右往往閉糴閱奏儲粟/之家宜勿限以價勿計以數則趨利之徒將傾囷)¶
　　(競售不待低昂而價自平又民飢不相保小兒遺/棄衢路而法三嵗以下乃許異姓收育閱請雖及)¶
　　(十嵗權聴民鞠養以為己子孝宗皆可之於是全/活甚衆拜國子司業遷起居舍人卒閱長於春秋)¶
<pb:KR2k0044_WYG_171-5a>¶
　　(左氏倣遷固史例/著左史傳行於世)¶
　俞亨宗(寳慶會稽續志字兼善山隂人隆興二年進/士知漳州先是州以鹽抑民計口請給督促)¶
　　(其值急於常賦亨宗首罷之又罷溪港津渡之𣙜/聴民往來無禁及減去經總制錢額外苛取者嵗)¶
　　(罷緡錢合四萬四千秩滿奉祠里居/嘉定初起為大理少卿以年老歸)¶
　孫子秀(宋史本傳字元實越州餘姚人紹定五年進/士調吳縣主簿有妖人稱水仙太保子秀焚)¶
　　(其廬沈其人於太湖曰實汝水仙之名矣妖遂絶/知金壇縣嚴保伍釐經界結義役一切與民休息)¶
　　(惟豪黠者有犯則痛懲不少貸通判慶元府主管/浙東鹽事先是諸場鹽百袋附五袋名五釐鹽未)¶
　　(幾提舉官以為正數民困甚子秀奏蠲之遷金部/郎以與丞相丁大全議不合去國開慶元年為浙)¶
<pb:KR2k0044_WYG_171-5b>¶
　　(西提舉常平徙提㸃刑獄擊貪舉廉風采/凜然犴獄為清度宗即位進太常少卿卒)¶
　孫炳炎(萬厯紹興府志字起晦子秀從子以進士為/福州教授厯遷宗正丞權吏部郎出知饒州)¶
　　(按視虧運米二十萬石請得分限補償詔從之贛/冦出沒二廣為患炳炎不折一矢解散之廣帥劉)¶
　　(應龍舉以自代會以/言罷歸遂不復起)¶
　元¶
　王艮(元史本傳字止善諸暨人淮東宣慰司辟為令/史以廉能稱又辟江浙行省掾史會朝廷復立)¶
　　(諸市舶司艮從省官至泉州建言若買舊有之船/以付舶商則費省而工易集且可絶官吏侵欺掊)¶
　　(克之弊中書省報如艮言凡為船六䑸省官錢五/十餘萬緡除兩浙都轉運鹽使司經厯紹興路總)¶
<pb:KR2k0044_WYG_171-6a>¶
　　(管王克敬以計口食鹽不便言於行省未報而克/敬為轉運使集議欲稍損其額以紓民力沮之者)¶
　　(以為有成籍不可改艮曰民實寡而强賦多民之議/錢今死徙已衆顧重改民籍而輕棄民命乎於是)¶
　　(嵗減紹興食鹽五千六百引遷江浙行省檢校官/有詣中書省訴松江富民包𨼆田土為糧一百七)¶
　　(十餘萬石沙蕩為鈔五百餘萬緡中書移行省遣/官驗視艮至松江條陳曲折以破其誣事遂寢後)¶
　　(以淮東道宣/慰副使致仕)¶
　明¶
　王珩(𢎞治紹興府志字叔珩㑹稽人洪武中陳時務/十策有禆治道授鹽城知縣至官承兵革之餘)¶
　　(悉心涖政察利弊而興革之逾年政/成永樂初徵為刑部主事不就歸)¶
<pb:KR2k0044_WYG_171-6b>¶
　沃墅(河南通志蕭山人洪武初知溫縣時民艱於食/墅令墾闢荒蕪樹藝桑棗百姓歌曰田野闢沃)¶
　　(公力衣食足沃公育/比代去民遮道留之)¶
　葉砥(萬厯上虞縣志字履道洪武辛亥進士永樂初/為考功郎中出知饒州府虚心延訪悉民利病)¶
　　(而興除之郡故有□窰銅冶而丁調不/減他郡砥奏減四分之一民困以甦)¶
　髙復亨(萬厯山隂縣志字本中洪武中知河間獻縣/招集流亡百姓咸歌思之復知諸城諸城故)¶
　　(密地廢學久復亨至始樹學/延儒敎化大行尋以事免歸)¶
　朱仲安(萬厯紹興府志蕭山人洪武庚午舉人授武/進縣簿以善政聞進知縣永樂初拜監察御)¶
　　(史巡按貴州河南居官廉重臨事必存大體仁宗/一日顧侍臣曰朱仲安御史中翹楚也宣德初遷)¶
<pb:KR2k0044_WYG_171-7a>¶
　　(河南按察使入覲課為十三道/風紀之最進通議大夫卒於官)¶
　劉季篪(獻徵録名韶以字行餘姚人洪武甲戌進士/授行人使雲南四川朝鮮餽贐一無所受擢)¶
　　(陜西左參政民有逋賦積嵗不能輸有司峻刑督/之季篪至慨然曰民困不能輸為之父母忍督責)¶
　　(之耶乃下令緩其征民皆感德悉完所逋陜不産/碙砂而嵗有課額為奏罷之召為刑部侍郎治獄)¶
　　(多平反永樂庚寅坐失出/人罪左遷工部主事卒)¶
　方自新(萬厯紹興府志諸暨人洪武末以孝行舉擢/石首令民負逋上官督責旁午自新憫之召)¶
　　(官民諷諭先出俸為倡竟得米萬餘石為民代輸/餘九百石儲為義廪自是荒嵗有賑陞鄖陽守上)¶
　　(津竹山二縣土瘠民貧科徭與壯縣齒自新為奏/減租稅之半考績北上至龍江卒鄖陽人哀之如)¶
<pb:KR2k0044_WYG_171-7b>¶
　　(喪慈/父)¶
　胡季本(萬厯紹興府志字秉誠餘姚人太學生授建/昌府經厯擢知清江改新淦新淦號多事喜)¶
　　(訟季本為之才一年縣庭清肅時出郊問/民所疾苦相慰勞如家人父子卒於官)¶
　馮本清(獻徵録號介菴餘姚人以貢授監察御史永/樂甲申春勅同錦衣衞刑科官撫蘇松常三)¶
　　(府長洲有宿盜聚至數百人督兵擒之同事者欲/槩論大辟本清不可奏誅其首惡餘差為五等皆)¶
　　(得不死按贓吏振士風善政尤著擢福建按察司/僉事分巡漳泉兼理海道府嵗輸番貨百萬而非)¶
　　(其産本清請半折鈔以甦民力建寜大水溺者爭/附槎木蔽川而下本清乃聨百艘為浮梁截流救)¶
　　(之活數千百人㑹陳時政甚見嘉/納宣德初改江西按察僉事卒)¶
<pb:KR2k0044_WYG_171-8a>¶
　鄭𢎞(𢎞治紹興府志字仲耀諸暨人永樂初以明經/判安慶府改饒州陞南安同知所厯皆有善政)¶
　　(饒民以燒瓷為業故多官府造作之所𢎞嘗監督/其事忽值窰變瓷器皆成異色守者將以上聞𢎞)¶
　　(謂任土作貢不强所無倘因適然而責其常/然後將何以應遽毁之民立祠窰所以報德)¶
　胡智(𢎞治紹興府志字宗愚㑹稽人永樂辛丑進士/授監察御史宣德中陞福建按察副使調廣西)¶
　　(龍州與安南思郎州累年交兵智往諭之為定約/遂俱罷兵南丹奉議向武等處戌者病於瘴癘智)¶
　　(皆為改擇善地築城移戍興安有水陡三十六所/官兵司啓閉因剽攘行者為患智改役民夫啟閉)¶
　　(以時往來者便之秩滿陞/左布政司景泰初致仕)¶
　周頤(萬厯㑹稽縣志字養浩永樂初徙巨室丁壯實/京師頤兄當行而母老遂上疏請代許之已而)¶
<pb:KR2k0044_WYG_171-8b>¶
　　(入太學卒業拜監察御史屢決寃滯遷山東參議/有聲齊魯間調江西平大盤劇冦英宗改元遷福)¶
　　(建左布政使建侯官懷安兩縣/學開江山浦城道至今便之)¶
　甄完(萬厯紹興府志字克修新昌人舉進士授刑部/主事髙庶人叛逮捕株連無辜完為詳讞全活)¶
　　(甚衆進員外郎出為廣西參議廣西獠蠻雜處多/瘴癘戍兵死者相藉完奏易以土人又建議營田)¶
　　(於近地省轉輸之半景泰初轉湖廣參政㑹廣東/盜起湖南大震完督餉弭盜境内賴以安尋進河)¶
　　(南左布政使屬水旱相仍民多流殍完至發倉賑/貸奏蠲夏稅民困稍蘇任方岳前後二十年皆有)¶
　　(惠政朝廷遣大臣按行天下/考察獨甄完所治不復考)¶
　李貴昌(萬厯紹興府志字用光餘姚人永樂初進士/知伏羌縣羌故無城多冦貴昌為計度募民)¶
<pb:KR2k0044_WYG_171-9a>¶
　　(城之改知江寧時駕方北幸衆務旁午貴昌料理/精敏尚書蹇義薦為吏部主事扈駕至京卒於官)¶
　貝秉彞(獻徴録名恒以字行上虞人永樂甲申進士/授湖廣邵陽知縣縣僻而俗險前之名能治)¶
　　(者率以嚴秉彝寛馭之而導以禮義其民感化以/憂去服闋改東阿邑當南北要衝過使徃還供給)¶
　　(不絶秉彞規措有方事具而民不擾邑西南有濼/春夏水潦近濼之民恒廢耕秉彞相地開渠納諸)¶
　　(大清河渠成得沃壤數千畝旁邑流徙來歸者甚/衆在官雖小物不棄凡營繕所餘廢鐵敗皮朽索)¶
　　(故紙之𩔖悉存之工暇令煮膠鑄杵搗紙絞索貯/之庫㑹車駕東幸勅使督建席殿所貯悉濟急用)¶
　　(而民不費有薦之者徵命已下縣耆老詣闕乞留/從之九載考績上京時仁宗監國特陞秩俾復任)¶
　　(民聞秉彞復來踴躍迎拜/數十里其得人心如此)¶
<pb:KR2k0044_WYG_171-9b>¶
　呂童(萬厯紹興府志字邦用新昌人永樂中以貢知/興化宋范文正公嘗令是邑流風猶存童至益)¶
　　(自砥礪旌異節除宿弊百廢具舉豪吏蘇奎鄧信/交通巨璫視令丞若僚佐童盡發其姧奏而磔諸)¶
　　(市境内肅然日與民治溝洫修鄉校在任十三年/始終若一日部餉東南竣事還縣以瘁卒吏民號)¶
　　(慟與文正/並祠名宦)¶
　徐士宗(豫章書山隂人永樂中知貴溪縣縣圮於水/士宗夙夜經畫修治一新累年逋負奏折絹)¶
　　(布田地坍決奏免稅糧嵗饑捐俸倡賑民戴其/德任滿老穉赴上司乞留加秩通判仍治縣事)¶
　謝瑩(萬厯紹興府志字懷玉餘姚人宣德間授福建/布政司都事會閩賊鄧茂七作亂脇從漳州民)¶
　　(民畏死欲應之重臣逗遛不敢進乃以土兵委瑩/討賊時賊勢猖獗瑩兵寡不敵惟以忠義感激人)¶
<pb:KR2k0044_WYG_171-10a>¶
　　(心漳人聞瑩來皆喜曰謝都事來吾屬生矣瑩至/民擁馬首瑩曰朝廷討賊汝輩良民勿從賊自取)¶
　　(𠞰滅民心始安不數日賊果就擒漳/州得免於難後以孫遷貴贈少傅)¶
　葉冕(萬厯上虞縣志字拱辰上虞人正統乙丑進士/授南刑部主事景泰辛未擢知松江府廉明公)¶
　　(恕民畏愛之嵗屢不登冕悉力賑救賴以全活者/甚衆郡有澱山湖其半屬崑山界湖隄壞莫修冕)¶
　　(視為一體築隄萬餘丈崑山人感愧/陞山東參政累遷右副都御史致仕)¶
　吕昌(新昌縣志字好隆舉進士授御史累遷江西按/察副使中貴葉某鎮守横甚其僕白畫殺人市)¶
　　(中昌捕得論死㑹淮邸責民子錢甚急昌視其券/久入息多者即焚之葉乃謾語激王王怒奏昌侵)¶
　　(侮宗室事下御史按問御史素賢昌抗章訟之事/乃白再遷陜西按察使值邊備方亟民困供輸昌)¶
<pb:KR2k0044_WYG_171-10b>¶
　　(累疏便宜十餘事上悉嘉納之陜俗伉壯巨俠司/千戸貲雄一方怙勢殺人昌至鳴寃者數百人昌)¶
　　(按其事有驗即逮繫斃之/獄中於是直聲震中外)¶
　馮謙(諸暨縣志字履吉正統舉人知沛縣沛當衝津/民力罷於迎送謙力為裁節邑有戚畹莊梨木)¶
　　(厰為民大厲皆奏罷之又浚/昭陽湖建飛雲橋民賴其庇)¶
　徐琦(諸暨縣志字廷振正統舉人授崖州知州崖民/多黎戴竹笠子垂髻來見琦諭以服色當從中)¶
　　(國為易方巾直領之製簡率俊秀使趨於學教以/婚喪禮俗為之變在崖九年改道州知州政復報)¶
　　(最致/仕)¶
　朱縉(萬厯紹興府志字廷儀餘姚人正統進士拜南/臺御史以剛直見推出為常德守至則求民利)¶
<pb:KR2k0044_WYG_171-11a>¶
　　(害所宜廢置者張弛稱便在/郡六年政平罰清卒於官)¶
　沈性(獻徵録字士彞㑹稽人景泰辛未進士授監察/御史舉劾無所避天順丁丑方岳郡守員缺命)¶
　　(公卿舉賢能任之性得寧國府剗剔蠧弊一以惠/利為本鄰境太平府嵗倩宣城民夫五百穵取白)¶
　　(土為常役破産者十九性奏免之嵗大侵輒發羨/餘減價出糶以利民在寧國八年政為諸郡最)¶
　章瑄(萬厯紹興府志字用輝㑹稽人景泰進士授職/方主事出守山海闗時中貴魏榮領神鎗使縦)¶
　　(所部京校假冒試習侵闗事後府舍人王延倚藉/宫掖得管押戍卒恣為淫暴瑄並奏寘諸法御馬)¶
　　(都監指揮脫人赤有寵於英宗命使朝鮮而無闗/符瑄持之不奉詔脫馳奏上震怒械繫闕下言官)¶
　　(論救得釋尋遷車駕郎中進遼東行太僕寺少卿/諸番貢馬入境多為閫帥所擅瑄請嵗遣官閱所)¶
<pb:KR2k0044_WYG_171-11b>¶
　　(貢馬於各邊自是嵗得良馬無算建學/以教列校子弟遼士始知禮義尋乞歸)¶
　周芳(獻徵録字廷桂山隂人景泰丙子舉人成化中/授豐城知縣豐地大戸繁牒訴轇轕日以千計)¶
　　(芳無所阿避兩造在廷察詞燭理是非立剖案無/留牘龍滸洲在逺鄙與鄰境谿洞相搆扇為盜芳)¶
　　(募民縛其渠魁民賴寧息凡商賈須令給繻為道/里慿率入錢於令為堂食費嵗可千緡芳捐以繕)¶
　　(學及水利所需/尋以外艱歸)¶
　曹謙(萬厯會稽縣志字廷遜景泰初領鄉薦授潮州/同知徙韶州所至以廉能稱遷髙州郡守猺獞)¶
　　(出沒剽掠民不聊生謙綏禦合宜羣夷帖/服至有迎拜道左乞田輸稅者髙人祠之)¶
　王樞(嵊縣志字克慎景泰中以貢授寜國推官剖決/明敏獄無寃滯有丁婦鄴少寡其叔挑之鄴欲)¶
<pb:KR2k0044_WYG_171-12a>¶
　　(聞於官叔懼誘母訟以不孝守將刑之樞廉得其/情爭於守曰公不惜一婦人獨不惜寧國郡三年)¶
　　(不雨乎守悟鄴獲免以疾卒囊無餘金民爭出錢/為賻其子謂不可以喪故汚吾父盡却之太守聞)¶
　　(而嗟異各捐俸/以助始獲歸𦵏)¶
　蕭昱(嘉靖浙江通志字用光山隂人天順壬午舉人/授貴溪知縣以簡易為政民用不擾未幾補髙)¶
　　(密密地當沙河下溼漫流殺稼昱治塘浚溝取南/人水耕法教民濱海為田立均徭九等例撫按頒)¶
　　(之一省以為式後卒/於官兩邑皆祠祀之)¶
　蔣憲(諸暨縣志天順年選貢入京任湖廣應山縣知/縣時民未知耕憲為制犂敎以耕婦不知紡憲)¶
　　(為制紡車教以織/應山民自此饒富)¶
<pb:KR2k0044_WYG_171-12b>¶
　王進(萬厯上虞縣志字藎臣成化丙戌進士任大理/評事轉寺副奉勅恤湖廣刑獄多所平反河間)¶
　　(知府賈鍾納交中貴故殺無辜荆州有獄連戚里/者上皆命進往按悉置於法出知成都府厯山西)¶
　　(布政使精明簡/易以疾卒於官)¶
　陸淵之(萬厯紹興府志字克深上虞人成化進士授/禮部主事尚書陳文卒諡莊敏不協輿論引)¶
　　(司馬光論夏竦事劾之出知敘州府郡故多淫祠/悉毁之以祀先賢諭民孝享其先不宜崇惑靡費)¶
　　(暇則進諸生講明理道/寛徭省訟四境大治)¶
　祝瀚(兩浙名賢録字惟容山隂人成化進士厯刑部/郎中擢知南昌府郡當省㑹繁劇難治瀚廉明)¶
　　(有威聴決無滯時逆濠勢漸熾戕民黷貨瀚屢裁/抑之王府有鶴帶牌者縱於道民家大噬之濠牒)¶
<pb:KR2k0044_WYG_171-13a>¶
　　(府欲抵罪瀚批牒曰鶴雖帶牌犬不識字禽獸相/爭何與人事濠卒不能逞後竟以中傷謝事歸)¶
　俞振才　俞振英(萬厯紹興府志振才字仲才新昌/人成化進士拜御史論列不避權)¶
　　(要巡按四川遷湖廣按察副使先是臬司内有淫/祠惑人胥吏以下莫敢近振才至立命撤之弟振)¶
　　(英字仲英以進士知安東一日得淮流浮尸衣夾/揚州市繒目振英曰是必有寃遂遣數人分市繒)¶
　　(黙察其色記相符者貴買之一人得數縑歸與目/無二索其舟果得餘練并所掠少女女言亡官眷)¶
　　(屬被害己十日矣盜二十餘衆皆伏辜厯遷尚寶/司卿逆瑾擅權振英至京或謂曰曽謁劉司禮乎)¶
　　(書刺必謙抑振英曰吾老矣/不能俛首奄豎遂棄官歸)¶
　董復(萬厯紹興府志字德初㑹稽人成化乙未進士/授黟縣令寛徭賦捍水患卹孤乏抑兼并奏最)¶
<pb:KR2k0044_WYG_171-13b>¶
　　(拜御史孝宗登極首疏斥貴倖數十人直聲大振/以是為用事者所摧出知雲南府其治一如在黟)¶
　章忱(兩浙名賢録㑹稽人成化戊戌進士授臨城知/縣悉心咨訪民所欲惡以次建罷適嵗大饑民)¶
　　(多流竄忱為招徠撫綏給種食免征徭民接踵來/歸城北泥河出源泉忱率衆築堤引水灌苗又教)¶
　　(桔橰以濟髙阜邑自是有水利修學宫具祭器及/諸壇□館舍百廢具舉民或以訟至庭忱為開示)¶
　　(曲直告以講信修睦之義民多/自慚惕引退後陞太僕寺丞)¶
　韓廉(獻徵録字守清餘姚人𢎞治丙辰進士授任縣/知縣任土隘人瘠轉徙者半廉加意拊循省刑)¶
　　(節費民相率歸附徴為廣東道御史正德初按福/建風裁凜然漳南盜肆侵掠督師𠞰平之時逆瑾)¶
　　(擅權欲以嬖孽冒功脅之禍福廉不為動乃矯詔/調髙安縣已又摘微過逮繋詔獄瑾誅事白稍遷)¶
<pb:KR2k0044_WYG_171-14a>¶
　　(潞州知州晉山東/兵備副使致仕)¶
　葛浩　葛木(萬厯上虞縣志浩字天宏𢎞治丙辰進/士令五湖考滿召拜南臺御史以論逆)¶
　　(瑾廷杖下獄黜為民瑾敗復官遷廣東左參政新/寧盜起時握兵者頗多殺戮獨浩用兵有紀獲盜)¶
　　(必多方審驗不妄殺一人後官至南京大理卿子/木字仁甫正德丁丑進士厯刑部郎中知淮安府)¶
　　(鎮以簡靜加意撫字節冗弛禁富者不苦於役貧/者得負鹽以自活淮民戴如慈父遷山西參政卒)¶
　　(於/官)¶
　陶懌(傳詳/介節)¶
　杜民表(兩浙名賢録字望之嵊人正德丁丑進士知/鉛山宸濠之變決䇿守禦民賴以不擾尋拜)¶
<pb:KR2k0044_WYG_171-14b>¶
　　(御史大禮議起忤/㫖廷杖遂罷歸)¶
　周祚(獻徵録字天保山隂人正德辛巳進士授東阿/縣知縣邑號疲劇困於徵輸祚調撫得宜民得)¶
　　(安堵姧猾不敢犯父憂服闋補來安知縣一以治/東阿者治之徵拜兵科給事中遷工科左卒紹興)¶
　　(府志祚為給事疏陳任將賑饑弭盜均役省兵稽/尺籍清廏弊慎祀典飭荒政覆覈首功十數事巡)¶
　　(視九邊復陳邊兵芻/糧大計悉見嘉納)¶
　趙塤(廣東通志字平仲餘姚人嘉靖進士授刑部主/事左遷肇慶府同知孤立狷介人不敢干以私)¶
　　(號趙鐵面時征封川麒麟白馬山轉饟數百人/部兵者欲掩殺為功塤力止之厯陞廣東參議)¶
　周如砥(兩浙名賢録字允直餘姚人嘉靖己丑進士/知瀏陽改婺源時太宰汪鋐方柄銓家奴横)¶
<pb:KR2k0044_WYG_171-15a>¶
　　(甚如砥一裁以法汪銜之移判武昌汪罷去始遷/工部營繕司主事厯郎中時九廟四郊慈慶慈寧)¶
　　(諸大工繼起川湖巨材銜尾至故事至則挽入臺/基山西二厰聴内豎取裁繕司唯唯而已如砥密)¶
　　(召工師索其總册令挽木者悉以木置長安東西/街召諸匠如式裁用然後進兩厰内豎竟一無所)¶
　　(得後擢太僕寺/少卿請告歸)¶
　祁清(紹興府志字子揚山隂人嘉靖丁未進士司李/保寜明於讞決陞南禮科給事中疏言軍興費)¶
　　(絀弊有三冗内臣動以千計則官冗監局工匠歲/費粟萬餘則食冗諸衛官軍伍缺糧存則兵冗上)¶
　　(納其言下部覈覆又劾咸寧侯仇鸞怙寵及藩臬/之倖陞卿貳者以是為時所忌出知福州府適海)¶
　　(賊内犯民爭入城監司欲阻之清謂民命至重遂/入之擢貴州副使苗長楊珂據六洞叛清諭以利)¶
<pb:KR2k0044_WYG_171-15b>¶
　　(害乃自縛乞降既而王世麒宋廷武王阿利各據/險以叛清䇿於大僚曰世麒兩世漏誅宜發兵進)¶
　　(討宋禍起於争襲阿利負固無能為撫之足矣巡/撫如其言卒平衆苗遷湖廣參政増築辰州府城)¶
　　(計安銅鼓衛反側議設五溪舟制遷/陜西右布政使卒於官貧無以為殮)¶
　聞人詮(紹興府志字邦正餘姚人嘉靖丙辰進士為/寶應令邑南有泛光湖延袤三百餘里風濤)¶
　　(没溺軍民病之詮議開越河以衞漕運輿論久不/決乃試築一方以一準十工用不煩竟成之擢御)¶
　　(史巡視山海闗繕修城堡以丈計者四萬餘民不/知勞為南京提學御史校刻五經三禮舊唐書行)¶
　　(世世宗幸承天後行宫尚府人慮/再巡詮為湖廣副使上疏撤之)¶
　鄭舜臣(廣西通志上虞人嘉靖丙辰進士授歙縣令/厯遷栁州府太守時督撫大征古田調狼兵)¶
<pb:KR2k0044_WYG_171-16a>¶
　　(十餘萬屯城下舜臣内固城池外安兵衆晝夜不/遑寧處監軍道發俘囚數百名覆審内有幼者六)¶
　　(十餘輩舜臣憫其無知乃各/易年嵗而曲生之尋致仕歸)¶
　何世學(蕭山縣志字道甫隆慶戊辰進士知丹徒縣/縣當南北之衝漕渠江防百費雜出又更大)¶
　　(水民多逋賦世學節用緩征公私兩裕擢都察院/經厯張居正銜其讜直出為常州貳守遂謝政歸)¶
　　(居鄉力行任卹其建/固陵石隄人尤稱之)¶
　張試(蕭山縣志字式言隆慶戊辰進士任休寧令革/里甲行條鞭法改判辰州招撫天柱諸苗開設)¶
　　(縣治陞刑部郎中時神宗久不視朝試上言極諫/語侵貂豎出為撫州守下教墾七里桃花等陂計)¶
　　(萬餘畝/卒於任)¶
<pb:KR2k0044_WYG_171-16b>¶
　鄒學柱(紹興府志字國材餘姚人隆慶戊辰進士授/溧陽知縣巨蠧呂祚等夙為民患學柱訪得)¶
　　(之即置之法縣田有官民二則官田賦最重民甚/患之學柱力為清丈編以一則官田賦絀則以勢)¶
　　(家𨼆漏賦補之百年大患釐於一日厯知歸德府/平白蓮妖擒劇盜朱應科等遷江西副使陞河南)¶
　　(左布政使再/補山西罷歸)¶
　周應中(㑹稽縣志號寧宇隆慶辛未進士令元氏調/繁真定疏滹沱河以通水利教民種稻北方)¶
　　(水田自應中始㑹以事忤中貴馮保調崇陽均徭/役嚴清丈勢家病之大計誣列不謹削籍家居二)¶
　　(十餘年起補曲周令遷潞安兵備太宰王國光里/居不法應中按以律其私人乃力擠之復論調又)¶
　　(家居七年起任荆南道荆南臨長江漕舟時覆溺/應中酌為幫運支收之法官民便之而為司理所)¶
<pb:KR2k0044_WYG_171-17a>¶
　　(中傷復論調遂抗疏/乞歸年九十而卒)¶
　范可竒(㑹稽縣志字士穎萬厯甲戌進士以刑曹出/守黄州嵗額輸絹民以土不蠶率轉貿旁郡)¶
　　(可竒見官廨有桑令家人試之與吳越同於是課/民種桑笞杖之贖以所種多少為差三年而桑隂)¶
　　(蔽野黄之有蠶自此始嵗大祲適漕舟至可奇喜/曰吾得藉手起此溝中瘠矣故事漕於江者即黄)¶
　　(受代以達京師可竒以為此去秋成三月莫若散/之民間秋至而收之則滯漕舟不過三月耳力請)¶
　　(於大吏報可及期償運之外復得羨米/數千石儲以備荒尋陞廣西副使疾卒)¶
　諸大倫(西江志號白川餘姚人萬厯八年由兵科給/事中謫知東鄉廉能仁愛民苦虚糧賠累大)¶
　　(倫九請丈量田畝既平𨼆占悉清修/黌舍建義學興廢舉墜民立祠祀之)¶
<pb:KR2k0044_WYG_171-17b>¶
　魯錦(紹興府志字文叔山隂人萬厯丁丑進士令山/陽時寶應湖頻遭覆溺巡撫潘季馴議開新河)¶
　　(築隄屬董其事計隄千百丈許踰月告竣報最遷/刑部主事以忤張居正謫廣德州判官遷定陶令)¶
　　(建義倉立義學設義塚皆實心舉行/在山陽有實政録在陶有治陶録)¶
　馮應鳳(山隂縣志字鳴陽萬厯庚辰進士為永豐令/永豐襟江繞湖田多水患因築隄捍流皆成)¶
　　(沃壤及補御史巡按江右讞諸郡獄必務平/反至今刋布為爰書式厯遷太僕寺少卿卒)¶
　何繼髙(山隂縣志號泰寧萬厯癸未進士居西曹獄/多平反時人謡曰執法不阿海與何海謂都)¶
　　(御史瑞也出知衛輝調臨江嵗大饑載粟平糶設/粥以賑復議免樟樹永平二鎮𣙜稅調知福州倭)¶
　　(入朝鮮閩省大震與撫軍計移築福州城閩人至/今賴焉遷長蘆運使立五綱册核商主黟定餘鹽)¶
<pb:KR2k0044_WYG_171-18a>¶
　　(夾帶例寛徒戍之罪増引額二十二萬増課一十/七萬有奇又以羨緡甓滄州城滄人德之遷江西)¶
　　(右參/政卒)¶
　楊宏科(江西通志字意白餘姚人萬厯進士為新淦/令時凶嵗洊至宏科散財發粟極力撫循之)¶
　　(盜賊流刼諸鄉捕治其首/惡無所株蔓淦賴以安)¶
　董子行(福建通志字明卿嵊縣人萬厯間為侯官令/吏才精敏奉詔丈田汰浮米無算縣西有石)¶
　　(門峽江水為患子行建議填塞方舉事徵為/御史後令周兆聖循其議築之嵗獲有秋)¶
　史記勲(餘姚縣志字稽叔萬厯癸未進士為南刑部/主事累遷重慶知府時楊應龍反記勲主𠞰)¶
　　(朝方厭兵慮其中梗移守彰德嵗歉請/折漕米數萬又發贖鍰以賑境内得安)¶
<pb:KR2k0044_WYG_171-18b>¶
　戴尚志(西江志蕭山人萬厯中以刑部郎出知瑞州/府實政愛民無勾攝之擾無留滯之獄髙安)¶
　　(苦兌運有賣産鬻妻子者尚志與知縣田一甲議/為官兊乃令糧簿先期排定船隻民運至舟官押)¶
　　(赴省闔/邑免累)¶
　蘇萬傑(施邦曜蘇萬傑傳字伯邁餘姚人萬厯戊子/舉人授寧海學諭厯遷鎮江同知理王店闗)¶
　　(𣙜悉罷沿途邏卒通河道而稅額自足外艱服闋/補邵武攝福寧州篆州故患盜萬傑至獲一賊察)¶
　　(其可用釋而撫之使盡疏其黨散置各船給糧為/兵遂帖然無他志尋督餉通州轉兵部員外出守)¶
　　(大理牒報雲龍州民何天恩等為亂將攻城時議/洶洶萬傑持之以靜賊俄潰去擢廣西副使㑹靖)¶
　　(江王叔姪爭立不決擾及官民萬傑以情理折之/十餘年懸案立定晉雲南右布政道聞土冦普名)¶
<pb:KR2k0044_WYG_171-19a>¶
　　(聲結聫交趾反乃疾驅請於督臣移檄交趾慰之/以毋得助逆而自單車直詣普壘開布誠信普大)¶
　　(悅服後反覆不常乃用間攜其黨魁内自殘殺遂/終就撫俄有巨猾張國泰冒厰璫入滇横甚院司)¶
　　(咸震懾萬傑獨言其偽曰吾恐其飽而颺去耳立/邀之至一訊而服人以為神旋為忌者所中拂衣)¶
　　(歸/)¶
　王以寧(㑹稽縣志字楨甫萬厯戊戌進士知宜興縣/時成國魏國等多以賜田為名𨼆漏正供以)¶
　　(寧履畝清丈力請於上悉為起科以補貧民之稅/又立社倉五所捐俸贖為倡儲米萬石陞監察御)¶
　　(史按粤東先是粤東兵餉取給於墟鎮場市雜稅/市豪墨吏因縁為姧以寧具疏極言其害無名横)¶
　　(征一切報罷尋/以母老解官歸)¶
<pb:KR2k0044_WYG_171-19b>¶
　劉永基(紹興府志字止菴山隂人萬厯庚戌進士任/宜興令清吏胥乾沒稅糧執洞庭逋盜聲望)¶
　　(甚著後補贛令邑大饑設六厰貯賑贛民得甦累/陞山西僉事㑹朝中婦寺交亂恐不免於禍甫挂)¶
　　(冠已即削籍後起/為陜西副使卒)¶
　胡一鴻(紹興府志字季漸餘姚人萬厯庚戌進士授/南工曹出知荆州府濱江之田視隄為荒熟)¶
　　(嵗久將決一鴻發民修築隄成而利倍補武昌府/水西之亂推擇為辰沅副使以主餉事創運法為)¶
　　(連珠營每營距十里迭為運防輪日番休/黔軍得以藉手轉陜西按察使未任卒)¶
　孫如洵(紹興府志號木山餘姚人萬厯癸丑進士授/刑曹出守池州土賊盛長等千餘人沿江肆)¶
　　(掠如洵令鄉民屯聚守隘親率壯士夾擊一鼓而/殱其魁遷山東副使擢濟寧參政賑饑荒以杜盜)¶
<pb:KR2k0044_WYG_171-20a>¶
　　(源境内以安/後致政歸)¶
　姜一洪(餘姚縣志字開初萬厯丙辰進士授武學教/授累遷河南參政分巡禹州時流賊震動而)¶
　　(河決民不得耕一洪曰不戢之則民將為賊遂開/倉賑之流亡皆返賊犯葉縣鄢陵竟無復為前導)¶
　　(者老囘囘犯河北一洪往討之多張疑兵而自率/勁卒當中堅賊不敢逼河北獲全厯陞廣東布政)¶
　　(使/)¶
　倪元珙(紹興府志字賦汝上虞人天啓壬戌進士以/祁門令調歙時逆璫私人布中外姧民乗之)¶
　　(歙吳榮以僕訐其主吳養春久擅黄山利遣部曹/呂下問乗傳籍其家下問為璫私人隸役恣暴民)¶
　　(一夕鼓譟碎館門下問踰垣走民相結聚幾召變/元珙單騎慰諭乃定下問怒無所洩歸獄邑令璫)¶
<pb:KR2k0044_WYG_171-20b>¶
　　(復遣人馳歙督治甚急元珙據法爭之㑹逆璫伏/誅乃以考最為御史首疏黄山一獄以正諸姧罪)¶
　　(出按江西攝理兵事平粤冦督學吳中時有指復/社為不軌者朝廷震怒欲創之元珙言諸士修名)¶
　　(矜行無亂蹟柄臣以為黨謫光禄/寺録事後遷行人副歸里病卒)¶
國朝¶
　陸元機(廣東名宦册山隂人順治三年粤初定以元/機行廣州知府事開誠布公遐邇向化丁亥)¶
　　(失獄犯陳知希總督佟養甲疑其故縱欲以軍法/罪之百姓蜂擁號泣爭乞代死籍其貲止數金遂)¶
　　(復其/官)¶
　謝祖悌(福建名宦册字友公㑹稽人順治十三年知/建寧府鎮卒張文龍等以缺餉為名擁衆鼓)¶
<pb:KR2k0044_WYG_171-21a>¶
　　(譟祖悌正色諭之不敢動既而文龍等入據南鄉/人情惶駭祖悌密請巡道李元萃約署建協王之)¶
　　(綱擒縛倡首正法郡賴以安尋擢湖/廣岳州道士庶塞道攀轅不忍其去)¶
　董期生(廣東通志山隂人順治十四年由舉人任雷/州府理刑雷郡荒糧未豁吏縁為姧期生廉)¶
　　(置之法弊始絶攝廉州篆時横山一路白晝刼掠/道梗不通乃諭地方集鄉丁擒其巨魁横山始為)¶
　　(坦途十七年遷汾州同知歸度梅嶺資/斧無措同官共貸之累官淮安太守)¶
　姜希轍(紹興府志字二濱餘姚人明崇禎壬午舉人/順治初補溫州敎授攝縣事以民兵破海冦)¶
　　(陞元城知縣鄰郡饑流民蝟至時逃人令嚴無敢/收者希轍悉留之令墾荒地受僱得食全活以萬)¶
　　(計卓異擢戸科給事中疏陳侃侃切時政陞奉天/府丞乞養歸服闋不起與黄宗羲等論文講學四)¶
<pb:KR2k0044_WYG_171-21b>¶
　　(方之士/皆趨之)¶
　余縉(公舉事實字仲紳諸暨人順治壬辰進士授河/南封丘知縣時邑甫遭流冦蹂躪之後民多轉)¶
　　(徙縉加意撫恤闢汙萊革耗羨省徭役招流亡民/始復業令封六載熟悉兩河形勢遂議引支河以)¶
　　(分水勢築遥堤以衛民居均堡夫以防潰溢清灘/地以業窮民禁採青以杜騷擾擢御史厯河南山)¶
　　(西二道巡視長蘆鹽課嚴禁私販酌通融代銷之/法寛老幼負擔之禁商民德之予告歸杜門不出)¶
　　(建宗祠捐置祀田學田敦倫睦族任䘏好施為邦/人矜式康熙甲寅山冦竊發縉散家財募死士為)¶
　　(守禦計既而援師至籌餉無出縉首捐/金為倡事賴以濟總督李之芳嘉之)¶
　何嘉祐(鄉賢留祀册字子受山隂人順治甲午選拔/丁酉副榜知江西奉新縣民多逋賦嘉祐區)¶
<pb:KR2k0044_WYG_171-22a>¶
　　(畫有方不事鞭扑浹嵗間宿逋為清民健訟申誡/嚴禁刁風以息擢戸部廣東司主事尋監寶泉局)¶
　　(厯江西司員外郎𣙜闗蕪湖却陋規禁需索陞山/西司郎中以薦改授御史所論列多報可巡鹽河)¶
　　(東力疾冒暑行值鹽池水漲禱於/神一夕水退數尺人謂忠誠所感)¶
　馮勸(公舉事實諸暨人順治甲午舉人選桐鄉縣敎/諭陞博白縣知縣時兵燹之餘土㓂未靖有賴)¶
　　(天錫唐朝奉者侵擾城邑勸守禦擒捕民賴以安/内艱服闋補襄陵縣催科撫字咸得其宜時秦中)¶
　　(饑流民載道勸設厰作粥以濟/全活者甚衆擢山西道御史)¶
　余泰來(公舉事實字子閎山隂人康熙壬戌進士授/庶吉士改御史秦晉洊飢流亡載道疏請給)¶
(上嘉口食勤勸課助牛種則流民不招自至遺盡却之/    納之巡視長蘆鹽課屬吏巨商爭相餽)¶
<pb:KR2k0044_WYG_171-22b>¶
(命發陞奉天府丞嵗饑泰來以民需食甚急捐貲濟運/    太倉由海運賑濟)¶
　　(奉天民俗質樸教以禮/讓敦詩書士風丕振)¶
　魯超(廣東名宦册號謙菴㑹稽人守松江有善政後/為惠潮道陞廣西按察司擢廣東布政使前後)¶
　　(在粤凡七載潮舊有絶戸虚丁久為民累超除豁/三千餘戸康熙甲戌水漲超晝夜督民築堤至今)¶
　　(名魯公堤丁丑嵗饑守令議發積貯平糶未敢擅/動超力任之未幾果報可洎進粤藩益厲清操葺)¶
　　(珠江義學延宿儒以教士粤東兵餉例間用錢適/錢滯兵苦虧折强市民物民復苦之超請全給白)¶
　　(金兵民均/便卒於官)¶
　　台州府¶
<pb:KR2k0044_WYG_171-23a>¶
　宋¶
　羅適(赤城新志字正之寧海人治平三年進士為江/東令凡民有訟曲直徑決於前不以屬吏黎明)¶
　　(視事入夜猶不已居數月政化大行訟者益少乃/出行郊野所過召其耆老問以疾苦及所願欲而)¶
　　(不得者為罷行之嘗有書與蘇文忠公論水利凡/興復者五十有五溉田六千餘頃嵗或乾溢禱羣)¶
　　(祠輒應如響官至提/㸃兩浙京西刑獄)¶
　鄭霖(台州府志字景說寧海人紹定進士除南安教/授樞密院編修出知贛州後移安慶兼淮浙提)¶
　　(刑權知平江十年之間靖宜興之盜釋久繫之囚/撥戸部牙契以給流寓省添差總管以舒邦計修)¶
　　(築吕城疏濬練湖公私便益人䝉惠愛後以將作/監禮部郎官召不就卒年七十二贈龍圖閣直學)¶
<pb:KR2k0044_WYG_171-23b>¶
　　(士/)¶
　杜濬(黄巖縣志字淵卿丞相範之子以司直陛對直/言時事出知汀州罷諸邑月解糧數十萬代輸)¶
　　(版戸積逋人以/為不愧家風云)¶
　李由(西江志字民載台州人知玉山縣不受請託決/訟明果終日坐㕔事重門洞開上下之情無不)¶
　　(通/者)¶
　王甸(黄巖縣志字伯俊居安從子景定中為桂陽判/官時邕宜告警桂陽無城州守棄官走匿山中)¶
　　(軍民警擾甸微知守匿所夜半匹馬追及之力挽/守出視事衆乃定已復設立木城修備戎器泣諭)¶
　　(衆曰若㓂難叵測吾決當與爾共斃/冦聞有備遂遁人謂其有居安之風)¶
<pb:KR2k0044_WYG_171-24a>¶
　元¶
　周仔肩(臨海縣志字本道延祐五年進士授鄞縣丞/遇事立斷剖決如流時徭役繁興仔肩為立)¶
　　(義役以便民轉長興判官剔蠧辨寃/䘏災賑困百姓感德為立祠祀之)¶
　許廣大(成化四明郡志字具瞻天台人登進士第授/慶元路昌國州判官再授武義縣尹俱以廉)¶
　　(能聞至正九年調知鄞縣平差役嚴程限有事不/遣吏卒惟親署一帖俾相傳遞民無不如約者有)¶
　　(訟訴必親折吏/莫能售其姧)¶
　明¶
　方克勤(宋濂方克勤墓碑字去矜寧海人至正甲辰/嘗一踐場屋言國家利害無所顧忌有司不)¶
<pb:KR2k0044_WYG_171-24b>¶
　　(敢取飄然東歸益閉戸潛心於天文地形禮樂刑/政及制度名物之屬必辨析於至當洪武二年詔)¶
　　(立郡縣學以訓導辟克勤起應命四年徴上京師/特命知濟寜府事至官日引耆耋坐語詢以得失)¶
　　(屬縣之内社各立學學凡數百區學子繫籍者二/千人兵後號為最盛始有詔民闢廢田者閱三載)¶
　　(乃稅吏徼近功不俟期斂之復以田定其科繇民/益惰田不増闢克勤與民約定為簡書列丁産為)¶
　　(上中下三等等復折為三每有徵發恒視書為則/吏不敢並縁為姧初赴官時戸僅三萬稅萬餘石)¶
　　(三年之後稅以石計者十四萬四千七百戸亦増/至六萬有竒二州二十縣家有積粟野無饑莩其)¶
　　(為政不喜近名曰近名必立威立威必至害人吾/不忍為也府庭間不陳杻械革鞭懸楹間示不妄)¶
　　(罰省憲考績為六府最八年秋知曹縣事程貢嘗/以不職被笞心銜之上封事言狀誣克勤用倉中)¶
<pb:KR2k0044_WYG_171-25a>¶
　　(炭葦克勤不與辨遂就/逮歿於京師子孝孺)¶
　鄭士原(台州府志字孝仁寧海人洪武初陞懷慶同/知兵後民著籍僅三萬家士原招來安集平)¶
　　(賦役簡追逮越三年流逋四歸田野墾闢戸稅増/十倍河南諸衛軍糧月給鹽十之三各府役車夫)¶
　　(赴河東鹽司輦致民困於道路士原牒懷慶等衛/俾軍自輦衛挾重臣勢令役民如各府士原持不)¶
　　(可曰吾郡民寡而事煩與各府異使月為軍運鹽/則父老子弟接踵河東之塗猶不給也其何以為)¶
　　(生且設軍以衛民奈何役民以奉驕卒衞不能屈/陞湖廣按察司僉事先是荆襄之卒乗亂多掠民)¶
　　(女為妻妾或脅為奴部使者畏武臣莫敢究士原/至民拜馬前號訴立召諸衛軍俾還所掠於民士)¶
　　(原精練果敢操持勁正吏畏其威而强有力者聞/風亦莫敢犯數千里間貪猾屏息㑹斷刑安陸死)¶
<pb:KR2k0044_WYG_171-25b>¶
　　(囚有稱寃者時獄已上士原索成案視之語果不/同因上其寃狀御史怒其沮格銜之既而空印事)¶
　　(起遂嗾懷慶吏誣及之士原辨不/勝自誣服輸作江浦卒於京師)¶
　於仲完(舊浙江通志黄巖人洪武間任永新縣時南/鄉龍仁和為亂千户所官幸捕盜為利欲調)¶
　　(軍盡屠南鄉仲完力止之躬率鄉兵執其渠魁/冦平南鄉人戴之若父母生子多以於姓為名)¶
　童謨(黄巖縣志字尚𢎞洪武癸夘領鄉薦授六安學/正擢番禺令厯除山東布政使妖婦唐賽兒亂)¶
　　(謨豫奏請兵不報已而變起有旨逮獄謨竟不自/白及聞皇太子將率兵北伐莫有諫者謨從獄中)¶
　　(齧血草疏以進成祖曰此忠臣也出之調廣西布/政使卒謨自筮仕以來所至皆有惠政山東民至)¶
　　(今頌/之)¶
<pb:KR2k0044_WYG_171-26a>¶
　陳公成(寜海縣志字季鏞洪武辛亥進士授耀州同/知時兵燹之後草萊蔽野大府責屬州墾闢)¶
　　(荒田商乾華邠諸州虚具頃數以為功公成獨不/報曰民生尚窘吾朝夕撫摩之業猶未復又虚増)¶
　　(糧額以朘削之是敺之流散也何以為州大府不/能强而耀州之民賴以無虚額厯轉廣東鹽課司)¶
　　(提舉未/任卒)¶
　李存仁(黄巖縣志永樂間以賢良薦授沛縣知縣尋/更新喻初抵任佯為不諳事體狀逾月閭里)¶
　　(委瑣悉知之一時豪右摧抑殆盡境内大治民有/慢令者拘其母久之不出既而執其妻即出判曰)¶
　　(慢令罪小不孝罪大杖殺之其/不煩鞫責而事就理皆此類)¶
　許敬軒(天台縣志號南湖永樂甲午鄉貢游國學以/才推禮部司務陞儀制司員外宣德庚戌詔)¶
<pb:KR2k0044_WYG_171-26b>¶
　　(舉近臣優於民牧者敬軒得閩之汀州至則興學/校勸農桑開常平以濟貧乏均徭役以鋤强豪以)¶
　　(賢良方正薦程原慶朱振等於朝以貪殘虐民/劾祝永昇等五人逮治問罪郡内翕然大治)¶
　黄敬(廣東通志天台人永樂七年知雷州府先是府/多囚繫敬至悉為剖決數月之間囹圄一空府)¶
　　(境被潮漲民多溺死敬設法賙之/多賴全濟在任數載民安訟息)¶
　陳員韜(台州府志字從熙臨海人宣德庚戌進士授/江西新城令斥蠧吏核富室詭匿之籍賦役)¶
　　(以平毁淫祠二十餘所奏復廢寺田之據於豪右/者七千餘畝以給貧民聴訟明決鄰邑有不平者)¶
　　(亦求直焉流民聞風咸復故業先是新城充力士/者十餘人例止其身後調守普安主將利為已役)¶
　　(勾擾及其子孫員韜奏其事與他郡獲危者六百/餘家改知永新姧猾逺遁擢監察御史巡按四川)¶
<pb:KR2k0044_WYG_171-27a>¶
　　(辨釋諸司死獄四十餘人維州大小姓猺人讐殺/為患員韜諭以禍福皆悅服㑹福建沙尤盜起特)¶
　　(簡鎮撫其民王師至建寜主將惟日坐城中飲燕/有司乗風徵求甚急員韜至正有司罪狀遂自擁)¶
　　(數十騎直下延平議戰守人心始安後寧陽侯大/舉而下將盡殱之員韜參決其間活脅從者二萬)¶
　　(七千餘家平反疑獄得不死者五十餘人陞廣東/左參政轉右布政使豪僧恃宦者僭民田官不敢)¶
　　(問下車即斷以法㑹/𠞰漳冦遘疾不起)¶
　侯潤　侯臣(臨海縣志潤字仲璣宣德癸丑進士擢/禮科給事中敷對糾駁有聲陞通政司)¶
　　(參議以忤權宦王振落職佐鳳陽尋改知和州嚴/明亷幹民安其化及振敗將柄用適以疾卒従弟)¶
　　(臣字仲勲同榜進士任刑科給事中厯官河/南布政築河隄置水閘中州人立石紀功)¶
<pb:KR2k0044_WYG_171-27b>¶
　髙瑛(台州府志字廷璧黄巖人正統戊辰進士除工/部主事改南刑部郎中出為四川按察副使兼)¶
　　(巡川西道遇事剖決如流鹽井僻逺吏長肆虐有/强悍都指揮者尤不法怨家訐其姧狀無敢問瑛)¶
　　(直置之法松茂黠賊劉崇虎叛居鞏利瑛率兵一/舉滅之蜀王襲位徧謁郡神欲先大慈寺瑛抗言)¶
　　(曰殿下崇儒重道宜先文廟王悅而従/之擢本司按察使年五十以母老乞歸)¶
　謝省(台州府志字世修太平人景泰甲戌進士授南/車駕主事轉武選遷寶慶知府至則條民𨼆十)¶
　　(四事請於上官次第行之春秋時行郊野賑饑窮/教耕織斥淫祠以建社學㑹計儲積可支五年乃)¶
　　(撮朱文公家禮作十勿詩俾民誦習之不率者一/裁以法境内肅然㑹岷府奏欲徙建宫殿事下有)¶
　　(司議省執不可已而巡撫力主其議乃乞補敎/職連乞養病俱不許三載考績至中途告歸)¶
<pb:KR2k0044_WYG_171-28a>¶
　周一清(廣西通志臨海人天順間任慶逺知府政尚/嚴明人莫敢欺時猺賊甚熾乃募壯士協官)¶
　　(軍撫捕之賊漸却當道聞其才檄兼/管慶逺衛事以征藤峽功陞正二品)¶
　范絪(天台縣志字太和成化壬辰進士授兵部主事/擢武選司郎中時武臣皆結交中貴凌次銓選)¶
　　(絪抗顔執法羣姧側目隂中以事出知濱州至則/釐姧去弊奏減解部軍糧七十石巡按奏治行第)¶
　　(一秩滿赴/京病卒)¶
　王弼(台州府志字存敬黄巖人成化乙未進士知溧/水縣溧有湖田久棄弼督修舊陂得良疇數千)¶
　　(畝入為刑部郎中有保定人訟戚畹王氏私籍民/田奉命往覈即上議歸其田出守興化信號令節)¶
　　(夫役表孝義講行鄉射禮以八條約敎民民翕然/化之漳冦起藩鎮議徵丁壯於莆且脅以軍機弼)¶
<pb:KR2k0044_WYG_171-28b>¶
　　(曰莆乃冦所自入丁壯去郡誰與守且郡失則萬/民死軍機失死止一身耳竟沮其議無何疾卒民)¶
　　(為留衣/冠𦵏之)¶
　姜鳳(舊浙江通志字廷儀太平人成化丁酉舉人授/舒城敎諭陞歸化知縣值嵗旱奏減秋米六百)¶
　　(石民頌其德後判臨江築/魚梁壩厯遷潼川知州歸)¶
　戴豪(台州府志字師文太平人成化戊戌進士拜兵/部武庫主事遷員外擢職方郎中㑹邊報旁午)¶
　　(衆務糾紛豪不動聲色而應答如流時馬文升為/尚書特倚重豪諸司奏屬豪看詳同官皆服其精)¶
　　(敏尋陞廣/東右參政)¶
　許崇仁(天台縣志字一元成化庚子舉人署河南寶/豐敎諭陞清流縣尹適潮有屬邑程鄉崇山)¶
<pb:KR2k0044_WYG_171-29a>¶
　　(巨壑羣盜嘯聚特設通判一員以才望推崇仁比/至簡士卒嚴號令民賴以安江閩冦熾三省出師)¶
　　(㑹𠞰崇仁獨當一面躬擐甲胄深入險阻/元惡次第授首以冒險得疾遂致政歸)¶
　龎泮(獻徵録字原化天台人成化甲辰進士授工科/給事中遷刑科在諫司久扶植善𩔖沮格倖進)¶
　　(每疏入多報可陞河南右布政駕帖取洛陽牡丹/疏請罷之司禮太監李榮索古銅鏡器物泮曰物)¶
　　(非土産官取之民民無以應則累及塚墓卒不與/轉廣西思恩土官有謀為叛者先發以制之具見)¶
　　(成績以/病歸)¶
　蔣顒(台州府志字思誠臨海人成化丁未進士授南/刑部主事陞本部員外轉湖廣僉事分巡武昌)¶
　　(吉府儀賓殺人冀以賂免顒立抵以法值鎮守閹/張抃為劉瑾腹心有衛指揮張青索軍人財不遂)¶
<pb:KR2k0044_WYG_171-29b>¶
　　(囚死其父又蘄州衛指揮王欽以貢緑毛龜取部/下二百餘金顒廉實均置之法二指揮賄抃為請)¶
　　(顒不為徇抃大怒密白之瑾瑾諷當/道媒孽罷官瑾敗晉階三級致仕)¶
　蔡餘慶(傳詳/介節)¶
　楊澤(台州府志字商霖天台人由進士授南刑部主/事陞福建屯田僉事先是建寧等八府歲納屯)¶
　　(糧取道沿海倉民苦覆折之患澤折衷估價兑銀/定為常例尋陞本司副使閩省新建神祠歲遣中)¶
　　(官進香靡費浩繁澤因抗疏其略曰宣尼至聖也/闕里祠祀猶守土之臣主之他亦何煩特使乎朝)¶
　　(議即罷澤為人外和内厲厯司邦憲/民無寃獄擢河南按察使未任卒)¶
　張成徳(仙居縣志名涘以字行成化六年以貢除蜀/南充令邑人好訟有同懷兄弟相訐勿休進)¶
<pb:KR2k0044_WYG_171-30a>¶
　　(而問之曰若等願舉子乎曰然願多舉乎曰然曰/若父之願猶是也今日若於兄弟異日若子於兄)¶
　　(弟亦猶是也二人憮然愧悔後竟以友愛聞嘗創/諭俗亭作戒三篇月朔令父老申諭之又創五經)¶
　　(書院延名宿為子弟師捐俸資其費陞通判/饒州百姓遮道泣送者以萬計無何謝病歸)¶
　秦文(獻㣲録字従簡臨海人𢎞治癸丑進士授行人/正德中遷刑部郎中時逆瑾亂政羅織京朝官)¶
　　(文以身殉法讞獄精明瑾竟不能害遷貴州提學/副使改陜西兩督學政以抑奔競斥浮薄為先士)¶
　　(習為之丕變遷河南布政司左參政抵任覩河/洛居民彫敝而武宗巡游調度日急遂告病歸)¶
　王坊(黄巖縣志字崇賢𢎞治乙丑進士知霍山縣禮/耆德興學校百廢具舉陞南京都察院經厯霍)¶
　　(民建祠/祀之)¶
<pb:KR2k0044_WYG_171-30b>¶
　蔡潮(分省人物考號霞山臨海人𢎞治乙丑進士選/庶吉士改兵科給事中厯遷貴州右參議時清)¶
　　(平苗冦據香罏山以叛圍城數重潮誓死以守間/道轉餉士皆奮勇先登尅日𠞰平自鎮逺距省城)¶
　　(凡七程重岡複嶺旅行數十里無所依止潮為十/里創一亭翼然相望行人賴之轉福建參政督糧)¶
　　(儲悉心籌畫軍糈給而兵民不擾山路崎嶇乃相/地險隘輒為梁亭如萬里林藍田溪北嶺飛鸞雲)¶
　　(嶺一帶悉為康莊轉河南右布政以兩河盜賊充/斥令郡縣道周悉種榆栁俾木植成行不惟賊騎)¶
　　(難於出没且蒸薪亦資民用未幾乞休歸睦族恤/鄰凡道路津梁圯壞者捐貲修葺如平大惡灘建)¶
　　(卲家渡橋移三江埠疏泉井洋凡可以/利物濟人者為之無遺力卒年八十三)¶
　張儉(台州府志字存禮仙居人正德甲戌進士除工/部主事改南刑部員外世宗議大禮儉抗疏爭)¶
<pb:KR2k0044_WYG_171-31a>¶
　　(且面斥桂蕚廷杖者再出為江西僉事豐城水溢/親視築堰以禦患民呼張公堰調福建建寧道建)¶
　　(寜兩衛屯田半蕪糧蔑由辦照軍攤賠不敷漸派/幼丁屯旗不堪命舉子不敢育儉反覆請蠲報可)¶
　　(歡聲震里巷陞四川副使㑹銅梁盜熾儉親援枹/鼓𠞰平之陞福建參政持法廉平有一張八閩安)¶
　　(之謡無何/致仕歸)¶
　侯緘(舊浙江通志字世言臨海人正德庚辰進士授/刑曹有中貴下獄為刺請者盈案緘不之視曰)¶
　　(吾知有法耳既而中貴得赦以緘能守法言於上/詔賜文綺旌焉厯官貴州布政使時思南宣慰司)¶
　　(有諐慢者巡按欲召詰之緘曰彼土官也急之則/生變巡按竟召而杖之其部噪至城下發火露刃)¶
　　(官司震恐緘曰彼迓其主耳非有他也白巡按出/之立階下禮諭而徐遣之卒不為變再遷閩藩卒)¶
<pb:KR2k0044_WYG_171-31b>¶
　　(於/官)¶
　汪憲(舊浙江通志字尚鎰黄巖人領鄉薦任新淦敎/諭陞將樂知縣束豪强立社學庭無私謁獄無)¶
　　(繫囚有流賊將犯境憲披甲身禦之賊畏遁去百/姓製銀甲以謝却不受命貯之庫至今名為汪公)¶
　　(甲陞寧州知州未至而宸濠變作憲冒險而/進贊都御史王守仁平大憝未幾引疾歸)¶
　蔡紹科(傳詳/介節)¶
　潘穎(舊浙江通志字叔愚寜海人嘉靖癸未進士出/宰豐城案牘山積一日剖決堂下無稱寃者修)¶
　　(學濬河剔姧釐弊頌聲載道陞南京稽勲司/主事兼攝四司黜陟惟允超擢郎中未幾卒)¶
　葉良佩(台州府志字敬之太平人嘉靖癸未進士授/新城令改貴溪時權璫督造真人府怙勢横)¶
<pb:KR2k0044_WYG_171-32a>¶
　　(斂良佩一繩以法率斂蹟不敢肆案牘叢委談笑/而立決之廷無留獄擢南京刑部主事有富閹當)¶
　　(論死者夜餽二百金良佩拒之竟抵於法再轉為/河南司郎中任久法益精諸司有紛訟難解者咸)¶
　　(咨良佩而行太平縣志良佩精究典/墳以作述名世所著書凡數百卷)¶
　應大桂　應存魯(仙居縣志大桂字邦才嘉靖丙戌/進士授行人厯除漢陽知府多惠)¶
　　(政改登州清譽益著陞湖廣副使致仕子存魯字/得之萬厯己夘舉人除石埭令陞鶴慶通判涖任)¶
　　(三載政清訟理不事紛更務/與民休息年六十致仕歸)¶
　鄭特(舊浙江通志字汝英黄巖人領鄉薦知崇明縣/崇居環海中民以魚鹽為計蘆洲為産故事魚)¶
　　(鹽船戸皆有常例動以千緡計蘆洲則聴勢豪兼/併特至首除常例而歸蘆洲於編戸勢豪譖之御)¶
<pb:KR2k0044_WYG_171-32b>¶
　　(史被劾送部調用廷論寃之改調大縣以疾/卒喪歸抵姑蘇崇民無老少咸號泣以送)¶
　許仁卿(舊浙江通志號古泉臨海人嘉靖戊子舉人/任吉安司理殫心獄訟全活最多厯官瑞州)¶
　　(知府救荒殱盜立社建/橋陞河南副使致仕)¶
　陸州(分省人物考字汝行寧海人嘉靖甲辰進士以/刑部郎出守常德先是榮藩嘗請郭西濵江地)¶
　　(租而併稅艫篾之泊埠者久之中官愈益横索或/闌及經行艫篾商人苦之州廉知非例下令禁治)¶
　　(中官相戒斂跡郡受沅靖五溪諸水舊築土隄捍/之春夏水暴土蝕則兩崖之間不辨牛馬州請易)¶
　　(土以石募民貲蠲帑金為長隄百五十步髙四仞/廣半之澇至始不為災他如均傳費奬士𩔖厪賑)¶
　　(恤每事必為之區畫期於奉/法循理尋擢九江兵備副使)¶
<pb:KR2k0044_WYG_171-33a>¶
　王鈴　王洽(黄巖縣志鈴字予才嘉靖丁未進士授/宜興知縣邑巨賦繁鈴至汰冗費闢荒)¶
　　(穢緩徵科民咸德之以峭直忤當道調知將樂至/則掲五事以自矢行之一如其言急敎化建鄉校)¶
　　(修龜山書院皆有關治體之大者丁外艱服闋補/成安厯陞山東按察僉事引疾歸子洽字近之領)¶
　　(鄉薦授池州司理訊刑聴訟多所昭/雪任池數載凡費用悉資於家云)¶
　何寵(台州府志字汝錫臨海人嘉靖癸丑進士知無/為州時有倭警築城浚池而民無擾陞刑部員)¶
　　(外郎中出知潮州潮亦患倭寵一以靜鎮徐察其/利病興革之軍興旁午民不知有徵發忽寢疾闔)¶
　　(郡奔走祈請及卒罷/市巷哭肖像祠之)¶
　馮學易(臨海縣志字韋卿隆慶丁夘舉人授河南西/平縣撫字有方人吏和洽陞淮安管河同知)¶
<pb:KR2k0044_WYG_171-33b>¶
　　(河道自景泰以來嵗決嵗修迄無成績時議濬趙/渠開泇河學易相度効能築隄固岸不遺餘力逮)¶
　　(河工告成晉長蘆鹽運同知兩攝使篆洞/曉鹺政吏不敢欺尋轉河南運使致仕)¶
　蔣承勲(臨海縣志字繼之萬厯丙子舉人授敎諭陞/東流令首除供具以甦里甲清驛遞侵牟之)¶
　　(弊革兩造先納紙錢陋規凡小大獄務決以情郡/俠汪一滄習符咒立能死人利兄貲斃四命而奪)¶
　　(之有遺腹孫幸寄他姓獲全寃久未雪來赴愬承/勲戒勿泄越日集丁壯托他行倐至滄家備得符)¶
　　(詛狀驗實坐辟悉還其貲陞黄州府同知黄郡帆/艘鱗集駔儈出沒承勲下車清軍役盤獲巨盜招)¶
　　(申棄市一境肅然荆府宗藩驕縱凌民巨璫李忠/奉㫖謁陵虐用民夫悉折以理不為屈治績為三)¶
　　(楚冠轉蜀藩/長史致政歸)¶
<pb:KR2k0044_WYG_171-34a>¶
　金孚兌(舊浙江通志字吉所太平人萬厯辛卯舉人/授曲江知縣值嵗侵請於巡撫奏蠲稅糧復)¶
　　(發官帑賑之所活數千家韶郡密邇諸洞互市交/闗者稍忤其意輒羣譁殺掠孚兌内嚴守禦外布)¶
　　(恩信猺人戒不犯境為粤東清廉第一/遷江西瑞州府治中方七閱月告歸)¶
　王萬祚(台州府志字君錫臨海人萬厯乙未進士釋/褐當塗令甫至先問大姓主名為積害者得)¶
　　(若干人悉法治之諸豪屏息革羨耗嚴保甲政聲/大著父憂服闋補汝陽值邑災單車問民疾苦為)¶
　　(請緩嵗徵民感激急公額賦早足擢南福建道御/史彈劾不避權貴奉差下江貪墨吏望風避去所)¶
　　(糾皆大僚大姧而纎屑猥/細者置不問差甫竣而逝)¶
　周頌(台州府志字仲美臨海人萬厯庚戌進士授工/部主事陞員外郎中出為武昌太守武昌省會)¶
<pb:KR2k0044_WYG_171-34b>¶
　　(殷繁宗藩驕恣虐民最稱難治頌至申明禁約裁/折以理咸帖然無敢譁舉卓異擢按察司副使分)¶
　　(巡常鎮道㑹逆璫魏忠賢遣緹騎逮前都御史髙/攀龍髙赴水死又逮吏部主事周順昌義民顔佩)¶
　　(韋等公忿叢毆緹騎立斃一人吳下鼎沸逆璫矯/㫖捕髙子世儒頂解坐鼓譟諸生以漏㫖株連林)¶
　　(下縉紳鄒嘉生等勢釀不測頌詣兩臺極言冀為/銷輯撫軍毛某難之頌出疏草袖中謂如是似當)¶
　　(免咎毛閱之内云方順昌奉㫖被逮府縣為促開/讀而官旂不應留連需索訂期十八日致生逺邇)¶
　　(之心此變之所由肇等語因相顧首肯曰如若草攀/龍已死其子當亦見原不獨可全活諸紳士於順)¶
　　(昌一案亦易了也遂如其稿以上得㫖止置顔佩/韋等五人於法餘一無所問嗣璫偵知其事罷官)¶
　　(歸崇禎改元起補湖廣布政/司參政分守荆南道感疾卒)¶
<pb:KR2k0044_WYG_171-35a>¶
　任大冶(寧海縣志字天卿萬厯己未進士授無錫知/縣厯陞刑部郎中時顧宗孟以觸魏璫下刑)¶
　　(部勘大冶即謝病司冦入卧内强起之答曰天日/在上詎可附㑹予頭可斷舌不可轉也越月出知)¶
　　(廬州問民疾苦敦厲士習二州六/邑之長咸聞風振飭以病卒於任)¶
　王如春(西江志黄巖人天啓進士知餘干縣值洪水/泛溢出俸賑濟上請減徴改折復捐贖自龍)¶
　　(津至壩口靛窟築隄/數十里民稱王公隄)¶
　牟賢(舊浙江通志號拙菴黄巖人崇禎甲戌進士授/廣州司李俗頗譸張刑書統於省會滯獄者不)¶
　　(下千人賢疏其案牘以慈佐明旬日囹圄為空龍/門民叛逐其長吏賢單騎詣鐵岡三峒為指陳善)¶
　　(後計龍民拜服行取吏部文選主/事後歸里三十年足不至城府)¶
<pb:KR2k0044_WYG_171-35b>¶
國朝¶
　葉臣遇(鄉賢留祀冊臨海人以貢生選潛江縣知縣/地當荆襄之衝時劇冦盤據西山調各省兵)¶
　　(會𠞰軍需皆倚辦於潛臣遇朝輓夕輸兵有餘糧/而民無重累紀功優敘陞郴州知州始至即請還)¶
　　(粤省引鹽之捺稅嚴前朝濫徵之倉米湖南北之/人皆愛戴之尋以母老告歸康熙十三年閩冦犯)¶
　　(境時台郡兵糧單少臣遇盡散家財以佐軍需勵/士庶為城守計尋事平目擊台郡兵燹之後流亡)¶
　　(日多逋賦日積詣制府李之芳備陳困弊請勘實/題蠲厯年荒稅民得蘇息康熙己未督撫交章舉)¶
　　(博學宏詞/以病不赴)¶
　浙江通志卷一百六十九¶
