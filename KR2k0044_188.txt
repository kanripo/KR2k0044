# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.815475
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR2k0044_WYG_188-1a>¶
欽定四庫全書¶
　浙江通志卷一百八十六¶
　人物(七/)¶
　　孝友(四/)¶
　　衢州府¶
　唐¶
　徐知新(唐書孝友傳知新西安人𢎞治衢州府志性/孝葬父後灑掃墓所者十年產金芝叩之有)¶
　　(聲父老白其/事郡邑以聞)¶
<pb:KR2k0044_WYG_188-1b>¶
　徐惠諲(唐書孝友傳惠諲西安人𢎞治衢州府志五/世同居父母亡哀慟過禮靈芝生十連理鄉)¶
　　(里稱其孝感御史大夫宇文/融以事聞表其里為孝義)¶
　余長安(唐語林衢州人父叔二人為同郡方金所殺/長安八嵗自誓十七乃復讎大理斷死刺史)¶
　　(元錫奏余氏一家遭横死者實二平人蒙顯戮者/乃一孝子引公羊傳父不受誅子得復讎之義時)¶
　　(裴垍為宰相刑部李/鄘為有司事竟不行)¶
　　(謹按長安府縣志俱作常安考厯/代小史與語林同作長故從之)¶
　鄭崇義(兩浙名賢録西安人為郡學士讀書序中忽/心痛不可忍曰得無母有故乎奔歸母果病)¶
　　(比卒結廬躬耕墓田以供時薦郡境有蝗獨不食/其苗舍南木生連理處置使崔文上其事詔旌門)¶
<pb:KR2k0044_WYG_188-2a>¶
　　(閭後以眀經中/第謝而不仕)¶
　宋¶
　愼知禮(宋史本傳衢州信安人父温其仕錢俶終元/帥府判官知禮幼好學年十八獻書於俶署)¶
　　(校書郎命掌書記宋太平興國三年授鴻臚卿厯/知陳州興元府母年八十餘居宛丘懇求歸養退)¶
　　(處十年縉紳稱其孝友母服除表請納禄至道三/年以工部侍郎致仕知禮自幼至白首嵗讀五經)¶
　　(周而後止每開卷必正衣冠危坐/未嘗少懈咸平初卒年七十七)¶
　趙雲(名勝志清獻之子㞦執父喪甘露降於墓/木孝友傳㞦子雲又以毁死人稱世孝)¶
　江袤(萬厯常山縣志字仲長少隨父通議公至京師/樞密使曽布以女妻之還鄉閉戸讀書窮日夜)¶
<pb:KR2k0044_WYG_188-2b>¶
　　(不輟元祐八年補太學生丁父母憂哀毁如不勝/廬墓側以孝聞宣和間方臘作亂自嚴州趨衢常)¶
　　(山巳燬袤時避地嚴坑躬率鄉兵團保伍為守境/計紹興四年謝克家出守衢州首加詢訪隆禮延)¶
　　(致之以才行奏聞召見除編/修所刪定官抗疏辭免還山)¶
　周子言(正徳江山縣志禮賢鄉人有孝行父母/殁廬墓終喪不以寒暑易心人稱其孝)¶
　蔡椿(𢎞治衢州府志字永年西安人博學强記善屬/文登進士第父殁廬墓弟松出繼鄭氏椿既仕)¶
　　(得俸即取松歸凡/先疇故廬悉遺之)¶
　毛蕃八(正徳江山縣志棠峰人膂力絶人曉武藝尤/長於連珠箭父信叔遭賊執欲刃之蕃八直)¶
　　(衝賊陣救父力戰於經堂山賊憚釋其父謂之曰/所過鄉邑破竹而下若驍悍善射能以牛酒勞我)¶
<pb:KR2k0044_WYG_188-3a>¶
　　(我即去蕃八大罵復戰遂遇害屍棄石塘泥坳中/是夕土石掩埋若神為者兄攀能從徐霖學遭母)¶
　　(喪廬墓三年縣尹程珣為作/孝思記蓋兄弟皆有孝行焉)¶
　王撰(正徳江山縣志父樞密副使被金人執仗義不/屈而死撰時年十六身犯鋒鏑尋父屍殯於野)¶
　　(晝夜號泣廬墓側者/六年事聞録其官)¶
　呉槩(西安縣志字致一事繼母以孝聞上舍/釋褐數歴郡守部使其貧如未達時)¶
　陳晅(西安縣志字子舒少喪父事母至孝登第/後召入史館以不謝用事者出倅隆興府)¶
　元¶
　蔣珏(𢎞治開化縣志字伯玉事父芹澗至孝芹澗殁/嘗謁墓念親嗜魚徬徨河側忽雙鯉躍出因取)¶
<pb:KR2k0044_WYG_188-3b>¶
　　(以祭當道異/之薦舉不受)¶
　眀¶
　王盛(正徳江山縣志事母孝母死廬墓三/年鄉人稱之趙一齋為作孝子傳)¶
　趙夔(江山縣志字舜臣弱冠補邑庠生宿齋肄業恐/違定省涕泣不忍去及司訓髙郵迎母就養雖)¶
　　(苜蓿必竭其誠母喪哀毁骨立嘗/以靜逺名齋弟子稱為靜逺先生)¶
　徐履成(萬厯龍㳺縣志立徳鄉人性篤孝讀書談道/門多知名士累辟眀經以母老不就母卒不)¶
　　(食五日幾絶既/葬廬墓三年)¶
　徐珙(眀實録龍游縣學生以善剪字篆書授陜西都/司經歴父喪蔬食廬墓三年服闗改任常州府)¶
<pb:KR2k0044_WYG_188-4a>¶
　　(通判迎母錢氏就養錢殁合葬父墓復蔬食廬墓/三年以父存日最愛蓮植蓮數本於墓下未幾花)¶
　　(開並蒂詔旌/其門曰孝行)¶
　方冕(萬厯龍㳺縣志字尚周性孤介事繼母撫昆弟/遺孤人稱孝友以貢除兵馬副指揮年餘念母)¶
　　(老上書乞終養居官一無所取嘗却徐總戎金而/寘之法時服其廉及母死朝夕哀號目為失眀子)¶
　　(鏜贑州/寕都簿)¶
　楊錞(衢州府志西安人添之曽孫兒時即習定省儀/長不染貨利正徳中貢入太學忽心悸遄歸父)¶
　　(昊果疾越十日卒後以母老遂不赴選母病三年/非迎醫未嘗去左右母卒錞以哀毁殁孫梁登進)¶
　　(士/)¶
<pb:KR2k0044_WYG_188-4b>¶
　何倫(趙鏜孝子何倫傳字宗道江山人天性至孝居/父憂哀毁踰禮忌日涕泣如初喪事母毛氏尤)¶
　　(謹温凊定省事事必如禮家雖貧甘㫖不缺衣服/必備一日母失雞陽為尋覔隂求其似者以進或)¶
　　(笑其迂則曰不若是無以慰母心及母亡喪葬盡/禮三年疏食如一日喪畢猶不釋服不入内鄉飲)¶
　　(亦不赴曰親在淺土吾其忍乎家貧失學年二十/七始發憤讀書初從陽眀先生學既從王心齋王)¶
　　(龍溪諸公遊晚復拜甘泉先生於南都及歸充然/如有得一夜盜入其室竊器物而出倫覺其入而)¶
　　(不呼將取釡始言曰盍留此以備吾母晨炊盜赧/然盡還其器發聲曰盜孝子物不祥自是其人亦)¶
　　(不復/為盜)¶
　程本(金實程孝子傳開化馬金村人幼好學涉聞經/史大義永樂丙申母疾殆甚百計不療乃齋沐)¶
<pb:KR2k0044_WYG_188-5a>¶
　　(夜禱於玉霄宫置刀案上頓顙出血引刀刺脇者/三刀墜地血滂然流仆絶良久乃蘇而受刀處痛)¶
　　(稍止刀上見紫血一縷長尺餘大如韭葉視之肝/也持歸煮糜以進母絶粒彌句至是聞粥香啜之)¶
　　(畧盡乃不藥而瘳後六年母復遘疾數刲股以進/不數日諸疾盡脱康强十餘載年八十而終宣徳)¶
　　(間有司辟為江浙帥閫掾三司之長莫弗賢之兄/性存為河南某縣丞以疾卒本悲痛號絶匍匐扶)¶
　　(櫬歸葬撫其遺孤愈於已子𢎞治衢州府/志字邦寧性至孝大學士商輅為作墓銘)¶
　張永昌(𢎞治衢州府志開化人𢎞治九年家大疫母/垂死無可致力乃籲天潛以刀剜股肉熟而)¶
　　(奉之母云何從得此吾心頓爽矣永昌血甚昏仆/人莫之知適有靈祠巫降者曰前村張某為母割)¶
　　(股流血且死宜亟往救衆往果然傅以/藥久之乃甦母卒愈人皆稱為張孝子)¶
<pb:KR2k0044_WYG_188-5b>¶
　徐曦(天啟衢州府志字叔睿開化人由舉人學正官/文淵閣纂修父年髙乞歸養與弟叔謙甘㫖盡)¶
　　(歡塤箎為樂喪葬盡/禮人皆以孝友稱之)¶
　汪悅(萬厯常山縣志字徳進甫三嵗父行賈虧匱流/離二十餘年莫知向往悦育於母稍長時時向)¶
　　(母問父狀貌知左脇有黒痣欲求之不能自給比/業醫頗得資訪知父在山東乃裹糧躡屩四年始)¶
　　(得之濟南郡中解脇驗之良是父子相持而哭父/於旅邸已别娶生女贅夫遂以家事付其女夫而)¶
　　(歸奉養二十餘年以/壽終悦年八十餘卒)¶
　璩伯綵(江山縣志字子光家貧力耕以事母母病躬/視湯藥妻拂母意即出之母吐痰盈毆伯綵)¶
　　(私取吞之曰痰寜病我因引刀割乳刲股弟伯縉/亦刲股煮粥糜以進疾果痊後十年母卒哀毁廬)¶
<pb:KR2k0044_WYG_188-6a>¶
　　(於墓側有芝草生其傍/直指以狀聞詔旌其閭)¶
　王仲義(江山縣志字宜之父篤疾碩以身代及卒廬/墓三年刻木為像事之如生母薛病卒廬墓)¶
　　(哀毁過甚竟死墓所妻/徐亦以孝聞有司旌之)¶
　徐員(萬厯常山縣志字必方少孤貧依母再醮其弟/曰進曰安曰掌俱四散糊口員稍長蚤起獲金)¶
　　(環一枚於道用居積輒大售以起乃迎母歸養以/次贖諸弟進先至後召安末欲召掌二弟有難色)¶
　　(員曰義不可以利制弟而可棄吾不得與子先共/餔糜矣二弟悟掌亦歸家成均析鄉黨服其義員)¶
　　(年八十餘子琳/廣信府教授)¶
　張懐貞(𢎞治衢州府志字應祥開化人父邦達任知/縣有罪當刑伏闕陳情乞以身代上憐其意)¶
<pb:KR2k0044_WYG_188-6b>¶
　　(俱釋之尋陞邦/達監察御史)¶
　王鐸(衢州府志字孔振西安人正徳庚午舉人為崇/仁知縣疏立呉與弼專祠調湖廣竹溪縣決屢)¶
　　(年滯獄三告養親不允及/父卒遂終身不仕以事母)¶
　毛公器(正徳江山縣志父殁廬墓三年母殁仍廬墓/側朝夕哀號有烏鳥馴遶人以為孝感有司)¶
　　(以事聞/旌其門)¶
　邵信賢(𢎞治衢州府志字啟眀常山人幼失父事母/徐尤加謹母病躬侍湯藥衣不解帶母年九)¶
　　(十四信賢時亦七十母殁葺草為窩僅可容身置/喪側枕塊而卧朝夕哀慟因疾以終與母同日葬)¶
　　(焉後以子思祥/貴贈員外郎)¶
<pb:KR2k0044_WYG_188-7a>¶
　龔崇堯(萬厯龍㳺縣志父有疾經嵗不瘳崇堯日夜/衣不解帶及卒哀痛幾絶會隣人失火風烈)¶
　　(甚崇堯號泣柩側俄返風火滅𦵏時/有異鳥數百集塜上監司屢旌其門)¶
　欒惠(兩浙名賢録字子仁西安人師事王文成潛心/理學事父母曲盡孝道母嘗患瘋疾手足拘攣)¶
　　(者十三年惠温衾扇枕飲食撫摩必躬必親始終/不怠及父母相繼卒與妻呉氏負土成墳廬墓三)¶
　　(載朝夕哭奠裒絰不去身一夜風雨虎入其廬馴/若畜犬服闋南胄移為六堂學長辭不赴時龍㳺)¶
　　(水北梗化郡邑請惠往布行鄉約梗化者革心自/是深居寡出而四方學者數百人以壽卒於家)¶
　陳恩(衢州府志字廷受西安人正徳戊辰進士為中/書舍人充趙王陵寢使郤王餽先是公車北上)¶
　　(聞父疾遂歸其在南雍時夢母疾徒步至/家兩足重繭母疾竟瘳咸謂孝行所感)¶
<pb:KR2k0044_WYG_188-7b>¶
　葉希學(萬厯龍㳺縣志幼孤育於母傅既長孝謹備/至兄客死撫其三子如已出母卒哀毁垂絶)¶
　　(子茂堅亦以孝稱茂堅子昌竭力奉父父病龥天/以身代及不起廬墓終喪靈鵲來巢人稱孝感年)¶
　　(百嵗而卒萬厯十六年/詔建坊曰孝子百嵗坊)¶
　施介夫(開化縣志字公毅尚書郎恕之子母虞有疾/侍奉湯藥衣不解帶者逾月母逝嘔血毁瘠)¶
　　(扶柩還至丹陽時久旱河水絶流呼天號泣是夕/大雨河水溢遂得歸葬母性嗜李介夫見之必泣)¶
　　(家人不敢復設從陳白/沙莊定山張東白遊)¶
　余居中(西安縣志性純孝二親逝幾不欲生每當春/秋舉奠時必伏地悲號杖而後能起旁觀者)¶
　　(為之酸鼻以母/諱日嘔血而卒)¶
<pb:KR2k0044_WYG_188-8a>¶
　劉士傑(西安縣志少孤事母至孝母病龥天割/股母殁廬墓三年縣牓其門曰敦孝)¶
　徐日敷(徐鳴玉徐孝子傳西安人甫九嵗父病篤龥/天碩以身代及殁哀動路人稍長事母克盡)¶
　　(色養侍寢問膳愛敬備至五十年如一日母七旬/齒落令婦以乳哺之兄亡撫姪姪亡嫁姪孫女不)¶
　　(異所生學行兼/茂為鄉里所式)¶
　陳情(衢州府志字汝孝西安人親疾龥天求代既葬/有馴燕舞於墓側甘露降於墓木者五日為府)¶
　　(學生與同邑王之屏講明理學旁及天文地理諸/子百家之書數竒不售晚舉孝行郡守易倣之為)¶
　　(作/傳)¶
　汪令徳(開化縣志字潤中孝廉朝仕長子總角失怙/事寡母張承顔迎志曲盡心力撫弟妹各底)¶
<pb:KR2k0044_WYG_188-8b>¶
　　(於成與弟令儀舌耕供/母晚舉眀經司訓瑞安)¶
　徐應雷(衢州府志字震伯西安人五嵗喪母哀毁如/成人事繼母呉氏以孝稱呉多病應雷禱天)¶
　　(碩以身代叔某故庶出也父任道友愛之甚篤/父卒應雷事之無異於父一時皆稱其孝友)¶
國朝¶
　葉南生(舊浙江通志字珂玉號蒼眉天性孝友幼失/恃哀毁骨立如成人及長父病革告天刲股)¶
　　(絶而復甦者踰月及卒家雖貧祭葬如禮事繼母/盡孝撫幼弟極友愛扶之成立己卯舉於鄉司李)¶
　　(荆南尋解綬/歸卒年七十)¶
　江上達(衢州府志字仲顯開化人性至孝父愛延客/上達帣鞲侍立至午夜父不寢不敢寢遵父)¶
<pb:KR2k0044_WYG_188-9a>¶
　　(命焚遺劵濟急拯危無虚日明季寇盜充斥過其/門皆曰此長者居勿入也二子長南齡次南極以)¶
　　(南齡成進士封奉政/大夫年八十六卒)¶
　徐錫徳(衢州府志字克明常山人大雅孫少孤貧母/江氏病革龥天碩減已算延母壽率妻江氏)¶
　　(侍奉惟謹湯藥必親嘗衣不解帶者累月撫弟姪/皆篤恩義取產均析則讓膏腴而受磽瘠其他樂)¶
　　(善好施或焚劵或輸金不可枚/舉題旌冊雍正六年具題奉旌)¶
　宋觀教(公舉事實開化人性孝父衍孺卒哀毁不欲/生遇祭辰必號泣終日母金患瘋疾親侍湯)¶
　　(藥不離卧榻者十五年後復染他症觀教焚香龥/天碩以身代疾漸愈又三年乃殁哀痛如喪父時)¶
　　(廬墓數載甲寅嵗姪𢎞禮𢎞信為寇所擄觀教罄/囊贖歸事)¶
<pb:KR2k0044_WYG_188-9b>¶
(聞奉旌/)¶
　樊之鑛(公舉事實常山學廩生父堯廩卒躃踊成服/水漿不入口者七日事母詹氏尤孝謹母疾)¶
　　(躬視湯藥衣不解帶龥天碩以身代及殁哀毁如/喪父時既葬結茅墓側者二十一年後以哀毁成)¶
(聞奉疾竟不起事/    旌)¶
　董斌(公舉事實龍㳺人甲寅閩變奉二親避居村落/力田以供父母父病篤龥天請代雙目流血父)¶
　　(母相繼終廬墓三載/雍正六年具題奉旌)¶
　趙叔廣(公舉事實常山人父為賊所擄叔廣牽衣號/慟不忍舍賊怒拔劍欲殺父叔廣冐刃請以)¶
　　(身代賊憐而釋之遂得俱免於難母老兩目失眀/叔廣以舌砥之嚙指血和藥以療期年復明雍正)¶
<pb:KR2k0044_WYG_188-10a>¶
　　(六年具/題奉旌)¶
　詹鳯儀(題旌冊字韶成常山人九嵗喪父呼天搶地/幾不欲生每出就外傅必禀命先歸代母執)¶
　　(㸑母殁悲慟終其身/雍正六年具題奉旌)¶
　汪允祐(題旌冊開化人負母避賊不憚險阻棄妻不/顧妻投水而死允祐逃至遂邑山中糧盡乞)¶
　　(食以奉母後母卒廬墓三/年雍正六年具題奉旌)¶
　張延聖(題旌冊開化人性至孝家貧菽水承歡康熙/甲寅值閩逆之亂山寇竊發父為賊所獲延)¶
　　(聖星夜匍匐直闖賊營求以身代賊并繫之並受/拷掠日久𬋩束少懈乘夜負父越牆而逃追急匿)¶
　　(橋下深水中遂得脱兄延毓早喪遺孤森年十嵗/亦被擄不知所往父痛念其孫延聖不避艱阻尋)¶
<pb:KR2k0044_WYG_188-10b>¶
　　(至江西樂平縣聞在賊寨百計措金贖回母病衣/不解帶及殁哀毁骨立廬墓三年雍正六年具題)¶
　　(奉/旌)¶
　徐灝(公舉事實字景梁常山人性至孝康熙甲寅耿/逆䧟城父錫徳被擄酷刑索餉時灝甫十四以)¶
　　(身蔽翼叩顱流血曰寧箠我勿傷吾父賊感其誠/兩釋之後父患喘疾灝侍湯藥衣不解帶者五載)¶
　　(及殁殯葬盡禮廬墓三年猶不反親舊以禮相䋲/灝泣曰吾久侍左右何忍置親獨處荒邱也族人)¶
　　(有爭產者經年不能解灝開誠諭之曰若輩苐知/有產亦念先人原屬一體乎遂割己地以釋其爭)¶
　　嚴州府¶
　晉¶
<pb:KR2k0044_WYG_188-11a>¶
　夏孝先(水經注孝先少喪二親負土成墓數年不勝/卒元豐九域志嚴州州民喪父廬於墓側嘗)¶
　　(有野火奄至俄而火為/之滅尋復湧泉出其地)¶
　唐¶
　祝希進(唐書孝友傳希進桐廬人嚴陵志父喪廬墓/側芝草生有巨蛇至其所元和四年旌表)¶
　許利川(唐書孝友傳利川睦州人冊府元龜為睦州/司士參軍居母喪以孝聞有芝草八莖及連)¶
　　(理樹一株產於墓/廬詔旌表其門)¶
　陳京(明一統志桐廬人有至行親喪廬墓大厯十年/刺史蕭定上言表其門時人目所居鄉曰至徳)¶
　　(里日/如曾)¶
<pb:KR2k0044_WYG_188-11b>¶
　戴元益(唐書孝友傳元益桐廬人嚴陵志五世同居/庭木紫薇枝生連理咸通八年刺史張蒸以)¶
　　(聞旌其/門閭)¶
　何起門(唐書孝友傳起門建徳人續文獻通考父/死廬墓大厯中刺史蕭定以狀聞旌其門)¶
　宋¶
　周大雅(嚴陵志夀昌人業進士治平中居親喪廬墓/三年羶葷不入口有羣鳥馴其旁趙清獻林)¶
　　(還自京師道縣聞之因訪焉察其實行請於/朝改鄉曰至孝里曰求忠今艾溪南即其廬)¶
　陳氏三子(嚴陵志分水人莫詳其名因父抱患危重/三子同日刲股肉煮粥進父即愈景定庚)¶
　　(申知縣蔣曉/立坊旌之)¶
<pb:KR2k0044_WYG_188-12a>¶
　徐亨(嘉靖浙江通志桐廬人宣和初方臘寇起亨兄/為賊所執享叩頭告曰家有老母兄能養請代)¶
　　(其死賊舍其/兄而殺亨)¶
　陸時雍(嘉靖浙江通志淳安人幼孤貧與兄力樵以/養母稍長補郡學生念母兄食不給語掌膳)¶
　　(者曰吾日飯勿盡炊願輟一膳遺母自以一膳分/為晨午後登宣和三年進士第中博學宏詞科歴)¶
　　(秘書丞知建昌軍/請以恩官其兄子)¶
　徐眀(嚴陵志建徳人紹興九年母病/刲脅取肝以療之母病即愈)¶
　余機(嚴陵志字大倫遂安人母喪明以舌䑛之/復眀如故嘉定元年舉孝㢘授江隂令)¶
　方彞(萬厯嚴州府志淳安人事父母至孝嘉/靖戊寅知州鄭之悌名其里曰孝養)¶
<pb:KR2k0044_WYG_188-12b>¶
　唐時澤(萬厯嚴州府志淳安人兄弟友愛終身無間/言嘉定戊寅知州鄭之悌名其里曰友恭)¶
　何崇源(新定續志居建徳縣買犢鄉母蔣氏年八十/四景定四年抱患沉重崇源於右股刲肉煮)¶
　　(粥奉母即愈咸淳五年母再疾復行刲股/母病隨愈本縣躬親存問申府永免戸役)¶
　陳師清(新定續志居建徳縣仁行鄉母年八十咸淳/五年六月抱患危篤師清就右脅取肝煮粥)¶
　　(奉母即安/事聞旌表)¶
　蔣徳定(新定續志居建徳縣買犢鄉母呉氏抱患沉/重徳定就右股刲肉煮粥奉母即愈有司以)¶
　　(聞詔旌/其門)¶
　徐大發(新定續志居建徳縣慈順鄉母劉咸淳六年/七月抱患危重大發同姊五娘各就左股刲)¶
<pb:KR2k0044_WYG_188-13a>¶
　　(肉煮粥奉母即愈/事聞詔表門閭)¶
　元¶
　余丙(元史本傳遂安人幼喪母泣血成疾父亡不忍/葬結廬古山下殯其中日閉户守視有牧童遺)¶
　　(火延殯廬丙與子慈亟撲不止欲/投火中與柩俱焚俄暴雨火滅)¶
　姜兼(元史本傳淳安人七嵗而孤養母至孝母死哀/慕幾絶既葬獨居墓下朝夕哭奠寂焉荒山中)¶
　　(躬自樵㸑蔬食飲水一哀麻寒暑不易同里陳氏/戴氏子不能事其父母聞兼之行慙感而悔皆迎)¶
　　(養/焉)¶
　汪以興(嚴陵志字伯可淳安人母聶氏生以興一嵗/被逐鞠於嫡母既長知其故乃裹糧四方尋)¶
<pb:KR2k0044_WYG_188-13b>¶
　　(訪日久糧絶草眠丐食至宣城/方得遇遂奉歸養十年乃終)¶
　邵景新(嚴陵志淳安人幼失父事母黄氏甚謹每遇/病衣不解帶湯藥必親煮嘗而後進母年九)¶
　　(十餘常穢床褥間景新輒以手除之及母殁停/喪三年卧棺側寢苫枕塊朝夕哭奠如初喪)¶
　眀¶
　姚甫(姚夔姚甫擔骸傳字伯華桐廬人元末兵亂甫/家頗温厚奉二親匿閬原山中各挾資費以行)¶
　　(倉卒為羣盜所迫投叢莽間散失不知所在盜過/父出呼子為後盜所得母聞賫所挾物馳救盜並)¶
　　(推崖下墜石死眀日盜稍退甫遍野號呼追求不/得哭聲徹天有告者曰爾親在崖下趨視之則皆)¶
　　(死矣甫用絳紬被二襄其父母以肩擔之乘夜由/間道奔桐江至姚家山祖墳之右採樹葉掩之晝)¶
<pb:KR2k0044_WYG_188-14a>¶
　　(伏夜作二晝夜穴成負二骸殯於穴仍負土築壘/髙三尺痛哭嘔血而出計遇難時二月也不知死)¶
　　(日每臨二月則終月絶酒食擁爐而泣淚傾注灰/盡濕不已奉祭祀執爵哀呼如在膝下路人聞之)¶
　　(無不感動子唯大仕洛陽令孫夔吏部左侍郎龍/河南左參政甫壽七十卒贈通議大夫禮部右侍)¶
　　(郎葬祖墳之次人/號為延慶墓云)¶
　蔡廷瑹(嚴陵志建徳人性孝友父子儀病篤廷瑹焚/香龥天乞以身代遂愈母盲廷瑹捐資濟貧)¶
　　(祈保母目復眀成化四年/知府張永以聞旌表其門)¶
　潘仲春(分水縣志字正和嘉靖癸巳父訪卒喪葬盡/禮同兄孟春弟應春廬於墓左邑令旌其門)¶
　　(朔望必親詣焉己酉以眀經選撫州府教授署臨/川金谿二縣事循良大著仕豫章十年歸著有文)¶
<pb:KR2k0044_WYG_188-14b>¶
　　(集行/於世)¶
　汪士臣(淳安縣志邑諸生父病劇晝夜衣不解帶因/積瘁病目失眀比父病痊已目亦復明人以)¶
　　(為孝感後父故叔嬸繼逝遺孤三尺親愛甚/篤延師擇配分己產以贍之鄉族稱其義)¶
　邵焜(嚴州府志淳安郡學生孩提時即知謹事二親/父遘重疾百方禱治不效乃割股以進尋愈萬)¶
　　(厯二十九年學使題/額曰旌孝以表之)¶
　方汝成(淳安縣志邑東金坂人事父母温凊必敬父/殁廬墓三年母殁亦如之縣令海瑞親謁其)¶
　　(廬題贈旌/孝二字)¶
　徐璠(建徳縣志居父喪盡禮母病家被火乃衝火負/母以出母生而璠則患燎以死妻宋氏安貧守)¶
<pb:KR2k0044_WYG_188-15a>¶
　　(志/)¶
　方雲槐(遂安縣志字慕庭六嵗父文謹卒事母余氏/至孝家貧力耕卜葬祖父負土成墳孺慕七)¶
　　(十年如一日晚賔於鄉壽終隆慶二/年知縣周恪表其閭曰節孝之門)¶
　王瑁(兩浙名賢録桐廬人幼失父事母至孝居喪哀/毁骨立負土營葬廬墓三年慈鴉數百集於塜)¶
　　(木瑁朝夕哭鴉亦哀鳴與相應喪/畢瑁歸鴉亦散去人以為孝感)¶
　章琳(桐廬縣志字元器鍾山鄉人節婦駱氏子也六/嵗母病時值溽暑即能為母扇枕人號為小黄)¶
　　(香母寢室後有巨木多蛇母見驚病琳焚香籲天/是夜風雷大作拔木出墻外母病即愈母殁廬墓)¶
　　(三年寒暑無間作哀思録數十章府/縣申請旌表給以冠帶年八十卒)¶
<pb:KR2k0044_WYG_188-15b>¶
　方貫(萬厯嚴州府志淳安人家貧采薪以養父母父/母殁負土為墳廬側三年虎至貫所亦不為暴)¶
　　(終喪繪二親像凡事必告飲食必薦/如親在時終身不娶迭奉院道旌異)¶
　戴啟祥(建徳縣志字警絃震享子為國學生父卒哀/號幾斃以母在勉强飲食母年八十六卒撫)¶
　　(棺慟曰兒一終母事即相隨地下矣抱病伏上以/哀毁嘔血而亡子東旻成萬厯己未進士疏其事)¶
　　(於朝命有司建/坊旌表祀鄉賢)¶
　毛國章(遂安縣志字思程邑庠生吏部一瓚次子事/父服勤盡孝及居憂廬墓三年足跡不至私)¶
　　(室朝夕哭臨如初喪承遺命為伯/父一珍服三年喪貲產一無所取)¶
　姜宗齊(嚴州府志建徳人父病篤割股救療以生後/父故家貧如洗奉寡母撫幼弟不辭勞瘁母)¶
<pb:KR2k0044_WYG_188-16a>¶
　　(病焚香祝天願以身代湯藥親嘗跪送/得母歡心母終以香木刻二親事之)¶
　毛存元(獻徴録字時春事母至孝母愉亦愉母泣亦/泣母不食亦不食母恚怒則長跽竟日必怒)¶
　　(釋而後起後母病將革存元目不交睫衣不解帶/者浹旬祝於天願以身代迨逝絶漿屏粒雞骨支)¶
　　(牀為孺子泣邑令感其/孝以詩弔之并及母節)¶
　陳滄(王思任孝紋堂記字友泉淳邑諸生事嚴父惟/謹母疾終月不解帶母卒廬墓三載事庶母若)¶
　　(嫡友異母弟若胞晚年紋在其手曰全孝其/孫王政徴堂額於予為題孝紋堂以歸之)¶
國朝¶
　徐萬照(舊浙江通志分水庠生父志進崇禎間任㐮/陽通判旋致仕丙戌山賊執志進索餽貧無)¶
<pb:KR2k0044_WYG_188-16b>¶
　　(以應萬照奔前救父願以身代賊不聽殺/志進萬照奮不顧身以頭觸之亦遇害)¶
　詹符(舊浙江通志遂安人在前子康熙甲寅山寇亂/符負父疾走數里賊追及以身蔽父賊怒殺之)¶
　　(父卒/以免)¶
　毛周尹(遂安縣志字藩侯十一都義門人性至孝母/卒哀毁骨立順治乙未山寇掠其父之恒索)¶
　　(重貲取贖周尹鬻產稱貸三赴賊營贖父不得力/已竭乃號泣請以身質代父歸數日其父往贖則)¶
　　(賊已解散周尹不可踪跡蓋死於賊中云康熈五/十二年旌表其門妻王氏守節撫孤並同旌表時)¶
　　(同族毛如絲父亦䧟賊力不能贖乃以身代/父復自用計脱歸卒父子俱全衆尤異之)¶
　方之琪(公舉事實遂安人侍父病衣不解帶湯藥必/親嘗及卒廬墓三年如一日甲寅弟為寇所)¶
<pb:KR2k0044_WYG_188-17a>¶
　　(擄母朝夕思念不已琪跋渉七年備歴勞苦始得/弟歸事)¶
(聞奉旌/)¶
　童愷(公舉事實遂安人父升卒勺水不入口者三日/孺慕終身母病涕泣悲號至嘗矢以驗及母卒)¶
　　(哀毁廬墓郡守聞之/扁其門曰純孝足風)¶
　余琪(公舉事實遂安人父人龍病龥天請以身代病/獲痊母患瘋攣躬視湯藥衣不解帶者數載居)¶
　　(喪哀毁聞者垂涕後葬松靈山三年寢食墓側奉/侍如生後琪年至八十子孫介壽稱觴猶相顧泣)¶
　　(曰爾逮事父母予不逮事/父母耄年隠痛其有極乎)¶
　任鼎福(題旌冊遂安人母病醫藥弗痊鼎福龥天䖍/禱五晝夜而母疾愈後年六十乃終與父合)¶
<pb:KR2k0044_WYG_188-17b>¶
　　(葬廬墓三載始歸康熈/五十九年具題奉旌)¶
　汪逵(題旌册淳安人母卒哭泣擗踊水漿不入口毎/念劬勞之恩輒嗚咽不自勝竟以憂思成疾越)¶
　　(三載亦卒雍正/四年具題奉旌)¶
　呉逹觀(題旌冊淳安人母喪號慟兩目俱昏父/喪哀毁骨立廬墓數載雍正四年奉旌)¶
　呉家駿(題旌册淳安人母病癰家駿以口吮之夜則/焚香露禱願減已年以益母壽母終執喪哀)¶
　　(毁既葬守墓三載雍/正四年具題奉旌)¶
　余樹勛(題旌册遂安人父卒廬墓三載事寡母尤孝/謹凡服食起居必親為調理母殁哀毁盡理)¶
　　(如喪父時雍正/五年具題奉旌)¶
<pb:KR2k0044_WYG_188-18a>¶
　阮駿(題旌冊淳安人八嵗失母號泣柩前不飲食者/累日年十八父病篤籲天求代及殁哀毁骨立)¶
　　(葬後廬墓三年雍/正六年具題奉旌)¶
　　温州府¶
　宋¶
　仰忻(宋史本傳字天貺温州永嘉人年五十餘執母/喪盡孝禮躬自負土廬於墓側有慈烏白竹之)¶
　　(瑞紹聖中郡守楊蟠表其里為孝廉坊大觀二/年以行取士郡以忻應詔未幾卒贈將仕郎)¶
　王輔(甌江逸志父格病篤思得鯽魚方盛暑不易致/輔禱於井釣而得巨鱗進父病旋愈輔子年十)¶
　　(一親見之王十朋孝感并詩注予家有井稍大俗/稱大井王家宣和壬寅秋先祖有疾思鯽魚時暑)¶
<pb:KR2k0044_WYG_188-18b>¶
　　(不可致先人釣於井而得/之井素無魚葢孝感也)¶
　趙彥霄(自警編政和間温人趙彥霄兄弟二人父母/服闋後同㸑十二年兄彥雲聲色自娛遂求)¶
　　(析籍五年生計蕩然逋負尚三千餘紙霄因除夕/置酒邀兄嫂告曰向者初無分㸑意以兄用度不)¶
　　(節恐皆蕩盡俱有饑寒之憂今幸留一半亦足以/給兄自今復歸中堂以主家務即取分書焚之管)¶
　　(鑰之屬悉以付焉且言所逋負已儲錢償之矣兄/有慚色從之次年彥霄與長子俱膺鄉薦一舉登)¶
　　(第/)¶
　陳宗(宋史本傳永嘉人年十六母蔡病篤刲股為餌/病愈已而復病不救宗一慟而絶郡守陸徳輿)¶
　　(云陳宗自毁其體哀慟傷生雖非孝道之正而能/為人所難為之事亦天性之至官為合葬榜曰陳)¶
<pb:KR2k0044_WYG_188-19a>¶
　　(孝子/墓)¶
　薛特立(萬厯温州府志字才翁永嘉人事母孝母年/八十四齒盡脱特立夜焚香以禱於天嵗餘)¶
　　(母齒更生後以/特科授承奉郎)¶
　張氏子(萬厯温州府志逸其/名性至孝親殁廬墓)¶
　錢文卿(嘉靖浙江通志樂清人方數嵗執父喪如成/人時三舍法行文卿方冠領郡學生諸生肅)¶
　　(然欽之奉母居白石山闔/族同居三十餘年無間言)¶
　連世瑜(萬厯温州府志樂清人同妻方氏事母孝母/死刻像以奉王十朋詣其家詢得實迹白之)¶
　　(郡具酒/禮之)¶
<pb:KR2k0044_WYG_188-19b>¶
　周忠輔(萬厯温州府志字端臣永嘉人母葉氏嘗病/癰竭力醫治藥必親嘗衣不解帶及母亡哀)¶
　　(毁成/疾卒)¶
　元¶
　周樂(元史本傳温州瑞安人宋狀元坦之後父日成/通經能文海賊竊據温州拘日成置海舟上樂)¶
　　(隨往事其父甚謹一日賊酋遣人沉日成於水樂/泣請曰我有祖母幸留父侍養請以巳代父死不)¶
　　(聽樂抱父不/捨遂同死焉)¶
　王貴翁(瑞安縣志字君傳家貧授徒養母至正丙申/山寇至貴翁不顧妻子負母避北海山為賊)¶
　　(所執求貲弗獲褫其母衣貴翁抱/母血泣賊怒殺之越三日母亦卒)¶
<pb:KR2k0044_WYG_188-20a>¶
　朱童子(永嘉縣志逸其名居江濵海宼猝/至母投江童子哭母亦投江死)¶
　李寔(萬厯温州府志樂清人元兵南下寔奉祖母母/匿山中祖母母被執兵索金不得束火灼其祖)¶
　　(母肩母號泣取水以沃火主者怒將斬之寔懸金/刀頭挺身求贖見無活母意置金地上曰若去父)¶
　　(母妻子萬里至吾土獨不愛其身乎若殺吾母吾/寧甘心若耶主者顧左右曰真男子不畏死令取)¶
　　(金而俱釋之後以子/孝先貴贈員外郎)¶
　胡野廬(永嘉縣志父義為縣胥徒縣尹劉公源弟公/寛以兵襲方眀善弗克方盡捕劉氏黨義被)¶
　　(執野廬挺然出曰事劉尹者我也/執父奚為遂斬野廬而釋其父)¶
　周士威(萬厯温州府志永嘉人至元戊戌方明善據/温居千佛寺士威兄士行為明善守柵門因)¶
<pb:KR2k0044_WYG_188-20b>¶
　　(劉公寛夜襲罷守門眀善囚士行於獄士威詣獄/吏請曰吾兄弟皆孤藉外祖母夏氏以存今夏氏)¶
　　(八十六矣幸兄在求食養之吾無能為/願以身代獄吏憐而易之士威遂遇害)¶
　魏保(萬厯温州府志永嘉人父忠亦以守門為眀善/所執將斬之保趨刑所以身蔽其父曰是夕守)¶
　　(門者保也保當罪/伸頸受刃父得釋)¶
　林甲乙(萬厯温州府志樂清人早喪父傭作養母及/母卒家貧歛以薄棺越數日屍壊液流棺外)¶
　　(穢氣逺聞甲乙盛以磁器對天慟哭盡飲/之流液遂止穢氣亦息人以為孝感所致)¶
　張端(平陽縣志涿州人父君錫至正末任平陽州判/官因家焉時方眀善破平陽俘君錫入郡城端)¶
　　(隨往日夜涕泣不食父曰我分在必死爾歸視家/勿以我為念端曰父辱子死兒寧獨生既而眀善)¶
<pb:KR2k0044_WYG_188-21a>¶
　　(沉君錫於江端/抱父俱沉死)¶
　王泰(最樂編永嘉人幼失怙恃鞠於伯父呉元年冬/明兵至伯父為兵所執求財物不得將殺之泰)¶
　　(年十五匿叢薄中躍出紿兵曰兒知瘞物處伯父/遂得釋去泰引兵佯掘數坎悉無物乃涕泣告曰)¶
　　(兒實欲脱伯父而代之死兵怒斬之仆於地各散/去伯父還撫泰屍哭見頸骨已斷而喉尚連屬乃)¶
　　(捧其首合於頸取藥塗瘡舁之床試以水滴口稍/能嚥七日乃甦言方斬時若風泠然過頸良久熱)¶
　　(痛暈去若有數人過且指曰此子甚孝不當死即/令一人療治之頸若氷雪痛遂止凡八越月瘡始)¶
　　(合而首/竟偏)¶
　眀¶
<pb:KR2k0044_WYG_188-21b>¶
　薛敬(萬厯温州府志字思恭永嘉人幼孤同兄養母/一日母過姻戚家至暮敬往迎歸經池側母堕)¶
　　(池中敬投水兄抱母兄/適至援母得生敬竟殁)¶
　張正(蘇伯衡張正傳字思中平陽登瀛里人九嵗父/仲逹喪鞠於母林十三嵗母瘡發於額醫視曰)¶
　　(此瘡惡不可言腫若至鼻即不可治正憂懼倉皇/走城隍祠匍匐泣禱引刀刲股肉持還家粥以食)¶
　　(母瘡立愈年三十娶婦陳事姑稍懈正曰娶所以/為養也若不盡力奉母何以爾為妻亦感悟洪武)¶
　　(丁巳秋母滯下伏枕血糞淋漓正時以手掬去之/無難色後六年母疾醫謝不可為正禱於東嶽行)¶
　　(祠復刲股和藥藥未進而母殁矣朝夕/悲號既葬日至墓所哭泣無間寒暑)¶
　陳經孚(名山蔵平陽人少孤事母至孝遇倭至負母/逃避竟遇之途倭索母耳環經孚䕶之倭以)¶
<pb:KR2k0044_WYG_188-22a>¶
　　(刀截母耳及其肩而/死手猶未釋母也)¶
　黄遜(永嘉縣志痛父早逝奉母極孝母肱目失明遜/扶持不少離母殁哀毁踰禮與人言及父母輒)¶
　　(涕泣廬/墓終身)¶
　章友善(平陽縣志父成髙在海塘虎攫之友善奮不/顧身疾奔以拳毆虎筯骨盡露虎棄去父得)¶
　　(活後友善手/愈而骨折)¶
　薛必光(温州府志平陽人少孤年十三事母及祖母/盡瘁傭作以養祖母及卒鬻身以供喪事母)¶
　　(病刲股以療及卒柩在家倭寇大至空村避/去必光獨守母柩不避賊亦不入人謂孝感)¶
　南孟眀(温州府志永嘉人父文相以荒榖事罹罪孟/眀方弱冠挺身代父備受箠楚事白郡守劉)¶
<pb:KR2k0044_WYG_188-22b>¶
　　(芳譽褒/其孝)¶
　王欽穆(温州府志永嘉人父以中書謫戍閩省欽/穆年十三詣闕上書朝憫其孝為復父職)¶
　朱元昊(名山蔵樂清人事母孝母性嚴厲元昊年五/十嘗受笞治生池上值寒凍誤墜水中母疑)¶
　　(其受笞而愠也怒復杖之衆為跪請得已其妻又/以子婦之讒不悦於姑元昊不敢辨屏之十餘年)¶
　　(寢處常在母側後以庠生應貢且/行母乃召其妻復為姑婦如初)¶
　陳序(平陽縣志字惟倫正綂間父侃病劇三/刲股以療大學士李東陽作詩紀其事)¶
　葉世愛(萬厯温州府志字友敬樂清人家貧出遇甘/美必懐以遺親親病時多蚊乃裸卧其旁以)¶
　　(身飼蚊親不食亦不食早喪妻或勸/之娶曰男子失義何以責婦人乎)¶
<pb:KR2k0044_WYG_188-23a>¶
　陳厚(樂清縣志業傭作漁於海得鮮必供母母病蠱/衣被單寒以身温母母死殯山谷間夜雨常以)¶
　　(簑笠往卧柩側一日外出/夜半暴雷即奔赴柩所)¶
　何小二(萬厯温州府志樂清人年十嵗父為寇所執/貧不能贖小二請往代母固止之泣曰父歸)¶
　　(則舉家可活否則俱死遂竊/往得父還小二竟不知所終)¶
　姜約　姜絅(瑞安縣志約字子充弟絅字子斐俱廩/生事親孝養備至兄弟燕見如賔斗粟)¶
　　(尺帛未嘗私入親殁廬墓三年約以貢死京/邸絅聞朝夕慟哭迎櫬歸數日亦飲哀而卒)¶
　葉瀚(永嘉縣志幼孤事母病數嵗不懈妻不/順母意逐出之邑令邱汝材表其門)¶
國朝¶
<pb:KR2k0044_WYG_188-23b>¶
　吕世英(舊浙江通志永嘉人父鳴益疾篤世英割股/療之至再病再割皆愈順治六年巡按趙㟨)¶
　　(具題/奉旌)¶
　　處州府¶
　宋¶
　何執中(宋史本傳字俗通龍泉人進士髙第為大學/博士以母憂去寓蘇州比隣夜半火執中拊)¶
　　(柩號慟誓與俱焚有頃火郤柩得存大觀初進中/書門下侍郎為太宰遷少師封榮國公卒贈太師)¶
　　(追封清源郡/王諡正獻)¶
　高停肱(括蒼彚紀麗水人七嵗喪父廬墓盡孝至/和中郡上其事表其門後名其子曰孝臣)¶
<pb:KR2k0044_WYG_188-24a>¶
　陳茂元(括蒼彚紀麗水人居母喪哀慟水漿不入口/者四日既葬廬墓太守崔愈躬顧其廬改所)¶
　　(居為孝行鄉表其行實於/朝治平元年勅賜粟帛)¶
　趙文澤(續文獻通考麗水人六嵗喪父廬墓有羣鼠/啣花白鶴來巢之異郡表於朝大觀初詔賜)¶
　　(帛五/十疋)¶
　周竒(括蒼彚紀麗水人九嵗喪母卧墳側二年有赤/雀數十巢其旁可俯而窺崇寧中詔賜粟帛)¶
　周智(括蒼彚紀字惠卿麗水人六嵗喪父廬墓有紫/芝一莖七葉之瑞郡上其行於朝㑹成均策試)¶
　　(多士以商山節婦麗水孝童為問徽宗覽之命編/入時政記高宗朝勅賜孝童出身終從政郎嚴州)¶
　　(建徳/丞)¶
<pb:KR2k0044_WYG_188-24b>¶
　潘洵仁(括蒼彚紀字行中松陽人宣和中盜起奉親/逃匿遇賊奮身翼父身被重創不少却賊内)¶
　　(刃相顧曰孝子也引去及長遊塲屋不利遂/躬耕以悦親孫重開登淳熈十一年進士)¶
　周孝聞(括蒼彚紀龍泉人七嵗居母喪廬墓政和十/年以孝行薦命以官不受邑人即其所居立)¶
　　(門曰孝子/以旌之)¶
　楊富老(續文獻通考麗水人七嵗喪父廬墓三年不/返烏鵲來巢木生連理紹興中太守葉顒奏)¶
　　(於朝詔賜粟/帛録付國史)¶
　王源(司蒼彚紀麗水人父大方紹興中任江西安撫/  既卒歸葬於鄉之梅村源方九嵗廬墓哀毁)¶
　　(癯瘠服闋父老列狀於郡太守謝伋/延入郡學奏於朝賜粟帛宣付史館)¶
<pb:KR2k0044_WYG_188-25a>¶
　詹迥(括蒼彚紀字眀逺縉雲人幼廬墓致甘露降於/家官至禮部尚書觀文殿大學士少保齊國公)¶
　　(致/仕)¶
　葉應光(括蒼彚紀麗水人咸淳中母王氏病革應光/夜半燃香禱天俄有鳩飛墜應光取烹和粥)¶
　　(以進母病即愈元至元間/耆老舉其孝行表其門)¶
　薛溶(括蒼彚紀字平川松楊人繼母項氏性酷溶曲/為承順奉養備至每嵗時為壽率子弟羅拜積)¶
　　(久項感悟愛溶若已出及項殁/喪祭盡禮宋太史濂嘗稱之)¶
　元¶
　祝公榮(元史本傳字大昌處州麗水人隠居養親事/母甚孝母殁居喪盡禮竈突失火公榮力不)¶
<pb:KR2k0044_WYG_188-25b>¶
　　(能救乃伏棺悲哭火自滅鄉里異/之塑二親像於堂朝夕事之如生)¶
　潘抃(景寧縣志字熙道惟徳子父喪哀毁蔬食三年/不入内寢事後母朱尤孝謹元祐中以孝行徴)¶
　葉峴(括蒼彚紀字見山青田人母嘗病心痛扶持不/離側母憐之令外息峴夜潛入間壁捫心逹旦)¶
　　(母終舉進士/歴官南安尹)¶
　詹國芳(括蒼彚紀松陽人元季兵亂親不獲葬寇至/國芳抱棺號泣寇曰孝子也不忍加害既葬)¶
　　(廬墓哀戚積雨崩廬/體不受傷衆異之)¶
　劉順(括蒼彚紀字子謙松陽人父故母病竭力罄家/貲以延醫至廢寢食母將危刲股進療焚香告)¶
　　(天願以身代迄母病瘳絶葷/酒以祝母壽邑尹表其門)¶
<pb:KR2k0044_WYG_188-26a>¶
　眀¶
　祝崑(眀孝友傳麗水人元末奉母避賊山中賊追及/母急投崖下崑擲身赴捄忽雷雨大作賊駭散)¶
　　(一時避難者俱脱母墜深崖幾絶崑挂樹梢不死/卒負母而登洪武七年舉孝廉授知縣未幾乞養)¶
　　(歸/)¶
　祝金(兩浙名賢録字廷心麗水人師事宋景濂洪武/甲寅父彥方同知安樂坐累謫役鳯陽金即脱)¶
　　(縫掖衣短後衣負貲裝往代勞役眀年父遘癘金/龥天請以身代父瀕死者數四絶而復甦已而父)¶
　　(遇恩得復官遂引年致仕既歸而疾作弗能起金/盡心湯藥衣不解帶者七年父殁擗踊不欲生恐)¶
　　(傷母心扶杖啜粥治喪寢苫三年毎夜伏塊飲泣/比曉拭淚以事母備極甘㫖時時强笑以求母歡)¶
<pb:KR2k0044_WYG_188-26b>¶
　　(未幾母復殁哀毁如喪父凡父母平生所嗜終身/不忍食遇忌辰必先期齋沐致祭必慟哭不食者)¶
　　(累日己卯分教嚴水改/江浦教諭乞致仕歸)¶
　葉繼華(松陽縣志年十六父僉解白糧洪武初軍興/糧急違限輒死四子皆哭别繼華獨曰吾隨)¶
　　(父往設有意外吾當代奚哭為父以繼華年少不/聽往繼華尾之而行比至果愆期將就刑繼華乞)¶
　　(請代父適同時亦有母子爭死者皆/哀號動地司刑哀之上其事得俱釋)¶
　高文㫤(括蒼彚紀字仲暘處州衛人力學安貧事親/孝母病刲股救療籲天願以身代既喪停柩)¶
　　(寢室夜半聞母大呼曰好看我文㫤驚須㬰隣家/火起文㫤撫棺痛哭火至舍傍而止又葺廬墓側)¶
　　(虎夜啣豕遺之去人皆謂孝感後以貢任廬州訓/導陞潼闗教授即致仕歸年九十餘鄉里稱耆徳)¶
<pb:KR2k0044_WYG_188-27a>¶
　陳遂(括蒼彚紀字宜民麗水人由選貢任曹州學正/天性孝友割股廬墓出於至性兩奔親喪徒步)¶
　　(千里嘗易己產代姪輸/逋負著有孝順言行録)¶
　厲孝先(崇禎處州府志青田人少貧父被誣繫京師/身往代之尋白其事父遘疾卒孝先竭力營)¶
　　(喪欲還柩路逺乏資悲泣不勝思自鬻其身鄉/人仕於朝者聞而憐之贈以金帛始得歸葬)¶
　馬璉(崇禎處州府志字宏器縉雲人父病癱瘓璉衣/不解帶焚香於臂龥天祈代父殁哀毁莫任負)¶
　　(土築墳自程其力日致四十/擔里人名其墓曰孝子)¶
　樓景明(括蒼彚紀縉雲人父疾刲股和羹以進籲天/祈代父卒停柩中堂居隣失火號天大慟火)¶
　　(隨息後舉孝/廉知魏縣)¶
<pb:KR2k0044_WYG_188-27b>¶
　鄭濂(括蒼彚紀縉雲人代父往戍遼陽以不及事父/望雲悲泣不置同役者呼為望雲先生統兵者)¶
　　(聞而憐之令代還奉養益/謹及父亡哀毁成疾卒)¶
　周豪(縉雲縣志父久病醫禱弗效祝天斷葷飲三年/毎夕聞香拜斗祈代忽一夜夢神告曰園有鳥)¶
　　(可療起索果得一鳥為羹進父疾瘥發為疥豪日/夜抑搔之其妻屢勸治生怒出之父疾復作斷葷)¶
　　(祈禱如初疾又愈後父終無葬具傭身取直以葬/廬於墓側越期而死鄉人憐而葬之從子紋事父)¶
　　(亦孝父疾升屋籲天願/代果先亡父壽竟期頤)¶
　丁愈(括蒼彚紀縉雲人早喪父事母先意承順母病/龥天願以身代及卒罄產營葬泣血三年貢授)¶
　　(景州訓導曰仲弟姪壯未室季弟業儒未官安得/自享公禄迺為姪娶婦與弟貲納為典儀自少至)¶
<pb:KR2k0044_WYG_188-28a>¶
　　(老無一忘語識者/咸稱為道義之士)¶
　吕琅(縉雲縣志好讀書至老不輟丞建平有徳政未/幾歸值父喪時方沍寒水漿不入口赤足履地)¶
　　(四日而病/六日而死)¶
　周思立(遂昌縣志洪武末父閎宗畏為掾自斷其指/時法當徙事覺逃匿官執思立詣獄㑹大雪)¶
　　(數尺思立被拷掠置雪中幾死遇赦乃求得父父/意思立必死悲泣喪明思立日䑛其目卒復眀人)¶
　　(稱孝/感)¶
　黄夢庚　黄夢裴(蘇伯衡黄夢庚夢裴合傳夢庚字/伯眀弟夢裴字伯晉麗水人兄夢)¶
　　(池為龍江宣課司大使以入課鈔惡繫刑部獄夢/庚走京師視之㑹有詔眚罪無大小得輸粟邊郡)¶
<pb:KR2k0044_WYG_188-28b>¶
　　(自贖夢庚謂夢池曰兄罪不可測天幸有此願鬻/家田往輸夢池持不可曰今日鬻田父母他日何)¶
　　(食夢庚曰兄繫獄父母朝夕食不下咽使兄獲免/罪歸父母啜菽飲水無不樂者兄如終不可當擊)¶
　　(登聞言於天子夢池恐乃許之夢庚馳還家白其/父夢裴欣然持券東西奔走貿白金予夢庚乃北)¶
　　(行道病幾死者數達大同輸/栗五百斛刑部乃議出夢池)¶
　周子輝(括蒼彚紀字彥華遂昌人弟子忠永樂初被/誣坐死罪連妻子子輝謂其妻曰吾弟死二)¶
　　(子尚幼未能保其必嗣若姪與其母俱死吾忍弟/弗嗣乎妻曰以吾次子孟曉代之子輝曰是吾意)¶
　　(也遂以曉往曉方十四嵗慨然從命往竟刑於市/子愛與妻愛弟二子若已生後俱長復以己產均)¶
　　(分鄉人義之/稱為伯道)¶
<pb:KR2k0044_WYG_188-29a>¶
　李洞(眀一統志麗水人舉進士賊䧟郡父没於/寇洞隨官軍収復得殺其父者手刃之)¶
　盧猛(崇禎處州府志龍泉人幼盡孝道行跡甚/著郡守監司上其事號所居曰孝義山)¶
　趙初(兩浙名賢録麗水人少逰邑庠生貧力學事父/母以孝聞宣徳間父以疾卒初哀毁骨立杖而)¶
　　(後起苦無葬地友人呉伯昭割地與之躬負土成/穴遂成疾竟不起其友牛通憐初之死於孝也并)¶
　　(其親/葬焉)¶
　李僶(兩浙名賢録縉雲人侍郎棠之子事父母承顔/怡志竭盡其誠父撫廣西侍母左右頃刻不忍)¶
　　(離及應貢母固遣赴部冢宰王翺欲授京職以母/老辭曰願歸養不願仕也與金華教授又辭翺曰)¶
　　(有此父乃有此子既居喪蔬食三年足跡不履/私閾祖母楊氏久患痰僶以口吸之無難色)¶
<pb:KR2k0044_WYG_188-29b>¶
　樊廸(崇禎處州府志縉雲人事父母承順温清動遵/古禮雖薄味必親製以進母年九十終寢苫三)¶
　　(年得疾事父益謹同寢處垂三十年父百有三嵗/殁哀毁如喪母都憲周南傳其事副使朱裳為文)¶
　　(以/祭)¶
　黄鐸(兩浙名賢録字仲信遂昌人曾祖道俊丞襄陽/以詿誤下大理祖原昭擊登聞鳴寃撾死鼓下)¶
　　(鐸痛祖以孝死乃建望雲庵肖像於中哭/泣不輟以孝友名其堂至今稱孝友黄家)¶
　顧仕成(崇禎處州府志龍泉人事繼母孝謹母病疽/吮血而愈及殁哀毁既葬廬墓三年有白兎)¶
　　(紫芝之祥景/㤗間旌表)¶
　楊泮(括蒼彚紀字肇卿慶元人幼喪父甫冠補邑庠/生竭力事母母病焚香祝天請以身代仍割股)¶
<pb:KR2k0044_WYG_188-30a>¶
　　(療之未嘗頃刻離母側母殁數日不食二親墳土/石皆躬負廬墓三載歸歸母素畏雷毎遇風雨往)¶
　　(墳哀/哭)¶
　樊灃(縉雲縣志字時逺父敬宦北京居官清苦灃履/艱厯險備盡孝養父殁哀慟成疾而卒著有永)¶
　　(思/録)¶
　季叔眀(慶元縣志字正吾官無錫丞母老告歸母/卒哀傷絶食而殞當道旌其廬曰純孝)¶
　湯成大(景寧縣志事母孝謹妻潘氏少拂母意黜之/母年漸老雙目俱瞽日為梳洗澣滌問寢視)¶
　　(膳年七十無懈/母壽九十卒)¶
　葉志(遂昌縣志字希尹母病割股以進後志病篤子/尚木亦割股以進孫克芳方九嵗亦割肉療母)¶
<pb:KR2k0044_WYG_188-30b>¶
　　(人稱/世孝)¶
　單槐(崇禎處州府志處州衛人事母盡孝逮貢母年/七十依依子舍不忍離母病躬親湯藥日夜忘)¶
　　(寢致右目失明冐雨渡溪延醫失足水中/得漁人救不死子熙載陳州同知有父風)¶
　張處重(兩浙名賢録景寧人父伯澄以詿誤被逮檄/至度不能免欲自經兄弟四人皆徬徨無措)¶
　　(處重年二十獨毅然曰事雖難脱顧可坐視父刑/乎囑其妻周氏曰我往必死汝當善視吾親撫吾)¶
　　(子也言訖就逮竟死於獄周氏/刻苦自立終全晩節人稱孝節)¶
　呉翺(括蒼彚紀字存翔景寧人成化丁亥母陳氏遘/疾越眀年疾且劇百為不療計無出翺忽晨起)¶
　　(悉以家事屬諸弟若有事逺行者貿貿而出衆莫/測其意至墓扶憊而歸喘息仆卧出肝肉寸討付)¶
<pb:KR2k0044_WYG_188-31a>¶
　　(諸弟衆方詰之曰吾度母疾不可治走謁神祠剖/胸取肝以香爐中灰塞血穴血出不止遂昏然無)¶
　　(所省比覺日已向夕蓋既夕而復甦也遂剉/肝内糜中母食之疾頓愈聞者為之垂涕焉)¶
　梁祚(潘琴孝感記景寧人母終未葬成化間洪水暴/至衆競挈資具以避祚獨念母櫬未舉號泣徒)¶
　　(跣躬往攀扶漸水深不可立顚踣幾沈没者數四/祚盡力以必濟為期既而水勢盤旋若有推而助)¶
　　(之漸入堂奥得一樓梯為固乃號於人曰母櫬可/以無虞矣既而檢其家具所漂失者亦甚無幾衆)¶
　　(咸異/之)¶
　王葑(續處州府志字徳敷麗水人嘉靖己未進士觀/政刑部接丁兩憂廬於墓側者五年跬步不入)¶
　　(私室致有馴鹿之瑞竟因/哀毁遘疾而終入祀鄉賢)¶
<pb:KR2k0044_WYG_188-31b>¶
　易文(續處州府志字宗周處州府學生天性至孝學/使屢旌之因父以中風卒於浴盤終身不浴者)¶
　　(三十年由貢仕至/益府教授以壽終)¶
　呉一鵬(續處州府志遂昌人年十七同巷失火一鵬/在外念母奔回家己在烈熖中狂號欲入人)¶
　　(以火勢甚熾殺身無益力挽之一鵬曰母死何以/生為挺身而入火斷出路母子俱斃有司白諸當)¶
　　(道建坊/以旌焉)¶
　李正蒙(崇禎處州府志字汝眀縉雲人萬厯庚辰進/士禮部儀制司主事考滿當選以父老乞終)¶
　　(養先意承志十餘年如/一日著有白華樓集)¶
　潘沆(崇禎處州府志景寧人謹厚業儒凡詩文過目/成誦事母甚孝冬必以身温被母卒家貧跣足)¶
<pb:KR2k0044_WYG_188-32a>¶
　　(營葬結廬於樹守/之子琴成進士)¶
　徐鼎臣(崇禎處州府志字忠孺松陽人總角時母有/危疾龥天刲股幾絶母卒不能起號痛廢寢)¶
　　(食服闋補弟子員以扶父櫬/於京邸勞瘁而卒人稱其孝)¶
　鄭賡居(舊浙江通志字而名號寳水縉雲人少以聖/賢自勵天啟丁卯舉於鄉事母極孝一舉動)¶
　　(必稟命晨昏愉惋如孺子執親喪水漿不入口三/日葬則躬營土石所著有讀易蒐春秋引斷質疑)¶
　　(語林/諸書)¶
國朝¶
　㠪家較(題旌冊雲和人康熈十三年耿宼掠鄉邑父/王產被擄燒身索金帛將斃家較直走宼所)¶
<pb:KR2k0044_WYG_188-32b>¶
　　(哀懇求代寇乃解父索繫其頸家較割衣一幅剪/髪一縷授父曰兒必死以此寄兒婦為他日遺腹)¶
　　(作念寇挾之行至泰順遇官兵得釋歸見父相持/號泣事)¶
(聞奉旌/)¶
　¶
　¶
　¶
　¶
　浙江通志卷一百八十六¶
