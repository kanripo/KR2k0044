# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.913784
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十九 
<pb:KR2k0044_WYG_188-1a>¶
欽定四庫全書¶
　浙江通志卷一百八十九¶
　人物(八/)¶
　　義行(下/)¶
　金華府¶
　宋¶
　呉圭(金華先民傳字彦成義烏人倜儻好施與太學/生程績従故人貸錢三千萬將塟其親同舍生)¶
　　(漢臣給取之俾歸受償於其兄留滯弗與圭如數/代償焉至京道遇鄉士葉祖信為太學陳生裒具)¶
<pb:KR2k0044_WYG_188-1b>¶
　　(棺斂圭遽曰溽暑如此須衆/則事緩矣立如所費周之)¶
　陳慎(永康縣志永康人宣和中納粟賑飢授中州助/教冦亂積骸平野躬率二子良臣良能收&KR0287;之)¶
　　(紹興中二子並登第授官乾道間嵗大歉為粥以/食飢者鄰有逋税代償之復建橋三處曰上降下)¶
　　(降東濟甃道以便行役孫五人/亦相繼貴顯人以為施徳之報)¶
　鄭淮(揭傒斯鄭淮傳字巨源浦江人通春秋/最憫人窮靖康年飢盡破其産活之)¶
　傅光(金華先民傳字子温浦江人仕為諸王宫教授/未㡬退歸田里方臘反縣民多託之為亂任士)¶
　　(安統兵至怒甚欲盡屠之光與任厚往諫之曰亂/者惟通化一鄉餘皆良民將軍奉朝廷殺賊耳奈)¶
　　(何延及無辜任/悟遂如其言)¶
<pb:KR2k0044_WYG_188-2a>¶
　喻葆光(萬厯金華府志義烏人娶黄氏睦盜起青溪/婦翁以白金千五百兩屬葆光窖藏之盜平)¶
　　(婦翁死三子俱幼莫之知也葆光舉而歸之/三子請以二百金為謝葆光雖貧力辭不受)¶
　王槐(義烏縣志字植三義烏人紹興辛未進士里中/山田苦旱捐資募民開濬為塘周三千六百步)¶
　　(四山七十二澗水㑹焉以下流難捍倚飛來山築/隄七十餘丈東西鑿石開斗門嵗時蓄洩以竇田)¶
　　(賴以饒既卒/里人祀之)¶
　陳徳髙(兩浙名賢録東陽人慕范文正公之義割腴/田千畝立義莊以贍宗族又設義學以教里)¶
　　(中之子弟族人婚宦死塟皆有助遇遭困阨貧不/能立者捐金予之不令人知有貧而鬻産於徳髙)¶
　　(者如其請畀之積所入之數及原直/則舉而還之山隂陸游為撰義莊記)¶
<pb:KR2k0044_WYG_188-2b>¶
　喻南强(金華先民傳字伯强義烏人少負竒氣従陳/亮游亮下大理罪且不測門人畏當路威熖)¶
　　(噤不敢出聲南强義形於色貽書誚責言先生無/辜受罪將賷恨入土吾曹為弟子當激昻慷慨以)¶
　　(赴之乃匿影收聲以自完是得為士𩔖耶走東甌/見葉適備述亮寃狀適曰子真義士即秉燭作書)¶
　　(數通付之南强遂持書走越見諸臺官誦言無忌/卒直亮之寃禮部侍郎真徳秀以言事去京兆尹)¶
　　(迹其所至見與交游者輒罪之徳秀舟過富春南/强亟往見且賦詩為餞人皆壯之宋濓喻南强傳)¶
　　(慶元中貢於鄉上禮部不得第授富陽/尉轉縉雲丞著有梅隠筆談十四卷)¶
　郭欽止(萬厯金華府志字徳誼東陽人輕財好施嘗/闢石洞書院以教宗族子弟鄉之秀民願請)¶
　　(業者亦聴學焉撥田數百畝以𨽻之後進多所成/就従兄良臣建西園書院姪伯廣建南湖書院皆)¶
<pb:KR2k0044_WYG_188-3a>¶
　　(慕欽止之風而興者其/卒也朱文公為銘其墓)¶
　汪大度　汪大章(金華先民傳大度字時法金華人/受業吕祖謙慶元初祖謙觸權奸)¶
　　(貶饒州大度往送之伴送者凌辱祖謙大度以義/折之直欲與之坐獄従至貶所久之乃還經紀其)¶
　　(家事甚至朱熹致書深加歎敬弟大章字得叟亦/従祖謙遊祖儉之卒也大章距秋試纔四日舍之)¶
　　(就道䕶喪以歸故人路知監卒於蘄不/能還塟大章走蘄載其柩歸割地塟之)¶
　張垓(金華先民傳字伯廣金華人以䕃入官葉正則/未第時貧甚垓館於家資給之後正則帥建康)¶
　　(辟垓為淮東轉運使幹辦公事吕祖儉得罪貶垓/方在官所即解裝貿輕賷追至信安贈焉陳亮被)¶
　　(誣繋大理獄垓不避禍/奔走經營卒脱其難)¶
<pb:KR2k0044_WYG_188-3b>¶
　盧□民(兩浙名賢録東陽人嘗拾遺珠一裹價值不/資持歸令人於獲處俟焉少頃失珠者號泣)¶
　　(而來詢得其實舉還之其人泣且拜曰非公吾死/矣今之生公之賜也後嬰疾㡬殆忽神降於女奴)¶
　　(言曰上帝以君還珠之徳賜以夀/考復示方藥疾遂愈卒年八十六)¶
　葉大同(金華先民傳字㑹之蘭谿人為人重氣義有/友人死而無櫬者其家欲賣廬以為櫬大同)¶
　　(曰吾未死已有木友已死乃無木吾縦死不致剥/廬友雖死不可無廬遂輟已櫬櫬焉兄弟三人其)¶
　　(兄紹彭早世無嗣大同以幼子後之或謂法應分/其産大同曰嗣可分産不可分明義利也義利明)¶
　　(則吾兄真有後矣王魯齋曰世/有繼嗣之争者觀此可以少愧)¶
　范大録(金華賢達傳蘭谿人為本縣吏行案公平不/撓法以求賂中年無子因迓監司至白沙買)¶
<pb:KR2k0044_WYG_188-4a>¶
　　(一妾後生一男官至少卿生二孫一為郎官/一為提舉曽孫相繼登第追贈正議大夫)¶
　方永齡(兩浙名賢録字無盡金華人敦禮尚義而好/施宋末兵興嵗飢流亡載道永齡發粟作糜)¶
　　(以食餓人復作棺衾以給殍屍之無告者薦授婺/州録事入元棄官隠居孝川徵聘不起惟儲藥施)¶
　　(方以濟患者/終其身不怠)¶
　元¶
　呉謙(金華賢逹傳字仲恭浦江人世業儒父蜚聲宋/祕書省較勘文字與謝翺友善翺寓謙家尋卒)¶
　　(無嗣謙經營喪塟刻石誌墓/復輯士友哀誄為哭謝編)¶
　季舍孫(義烏縣志字國用義烏人嘗構書舍與弟姪/講學詠詩以自適設義塾延師教鄉族子弟)¶
<pb:KR2k0044_WYG_188-4b>¶
　　(值嵗歉發粟賑飢者人有/不善委曲開諭令其悔悟)¶
　鄭文嗣　鄭太和(元史鄭文嗣傳文嗣婺州浦江人/其家十世同居凡二百四十餘年)¶
　　(一錢尺帛無敢私至大間表其門文嗣殁従弟太/和維主家事益嚴而有恩家庭中凜如公府子弟)¶
　　(稍有過頒白者猶鞭之毎遇嵗時太和坐堂上羣/従子皆盛衣冠鴈行立左序下以次進拜跪奉觴)¶
　　(上夀畢皆肅容拱手自右趨出足武相銜無敢參/差者部使者余闕為書東浙第一家以襃之太和)¶
　　(方正不奉浮屠老子教冠婚喪祭必稽朱熹家禮/而行執親喪哀甚三年不御酒肉子孫従化皆孝)¶
　　(謹雖嘗仕宦不敢一毫違家法諸婦唯事女工不/使預家政宗族里閭皆懐之以恩家畜兩馬一出)¶
　　(則一為之不食人以為孝義所感有家範三卷傳/於世揭傒斯鄭文融傳文融一名太和字順卿)¶
<pb:KR2k0044_WYG_188-5a>¶
　鄭文泰(揭傒斯鄭文泰傳字達卿浦江人大徳末年/飢人相食與兄文嗣鑄大釡鬲日煮糜分啖)¶
　　(全活者數百人性介特據直道行不肯持兩端保/州里如家數十里間黥髠盜販無敢入其境撫家)¶
　　(一以慈書忍字懸置各室使相雍睦其家自淮毁/産拯荒甚貧至政漸裕徳璋始大振迨文泰愈盡)¶
　　(心不懈凡山林陂澤園田室廬得/以斥拓資義聚者文泰功為多)¶
　吕汲(萬厯金華府志字仲修永康人族人貧者月有/廪年當入學者家有塾隣里有急必周之嵗歉)¶
　　(為粥以食餓者所活千百計至自奉乃極儉薄甫/踰冠大盜竊發官軍進討汲踐重山宻林探其巢)¶
　　(穴事平口不言功子機字審言樂賑鄉人之/急人或懐嶮巇以相傾忍弗與較綽有父風)¶
　蔣沐(金華先民傳字澤甫東陽人居横城倜儻尚義/即所居之西建義塾一區割田租一萬𨽻焉迎)¶
<pb:KR2k0044_WYG_188-5b>¶
　　(致方蛟峯為之師擔簦負笈者不逺數百里而至/其教法一遵白鹿洞遺規月書季考礱石題名二)¶
　　(十名以前給贈幣帛書籍其餘分贈有差喬見山/陳月齋吕存齋繼主師席前後題名者六百八十)¶
　　(有五人至元中江右行省薦/授建昌縣主簿以病免歸)¶
　李叔安(永康縣志大徳中遭時大歉發粟萬斛賑飢/隣邑扶杖襁負就食者以數萬計置大釡煮)¶
　　(粥食之多賴以全有司/表其所居坊曰由義)¶
　丁廷玉(義烏縣志自幼倜儻有謀畧嘗受業石一鼇/之門至正間里中豪猾徐甲嘯聚為亂縱火)¶
　　(焚縣治剽掠村落勢張甚廷玉乃散家資率民/兵捕斬之鄉里賴以安事聞授武義縣教諭)¶
　袁仲仁(金華先民傳名大珍以字行金華人兄大通/客死永嘉仲仁親往取遺骼歸塟先隴嫂張)¶
<pb:KR2k0044_WYG_188-6a>¶
　　(氏呉氏寡居無子張居海鹽呉居鄞俱迎致而終/養焉二姊適甯氏皇甫氏早喪所天子女㷀㷀迎)¶
　　(養於家且為之婚嫁置田廬以贍其生友人張彦/希自雲南經厯致仕於家一日夫婦俱為仇家所)¶
　　(殺盡刦掠其財一女銀奴甫生仲仁往哭之抱其/女歸撫如己女日夜為踪跡其賊竟得之伏法鄞)¶
　　(人蘇甲趨公事來金華病莫能行同事者委之而/歸仲仁攜還家迎醫治疾及愈其人徳之不忍去)¶
　　(憫郡民貧者無塟地毎至焚屍沈骨負/郭有沃地直可五千緡捐之為義塚)¶
　蔣大同(萬厯金華府志字伯康東陽人立義塾以教/鄉里子弟凡㡬百人供給衣糧者餘四十年)¶
　　(賑恤顛連無告者不問親疎嵗飢有倉行旅經其/門者有資給喪有賻婚嫁有助人干貸之者即如)¶
　　(數無/吝)¶
<pb:KR2k0044_WYG_188-6b>¶
　黄伯良(正徳蘭谿縣志蘭谿人至正壬辰以四方兵/起令出民財募兵捍禦鄉邑拜官有差伯良)¶
　　(應令出財募兵一百人皆勇壯可用憲司令/扼要地江浙行省授伯良本州税務大使)¶
　田子貞(永康縣志名貞以字行至正丁酉冦起縉雲/民多奔竄巖穴且飢饉相仍道殣相望子貞)¶
　　(出已粟賑之皆羅拜於庭曰我等已在鬼籙賴公/生我倘有役使蹈水火無恨子貞因結為義旅使)¶
　　(捍鄉井賊不敢犯兩浙名賢録亷訪使者檄授巡/檢子貞辭明兵下浙東陳友定授武義尹知天命)¶
　　(有歸縛使者/戮之焚其書)¶
　劉大音(兩浙名賢録字韶父義烏人族人瀕死子方/乳以業劵授大音曰非君仁恩不足以保此)¶
　　(子大音蔵劵笥中候其子長召兩觴之還其劵周/急䘏嫠不一而足嵗侵羣盜起至相戒不敢入其)¶
<pb:KR2k0044_WYG_188-7a>¶
　　(里宋太史濓稱/為古之吉士云)¶
　明¶
　鄭濓(明泳化𩔖編浦江人自其先世祖綺有純徳傳/至文嗣已六世同居二百年咸如綺在時元至)¶
　　(大四年詔表其門入明曰濂曰湜皆以行&KR0105;聞時/傳十一世矣族人蕃衍産益多郡人推為糧長屢)¶
　　(以事入覲太祖識之後有人訐其家與胡惟庸行/財户部陳員外指與郭恒糴倉糧有司逮濓及弟)¶
　　(湜至京上曰鄭氏義家焉有與人行財糴官糧顯/是誣害追到鈔貫命給還仍擢湜為福建布政司)¶
　　(㕘議因詢所以治家長久之道濓具以對上深善/之洪武癸酉尚書嚴震直述其家世孝友命簡其)¶
　　(子弟年三十以上者二十四人並授之官有曰濟/者最有文學除左春坊左庶子侍従東宫辛巳四)¶
<pb:KR2k0044_WYG_188-7b>¶
　　(月詔旌其門閭曰渶者以宗長詣闕謝恩陛辭日/上御奉天門親書孝義家三大字題其傍曰賜浦)¶
　　(江鄭渶而識以精一執/中之璽一時聞者知勸)¶
　　(謹按鄭湜著有政績見循吏門名山蔵云濓家被/誣通胡惟庸反湜與濓争詣吏濓曰我長湜曰兄)¶
　　(老相推者數四太祖聞之曰有人如此而従人反/耶召賜飲食勞免之所載小有異同附録於此)¶
　王澄(浦陽續人物記字徳輝縣人忠恵公萬之後勇/於為義與其弟不分財異居瀕終戒諸子士覺)¶
　　(等曰同里麟溪鄭氏合食同居久而彌篤若等似/之吾瞑目無憾矣澄没士覺召子姓等謂曰吾父)¶
　　(有遺言欲法鄭氏今鄭氏成規具在吾將損益行/之何如皆踴躍承命共㕘定家則一卷計一百八)¶
　　(十四條凡敬先務本敦禮厚生睦族恤衆具有條/貫而敬戒防範曲盡其義洪武初郡縣上其事旌)¶
<pb:KR2k0044_WYG_188-8a>¶
　　(為義門同鄭氏簡拔子弟可用者/赴京擢王慶為右春坊右庶子)¶
　金盛宗(永康縣志縣人敦行好施捐建文廟櫺星門/洪武間出粟一千四百餘石賑荒璽書襃美)¶
　　(其餘造橋梁修/道路種種可風)¶
　戴幵(分省人物考字善甫金華人種徳尚義嘗捐己/田五百畝置義莊以給養宗族親姻之貧乏者)¶
　　(又設義塾以教訓其子弟殿講御史/盧䖍為撰記其後子孫食報不衰)¶
　郭叔和(揮塵新譚蘭谿人永樂癸酉山崩溪漲叔和/家當溪口其沿山居民盡為漂流積屍蔽溪)¶
　　(而下叔和倩人撈之灘上族屬認而舁歸者以百/數其他不能認者尚多叔和積薪置屍於上焚之)¶
　　(復拾遺骨&KR0287;之謂之叢塚山田多荒廢者叔和揚/言於衆曰願佈種吾助之嵗登吾不責償由是民)¶
<pb:KR2k0044_WYG_188-8b>¶
　　(咸就之後叔和之子若仲㬢仲南仲初仲/時輩為郎為執法為中舍者相繼顯於時)¶
　錢澤(魏驥義民錢澤墓表字世淵上世自臨安徙金/華尚義出於天性家素饒嵗飢饉出榖一千二)¶
　　(百石以助有司之賑民有逋負者出榖一千四百/石召其民於前悉焚其劵有司以聞璽書旌為義)¶
　　(民/)¶
　王徐(吾學編字叔豐祖禕死國稌少有志従學方孝/孺甚為所器欲妻以女未及也嘗周恤其族又)¶
　　(嘗與孝孺表姪鄭珣至聚寳門外求其遺骸歸塟/不可得卒逮繋文皇帝念祖褘死國之忠特宥免)¶
　　(方嚮用而稌力以疾辭讀書青巖之下將終身焉/後輯方氏遺文為緱城集以傳世名山蔵稌卒門)¶
　　(人私諡為/孝莊先生)¶
<pb:KR2k0044_WYG_188-9a>¶
　汪灌(兩浙名賢録字慶衍金華西山里人為人亷直/能急人患難人有故叩之即風雨寒暑不避嵗)¶
　　(惡飢民羣起為寇守召灌為畫欲調兵灌曰無以/為也此直丐升斗救死耳下片符可致何俟兵乎)¶
　　(脱兵出則挺而搏矣守悟然猶遣巡檢與俱灌止/巡檢於家飲食之獨以數十輩持符往至則畢集)¶
　　(吏覬功悉論以死灌詣府伏庭下不起曰是曹束/手隨檄來未嘗扞法也今以逆論之後復無凶嵗)¶
　　(乎且灌實召之灌不忍民従灌而就逮以死/也守感悟亟解散其獄特黥者二人而已)¶
　倪士華(浦江縣志浦江人贅蔣洪家洪愛之遂無意/育子士華曰異姓不可承祧買陳氏女進之)¶
　　(踰年生二子士華挈千金之産盡還之歸理舊業/日益饒裕宣徳間嵗飢輸榖五百石正統間飢又)¶
　　(輸穀八百石裔孫治亦好施與有負責者折其劵/里戚不能婚塟者助之嘉靖間絶丁為累為白於)¶
<pb:KR2k0044_WYG_188-9b>¶
　　(長令/蠲焉)¶
　呉畿(義烏縣志字希采家世饒甲於一郡輕財重義/正統戊午嵗飢輸粟二千石以賑旌義民復其)¶
　　(役嵗己巳師平處寇畿同弟希俊希厚捐資犒師/以省民力復助金修學協造通濟橋弟希仁希玉)¶
　　(輸粟賑荒嵗掌區賦代民先完希仁子文勉屢出/粟賑飢代族人輸賦又捐資建忠孝堂文星樓濬)¶
　　(繡川湖成化問奉詔捐米三/百石以蘇民困授九品散官)¶
　徐䝉六(金華先民傳永康人正統十四年括寇掠境/居民多逃竄先是縣收折鹽糧銀數百兩付)¶
　　(䝉六傾銷未交官而寇至䝉六以棺貯埋土中而/逃人無知者後寇退官將重徵於民䝉六槖其銀)¶
　　(以獻曰銀故在勿徵也官大異之顧而歎曰此善/人其後必昌今其子孫多殷盛人以為積徳之報)¶
<pb:KR2k0044_WYG_188-10a>¶
　葉思瑞(東陽縣志字文貞事親恭順撫諸弟亦篤摯/宗族有不自給至鬻其女者思瑞曰爾我雖)¶
　　(有親疎自祖宗視之均一體也我不爾恤是忘祖/宗亟贖而嫁之正統丁巳嵗飢罄所蔵粟貸鄉民)¶
　　(約秋成不取息至期貧不能償者不較戊午貸如/初復具糜聴老弱就食所活甚衆又代民輸是年)¶
　　(夏/税)¶
　朱文完(義烏縣志義烏人家饒於財赴義樂施恵及/鄉閭雖商旅往來困乏者莫不賑之正統間)¶
　　(處賊陶得二等率衆數千流擾郡邑所過抄掠無/遺經其境賊語其黨曰此長者朱文完之閭相戒)¶
　　(秋毫/勿犯)¶
　包懐徳(兩浙名賢録蘭谿人為諸生時與同邑胡文/善同席研既而懐徳為侍郎而文善亦以進)¶
<pb:KR2k0044_WYG_188-10b>¶
　　(士為主事居京邸文善病革懐徳往訣文善泣語/曰吾無子止一女見託能為終始乎懐徳曰諾既)¶
　　(而文善與妻相繼卒懐徳抱其女歸囑妻育之如/己女未㡬致政歸其女齒長矣擇壻得祝生將字)¶
　　(之懐徳與文善居相去㡬二十里文善雖死而故/居尚存懐徳先令人分其室為三夫婦引其女抵)¶
　　(文善居己處左楹妻與女處右楹虛其中設文善/夫妻神位至日備祭筵為文以聘嫁告命女拜己)¶
　　(復拜其婦懐徳長號痛哭然後行婚禮遣嫁之奩/具皆備當時稱友誼之篤不以死生易心者無不)¶
　　(稱包侍/郎云)¶
　黄裳(分省人物考字元佐浦江人嘗讀范仲淹義田/記感而捐常稔田二百畝儲租以濟疎族鄰里)¶
　　(之急者名之曰希范晚/第進士調三衢司户)¶
<pb:KR2k0044_WYG_188-11a>¶
　陳懐堂(東陽縣志號侃齋東陽人初秉家政遇嵗飢/輒發榖三百斛賑之全活甚衆斃於道者為)¶
　　(之槥斂嵗視農民緩急量為給散有司聞其賢令/總一鄉之賦貧不能輸者毎為代償凡二十年不)¶
　　(變又剏買義租代鄉人輸鹽糧囑子孫世守父叔/良以正統戊午發粟數百石餉貧者又為貧民代)¶
　　(輸夏税陳氏固/世有令徳哉)¶
　盧楷(兩浙名賢録字中夫東陽人天順壬午鄉試第/一入太學時祭酒邢譲陳鑑司業張業以典簿)¶
　　(侵饌錢抵罪楷方厯事中書奮欲救之或曰無益/且得罪奈何楷曰師生猶父子也父既溺子可懼)¶
　　(罪而不號呼以救之乎遂率同舍百餘人伏闕上/書卒白三人之枉公卿間髙其義以方唐之何蕃)¶
　　(云/)¶
<pb:KR2k0044_WYG_188-11b>¶
　俞統(金華先民傳永康人成化十九年大水家被衝/没妻女皆渰死先是有商人市苧者寓數十金)¶
　　(其家而去至是商人泣而至統曰無庸吾家/雖破銀幸収檢尚存挈而還之弗&KR1065;毫釐云)¶
　趙孟實(東陽縣志名光華以字行富而好禮喜賔客/交納四方衿佩禮遇備至其於鄉隣顛困時)¶
　　(有周䘏處宗族尤有恩義或公帑告乏及郡邑有/興造輒捐金發廪助之成化間學宫齋廡壊孟實)¶
　　(與其姪鎧及張啟陳懐堂張鵬等重建分毫無擾/於公浙僉憲張悦欲建青蘿山書院祀潛溪宋先)¶
　　(生以語孟實出力獨成之嵗大侵/出粟六百石入官薦授承事郎)¶
　張禮(浦陽續人物記浦江人家衆千指食爨五世不/析性好施創義倉以賑貧乏置養賢莊以禮士)¶
　　(嘗出榖千石佐軍興𢎞/治間旌其門曰敦義)¶
<pb:KR2k0044_WYG_188-12a>¶
　張萬山(義烏縣志居縣之龍陂一日出見道傍横尸令/掩之因念曰是暴露者殆無主乎即有主而)¶
　　(無地欲塟得乎似此者必多捐九里谷/山聴鄉人之貧者塟焉事聞郡邑優奨)¶
　陳寧實(湯溪縣志湯溪人嘉靖間值嵗歉捐財代輸/二都鹽糧又出穀以賑飢民學宫内造育英)¶
　　(坊又捐資以助鄉里請/給冠帶酬之辭不受)¶
　張孟暄(浦陽續人物記字克和縣人性孝友仗義嘗/捐金為邑學濬湖為金衢嚴三府豁濫賦)¶
　洪希文(湯溪縣志縣人縣東有芝溪橋行者病涉希/文捐造石橋往來便之萬厯戊子嵗飢出榖)¶
　　(三百石以/賑貧乏)¶
　陳公昌(義烏縣志居縣之西門一夕自外歸於城門/左凳石拾嚢金二百餘攜歸屬其妻曰此故)¶
<pb:KR2k0044_WYG_188-12b>¶
　　(人物謹蔵之明日至石邊俟之有倉皇至者詢之/曰吾糧長昨領夏税往府偶醉卧此寤驚文書在)¶
　　(家急走歸因遺金不收吾自量無活理公昌/驗實還之封識如故其人願分金以謝不受)¶
國朝¶
　戴正傑(鄉賢留祀冊浦江人昆季四人分爨之日不/較家財明崇禎丙子浦邑大荒買穀八百石)¶
　　(散給飢民全活無&KR0555;族中無力卜塟者為買地於/金獅嶺下立為義塚復捨山木為棺槨之具創建)¶
　　(本族祖廟祀産以備烝嘗又於廟側構書院六間/另設義田二十畝收租以給族之貧而不能力學)¶
　　(者見黌宫傾圮捐金倡/修康熙三十五年入祠)¶
　胡之翰(題旌冊義烏人嵗貢生授嘉善縣訓導在任/八年捐資修葺學宫周䘏寒士居鄉置義塚)¶
<pb:KR2k0044_WYG_188-13a>¶
　　(設粥厰建義塾力/行善事事聞奉旌)¶
　應杰(鄉賢留祀冊永康人雅志好古著家範行古冠/婚喪祭禮事父母盡孝析産取薄者修大成殿)¶
　　(建明倫堂代完鄉民逋税善事不可/枚舉學使者萬潮扁其門曰世禮)¶
　鄭應朝(鄉賢留祀冊世居浦江義門其先九世同居/歴朝旌表時家道中裒慨然以紹祖為己任)¶
　　(冠婚喪祭一遵舊規孝義家風/賴以不替康熙三十六年入祠)¶
　應修(公舉事實字舒佐永康人九嵗失恃哀感隣里/為之罷社事繼母先意承志母失明不離側者)¶
　　(三十年兄故貧無以輸賦嵗悉代上之明倫堂大/成殿圮首出資以倡興作設義館以教人置義塚)¶
　　(以掩暴露嵗歉出/粟為糜以活飢者)¶
<pb:KR2k0044_WYG_188-13b>¶
　鄭璧(公舉事實浦江人上世十一世同居旌為義門/璧奉為家範親喪廬墓三載浦邑僻處山陬諸)¶
　　(生艱於資斧不能應試遵父遺命捐田百畝為諸/生科舉路費又置田若干畆給族人科舉路費文)¶
　　(廟傾圮捐資修葺又捐田以供嵗修建宗祠設義/塾築橋梁立義塚嵗旱散斛六千賑貸雍正元年)¶
(見以舉孝亷方正奉文給六品冠帶送部引/    老不赴卒年七十有六)¶
　鄭思俊(公舉事實浦江人事親以孝聞與伯兄同爨/事之如父有事必諮而後行撫諸姪同於己)¶
　　(子邑有義塾延師教之厯三十年無倦色性好施/予捐文武應試路費田一百畝又捐田三十畝以)¶
　　(為修葺學宫資他如置義塚施藥/捨衣至今子孫猶繼其志祀鄉賢)¶
　衢州府¶
<pb:KR2k0044_WYG_188-14a>¶
　三國呉¶
　徐平(三國志虞翻傳注字伯先太末人諸葛恪為丹/陽太守請平為丞平為恪従事意甚薄及恪輔)¶
　　(政待平益疏恪被害子建亡/走為平部曲所得平使遣去)¶
　五代¶
　慎温其(𢎞治衢州府志西安人事呉越都統軍錢仁/俊會程昭悦譖闞璠杜昭達欲奉仁俊為亂)¶
　　(收温其使證之考掠備至堅守不屈呉越/王𢎞佐嘉之擢為國官誅昭悦釋仁俊)¶
　宋¶
　江景防(兩浙名賢録字漢臣常山人初事呉越為侍/御史唐末諸國私為重斂呉越尤甚民皆困)¶
<pb:KR2k0044_WYG_188-14b>¶
　　(苦及宋平諸國賦法皆仍其重景防歎曰民苦苛/斂久矣使有司仍其籍民困無已時也吾寧以身)¶
　　(任之遂沈圖籍於河詣銀臺自劾所以亡失狀太/宗怒謫沁水尉遂屏居田里以卒其後子孫相繼)¶
　　(擢正科者四十九人由他科顯者不在是數而五/世孫侍御躋六世孫侍御溥尤顯至十世孫萬里)¶
　　(遂登台輔人/謂隂徳之報)¶
　祝文樸(𢎞治衢州府志江山人嘉祐間五世同居/聚族六百餘口以孝弟亷遜為里閈所推)¶
　周自强(正徳江山縣志字勉仲由刑部侍郎帥廣先/是仕官卒嶺南者妻女不能還多流落為婢)¶
　　(自强奏請官為嫁之仍置接濟庫計口給錢米資/之還且慮行之不久乃以己俸買田三十頃聞於)¶
　　(朝刻石/著其事)¶
<pb:KR2k0044_WYG_188-15a>¶
　毛文粹(江山縣志性仁厚周窮恤匱輸/財助公郡守以聞勅賜迪功郎)¶
　范元之(天啟衢州府志西安人素貧篤志讀書盛暑/浴於水邊拾得白金一袋歸謂其子曰世人)¶
　　(以財為命萬一失此者枉喪性命將如之何翌旦/父子攜金於岸待之果有一婦悲號而至詰其故)¶
　　(曰夫坐獄當死易田得金至此失之元之即以還/之是年其室産靈芝數莖光彩奕奕明年父子登)¶
　　(第厯十二世/皆為郡守)¶
　祝禹圭(𢎞治衢州府志字汝玉西安人擢進士第嘉/定初除尚書右郎未㡬歸立義學訓族子弟)¶
　　(置義莊以贍貧者/婚喪仍有助焉)¶
　鄭巖嵩(𢎞治衢州府志字如山龍游人徳祐乙亥嵗/飢發粟平糶活三千口邑令舒渚牓其門曰)¶
<pb:KR2k0044_WYG_188-15b>¶
　　(龍州/義居)¶
　元¶
　柴奎(江山縣志江山人至大間與進士邁珠同知衢/州路時湖㐮兵起凶徒鼓衆為亂共議討賊奎)¶
　　(毅然單馬入賊境喻以仁義/賊衆感動遂解散郡賴以安)¶
　劉文瑞(天啟衢州府志字彦章開化人嘗賑飢復浮/橋設塾延名儒鄭彦善輩為師以教子弟後)¶
　　(原善張宗元登第程琚魯/貞領鄉薦榜其塾曰聚奎)¶
　祝君翼(正徳江山縣志江山人好施予散籯金置義/莊以賑鄉族之貧者縣尹孔淮疏其事旌之)¶
　汪琳(𢎞治衢州府志字清逺常山人家素饒嵗歉必/以貸鄉人貧不及償者亦不責焉嘗擇山之幽)¶
<pb:KR2k0044_WYG_188-16a>¶
　　(曠者為義塚塟其親族之不能塟者進士程斗作/記至正初浙東僉事余闕察其行義辟之不就以)¶
　　(夀終/於家)¶
　明¶
　夏源清(龍游縣志龍游人洪武庚申以孝弟力田舉/奉使蜀府克慎厥職王有所餽力辭不受其)¶
　　(家四世同居/百口共食云)¶
　葉天保(天啟衢州府志字彦祥西安人洪武中有江/山王姓虧糧累千太守郭敦親判券契田一)¶
　　(頃零二十四畝招富民出金以田償之莫有應者/天保輸資一千兩有竒以應太守之命田在隔縣)¶
　　(夷然不受居恒一方之民待/以舉火麥舟之恵比於范公)¶
<pb:KR2k0044_WYG_188-16b>¶
　余敬(𢎞治衢州府志字時和西安人拜監察御史剛/毅端方彈劾不避嘗置義倉義學義塚以濟族)¶
　　(里/)¶
　徐存禮(天啟衢州府志開化人嘗於道傍得一青嚢/啟視之白金也攜歸隂置之宻室復往候之)¶
　　(有三人徬徨而來問之曰某皆徽人往遂安市杉/木道此少憩遺嚢於此内白金百兩皆稱貸於人)¶
　　(者不獲有死而已存禮遂偕抵于家出以還之其/人舉一錠以酧存禮曰吾茍欲之當盡匿顧乃取)¶
　　(其少乎/弗受)¶
　金實(分省人物考字用誠開化人仁宗時授衞府左/長史周貧恤難不吝所有故人林文郎卒於京)¶
　　(親為殯斂歸其遺骸太學生江表死無所托既/為治喪閱其篋得白金數十兩封識以歸其家)¶
<pb:KR2k0044_WYG_188-17a>¶
　華慶(開化縣志開化人正統三年邑大飢輸粟千餘/石助賑有司以聞賜璽書奨諭後孫華檀亦以)¶
　　(輸粟助邊授/七品散官)¶
　徐儉(衢州府志號亷溪開化人隠居好施正統三年/朝廷有賑邊㫖儉慨捐粟千石疏聞欽賜冠帶)¶
　　(子仕端克承父志成化五年亦輸粟/千石賑濟災民事聞賜秩文林郎)¶
　鄭黼明(西安縣志西安人正統四年例勸民有出穀/二千一百石者賜勅一道勞以羊酒立碑旌)¶
　　(為義民時以/黼明為首)¶
　王士參　徐庭立(江山縣志並江山人正統間士參/輸穀一千二百石助賑有司以聞)¶
　　(賜勅一道免差役三年庭立亦江山人/正統間輸穀千餘石助賑詔免差役)¶
<pb:KR2k0044_WYG_188-17b>¶
　余章(萬厯龍游縣志字達夫勵志篤學動循禮法宗/黨有袒裼坐者聞其至輒反走以無子買妾杭)¶
　　(州聞其女言父母為怨家所陷乃焚/券遣歸得遺金道上訪其人還之)¶
　金綋(天啟衢州府志字士珫開化人同宗一門疫死/二十餘人無敢視者綋獨周旋其間為之殯埋)¶
　　(綋卒之日至/無以為殮)¶
　周延熙(正徳江山縣志江山人隠居讀書嘗/建義倉闢義塾施藥與棺鄉人徳之)¶
　詹斯(常山縣志字宗理喜急人之困館賔李仁病疫/僕𨽻畏傳染弗敢近乃躬與寝處藥弭扶掖無)¶
　　(闕卒愈歙商汪蘭來糴逸四十籌召還給之嘗收/責至東門見王髙四憐其餒反給魚米慰遣之鄉)¶
　　(民江伯明等以逋賦被繫箠撻㡬死為代輸踰百/金陳真有負而寠將鬻妻以償急焚券以止之)¶
<pb:KR2k0044_WYG_188-18a>¶
　方景温(天啟衢州府志西安人父童以人才舉任福/建鹽運司運判景温省父道拾遺金三百兩)¶
　　(待失主不可得義不欲以自利為市槥與衣衾施/不能塟者施日浸廣所獲遺金不足以父所與三)¶
　　(百金繼之已又析産繼之至/老不倦殁而身無以殮也)¶
　鄭春熙(衢州府志常山人成化間里民鄭廣為賊所/誣㡬死力辨其寃得釋嵗旱糴米賑飢雖傾)¶
　　(篋弗惜經商遇道殣棺殮之有病暑仆/地者亟救以藥得甦亦不問其姓名)¶
　尹䝉(萬厯龍游縣志龍游人性好義急人之難嘗/出棺瘞里中貧而死者嵗歉輒免鄉人租逋)¶
　余宗洪(天啟衢州府志字應大西安人善生息以供/二親甘㫖祖墓久荒為置祀田立宗祠里中)¶
　　(殁而無主者設義塚以埋之設義田以祀之嵗飢/捐穀二千石以賑之桃源冦起募義兵赴敵賊走)¶
<pb:KR2k0044_WYG_188-18b>¶
　　(獲其/餘孽)¶
　蔣宗明(衢州府志江山人四世同/居房無私蓄人稱其敦睦)¶
　吾琰(天啟衢州府志字廷瑞開化人饒冦之變琰以/義民協謀調濟邑賴以安居鄉務成人美有急)¶
　　(難即為排釋無不感服昆弟業已分資/因兄老姪幼兼為總理置産俱為均分)¶
　徐九同(開化縣志開化人學宫之遷鐘麓也其地/多九同業捐之無難色邑士咸誦其義)¶
　鄭騮(天啟衢州府志字徳孚江山人正徳辛未進士/居鄉憫族黨之寠特創義倉遇荒施賑更設義)¶
　　(塾人知向/學敦行)¶
　江鋌(鄉賢留祀冊常山人正徳間嵗貢生任玉山敎/諭生平嗜禮好古對子孫臧獲無惰容冠婚喪)¶
<pb:KR2k0044_WYG_188-19a>¶
(國朝祭一遵家禮嵗飢設義倉以賑鄰族/    雍正元年祀鄉賢)¶
　毛仲(江山縣志江山人嘉靖丙戌/大旱傾廩賑飢全活甚衆)¶
　徐洙(衢州府志字東魯常山人好施予賙窮恤匱雖/傾嚢弗吝也輸粟義倉築造官壩葺闗帝祠於)¶
　　(迎恩門外以/己地益之)¶
　蔣永慶(衢州府志字廷餘開化人睦族善鄰㑹里中/疫人莫敢近永慶手劑湯藥以療之多所全)¶
　　(活殁者為之措棺給/事中鄭瑞銘其墓)¶
　葉厚元(西安縣志西安人任上林監署正嵗侵輸穀/賑飢邊警捐資助餉倡義鼎建學宫修城修)¶
　　(橋助嫁殯蠲逋券周親/多賴以舉火歴被旌奨)¶
<pb:KR2k0044_WYG_188-19b>¶
　汪朝寅(開化縣志開化人太學生萬歴/己亥捐穀千石賑飢郡邑旌奨)¶
　葉朝鱗(衢州府志西安人年八十五足跡不履公府/急公仗義賑恤不吝千金造管家塘下陀橋)¶
　　(二處石梁/里人稱之)¶
國朝¶
　徐開錫(鄉賢録常山人由貢生歴陞彰徳府同知慷/慨仗義凡有所求無不傾槖以給毫無徳色)¶
　　(助修學宫凡橋梁道路不時捐資修/造人無病涉康熙四十一年祀鄉賢)¶
　江上達(衢州府志字仲顯開化人父殁遺券二篋悉/焚之存心施濟寛厚温和人以望見顔色為)¶
　　(幸明季寇盜充斥過其門皆曰此長者居勿入/也子南齡成進士封奉政大夫年八十六卒)¶
<pb:KR2k0044_WYG_188-20a>¶
　詹奎元(鄉賢留祀冊開化縣庠生孝友無間言族姪/有不能婚者出資助之佃户貧不能納租者)¶
　　(免之里黨死不能殮者施棺槥以瘞之遇嵗荒減/價平糶煮粥賑飢全活甚衆同圖有逃亡絶戸欠)¶
　　(納虛糧者為置田給里民收租補輸國課一方賴/之族人詹西來常山庠生嘗捐貲修大成殿建崇)¶
　　(聖殿並/祀鄉賢)¶
　楊有材(開化縣志字石卿每遇嵗飢出粟賑濟推解/不倦嘗設策補墊圖賠里中賴之三舉賔筵)¶
　張延曅(公舉事實字蔚生開化縣庠生少孤事母以/孝聞康熙甲寅寇變伯兄為賊弁所執挺身)¶
　　(赴救艱苦備嘗季弟早殁弟婦徐矢志自誓撫恤/於流離困苦中卒完其節甲申嵗飢米價騰貴慨)¶
　　(然出資糴米首倡平糶/邑東南鄉咸倚賴之)¶
<pb:KR2k0044_WYG_188-20b>¶
　嚴州府¶
　宋¶
　胡莊(建徳縣志字吉鄉建徳人推江淮總幹補將仕/郎乾道乙酉桃源寇作莊畫計擒之淳熙辛丑)¶
　　(水旱相仍飢殍甚衆莊以己/之山林縦人樵採民賴以生)¶
　項訓(萬厯嚴州府志淳安人父肆字處約登紹熙四/年進士第為湖口縣令時詔給官價買義役田)¶
　　(訓欣然割己田應詔不受官價縣令陳曅嘉歎/因其所居清溪鄉曰和義千仞里曰歸善里)¶
　鄭璹(嚴陵志字伯夀穎之子倣范文/正公義田置仁夀莊以周宗族)¶
　方萬里(建徳縣志字子萬嘉定四年進士趙汝述守/平江遇之甚至汝述卒賔客散去萬里獨䕶)¶
<pb:KR2k0044_WYG_188-21a>¶
　　(喪/歸)¶
　方元龜(淳安縣志號友山家饒於資時縣裒民財治/㕔事元龜慨然曰小民疲弊吾請獨當之遂)¶
　　(捐資僦工不匝月/而就令旌其義)¶
　元¶
　姚椿夀(楊維楨姚椿夀墓誌字大年唐宰相崇曽孫/秘書監合嘗守睦因家焉椿夀丰姿偉特讀)¶
　　(書輒了大義闢樂育館嵗聘海内名師教子弟及/里中兒性端直平生無二言與人交始終見底裏)¶
　　(於義利曲直必嚴其辨鄉鄰有争者得一言即解/去嵗飢周人之急惟恐勿及稱貸者久則焚其券)¶
　　(創世濟橋於峨溪上橋置亭嵗五六月施茗飲饘/粥於行者邦大夫薛超吾道經桐廬枉道過門以)¶
<pb:KR2k0044_WYG_188-21b>¶
　　(處士禮/禮之)¶
　明¶
　余郁(兩浙名賢録字公文淳安人洪武初以薦辟入/朝授陜西道御史尋坐事謫夔門時太史宋濓)¶
　　(卒於蜀塟無定塚郁結廬其上守䕶唯謹後有鄭/楷者濓弟子也為蜀藩長史過夔郁泣而囑之曰)¶
　　(吾為若師守墓三十餘年今子來有託矣啟/諸獻王改卜成都夔人髙其誼立祠祀之)¶
　呉文憲(淳安縣志淳安人嘗途中值暑浴於河有前/浴者遺金四十兩而去文憲見之即托疾卧)¶
　　(其處及晩見金主倉皇而返迎謂曰勿憂/吾為汝守金主願以其半酬之固拒不取)¶
　程懋正(淳安縣志淳安人任醫學訓科正統間捐資/賑濟詔旌義民子敏恭亦好善樂施嘗遇余)¶
<pb:KR2k0044_WYG_188-22a>¶
　　(姓者鬻妻以償官租敏恭惻然叩其所直/遂出已資代完其租後應詔授承事郎)¶
　馬景福(建徳縣志建徳人獨力起家資産分推諸弟/嵗飢周恤鄉鄰有稱貸者久則取券焚之以)¶
　　(閭里艱於汲疏鑿甘泉井方廣丈餘覆以/石欄井眼有六郡守萬觀旌曰徳沛甘泉)¶
　仇文政(建徳縣志建徳人五世同居天順間郡旱文/政輸粟八百斛奉勅旌其閭曰義門子綱成)¶
　　(化間又輸粟五百斛藩司行府立石萬歴四年其/族孫錬鉞二人復輸粟二百五十斛府給冠帶以)¶
　　(榮其/身)¶
　阿寄(田汝成阿寄傳淳安徐氏僕也徐氏昆弟别産/而居伯得一馬仲得一牛季寡婦得阿寄阿寄)¶
　　(年五十餘矣寡婦泣曰馬則乗牛則耕踉蹌老僕/迺費我藜羹阿寄歎曰噫主謂我力不如牛馬耶)¶
<pb:KR2k0044_WYG_188-22b>¶
　　(迺畫䇿營生示可用狀寡婦悉簪珥之屬得銀一/十二兩畀寄寄則入山販漆期年而三其息積二)¶
　　(十年而致産數萬金為寡婦嫁三女婚兩郎齎聘/皆千金又延師教兩郎既皆輸粟為太學生而寡)¶
　　(婦則阜然財雄一邑矣頃之阿寄病且死謂寡婦/曰老奴馬牛之報盡矣出枕中二楮則家計鉅細)¶
　　(悉均分之曰以此遺兩郎君可世守也言訖而終/徐氏諸孫或疑寄私蓄者竊啟其篋無寸絲粒粟)¶
　　(之儲一媪一兒僅敝緼掩體而已阿寄見徐氏之/族雖幼必拜騎而遇諸途必控勒將數百武以為)¶
　　(常見主母不睇視女使/雖幼非傳言不離立也)¶
　何永敬(嚴陵志建徳人昆季四人並敦義讓父道崇/治家嚴肅嘗訓諸子曰吾逺祖起家以來皆)¶
　　(以孝義著聞由髙祖希紹至吾相繼不墮又已四/世若等其遵承之勿替永敬諾不忘至天順間葢)¶
<pb:KR2k0044_WYG_188-23a>¶
　　(七世矣一門六百餘指皆同居共爨庭無間言成/化元年知府張永以事聞於朝詔旌其門弟永慶)¶
　　(姪珷成化中皆嘗輸粟賑飢永/慶旌為義民珷授七品散官)¶
　余仲濟　余際陽　俞則仍　周宗澤　洪増　洪¶
　　肅(萬厯遂安縣志並遂安人成化十七年/奉詔輸粟五百石賑濟飢民賜勅旌異)¶
　呉定(夀昌縣志字原正夀昌人累舉孝亷縁親老力/辭不就延師開義學期以造就一方闢地構公)¶
　　(堂用以聨屬合族建橋梁修道路/救災恤患憫匱周窮汲汲如不及)¶
　王景貴(建徳縣志建徳人性好施予見義勇為縣北/胥村路當孔道環以大溪往來病涉景貴捐)¶
　　(數千金建石橋長十餘丈郡守李徳恢為文紀其/事題曰胥村義橋其他建安仁橋砌釣臺路鑿塘)¶
<pb:KR2k0044_WYG_188-23b>¶
　　(築堤人多利賴郡邑嘉之授以/義官孫大年亦以賑粟旌奨)¶
　毛彦恭(萬厯遂安縣志遂安人自其祖希成行義樂/施為鄉閭冠至彦恭子姓益繁乃建家廟以)¶
　　(聨宗族延師儒以教子弟躬行率衆同居六世食/指數百雍如也嘉靖十四年監司以聞於朝旌其)¶
　　(門曰/義門)¶
　蔣時慶(萬厯嚴州府志字元吉遂安人為諸生時以/行優七庠督學旌異迨舉孝亷絶跡公庭里)¶
　　(有以事相囑者義形於色叱之去曰毋汚我有稱/貸者貧不能償即面焚其券市中偶見鬻妻者詰)¶
　　(其故曰迫於責即捐資代償值嵗大/飢傾嚢賑濟其好學循禮至老不衰)¶
　洪國史(夀昌縣志字君鑑夀昌人萬歴壬子中北闈/副車慕范文正公之風捐田二頃半輸縣半)¶
<pb:KR2k0044_WYG_188-24a>¶
　　(輸學以濟族衆邑人/有義田録記其事)¶
　商汝泰(淳安縣志字景亨文毅公輅之孫嘗作勸世/直説戒火塟論鄉人多化之自港口至文嶺)¶
　　(山路險隘多坍塌汝泰開拓修砌行者便之凶嵗/鄉民貸穀不取息有不能償者焚其券遇野有殍)¶
　　(捐棺以掩埋之累/舉鄉飲賔不赴)¶
　毛志宸(遂安縣志號養初遂安人兄弟共釡而炊析/箸日相向涕泣宗黨義之貧民貸粟不能償)¶
　　(輒自引避志宸慰撫/之更貸焉免其券)¶
　蔣試鼇(建徳縣志字後峯建徳人同里洪子恩逋糧/鬻女試鼇代償遣嫁閩商林颺庭挾資千金)¶
　　(過嚴病篤封識寄鼇鼇乃厚殮之遣示其家越三/年若子來取前銀封識如故其他置渡砌橋不一)¶
<pb:KR2k0044_WYG_188-24b>¶
　　(人呼為/蔣老佛)¶
　詹應夔(鄉賢留祀冊建徳人萬歴間有陳明者因逋/糧甚急計賣其媳應夔慨然代納之崇禎間)¶
　　(嵗飢疫癘流行貧無資者不能含斂暴露不下千/百應夔買木置棺悉為埋塟又創捨棺義㑹悉力)¶
(國朝施捨十三年祀鄉賢祠/    康熙)¶
　呉叔文(夀昌縣志夀昌人好施不望報邑令李睿新/縣治首以巨材輸焉邑營學宫助資甚厚嘗)¶
　　(奉救荒例輸粟三百/斛義得立石力辭之)¶
　程煒(淳安縣志字克明淳安庠生以麟經名専門逺/近負笈者雲集開義塾於西坡每嵗輸穀二百)¶
　　(石以贍來學一時/科貢咸出其門)¶
<pb:KR2k0044_WYG_188-25a>¶
　余材(遂安縣志字大用遂安人父琛舉子五材最少/父析産欲私以膏腴固辭曰諸兄溘先者三又)¶
　　(一嬰疾諸孤待哺忍獨受私乎父曰若後昌矣生/平恂謹無厓異臨取與則毅然不茍常捐資佐人)¶
　　(急里中項某逋賦將/鬻妻出錢代輸之)¶
　余亦新(夀昌縣志夀昌人嘗捐資助建青龍塔賑/飢民六百口郡守旌為善人榮以冠帶)¶
國朝¶
　毛之履(舊浙江通志字太素遂安縣庠生生平焚券/嘗數十計佃戸以稗濕充租置不問曰吾姑)¶
　　(譬之䑕雀耗耳子際可知固城縣誡之曰吾祖肖/環為令不受一錢汝善繼先人之志毎聞便民事)¶
　　(則竟日喜時水決五門堰際可日夜堵築一邑得/全比歸之履慰勞備至是夕平善如故夜五鼓乃)¶
<pb:KR2k0044_WYG_188-25b>¶
　　(端坐/而逝)¶
　章可聞(舊浙江通志字去聞遂安縣増廣生醇厚謹/篤待族黨婣睦無間尤喜施予為人排難解)¶
　　(紛閉户課子凡有善屬文者視若已有/多方培植之子潤竒順治甲午舉人)¶
　詹惟聖(鄉賢留祀冊字乃庸建徳人順治壬辰進士/歴江西學道家居凡有益地方之舉莫不慨)¶
　　(然獨任濬築東西湖壩以及𣲖溪橋梁増設南闗/東館建昌小里等義渡行人不病涉凡貧民無力)¶
　　(婚娶及喪塟者助給之康熙二十二年五月郡城/水災特甚一時米價騰貴惟聖竭資往省貴糴賤)¶
　　(糶全活/甚衆)¶
　蔣子貢(建徳縣志字少峯初居東闗地/遇溪水泛濫尸櫬隨流持錢立)¶
<pb:KR2k0044_WYG_188-26a>¶
　　(隣冇鬻妻子及/殮者咸罄嚢助)¶
　蔣鳴梧(鄉賢留祀冊建徳人由進士擢監察御史康/熙二十一年邑遭大水民不聊生捐資糴米)¶
　　(賑濟請以倉穀減價平糶又捐資造陳村洪淇二/橋以便行者又於東館義渡建造船隻買地四畝)¶
　　(田三畝以為渡夫工食又捐助棺木以給貧民/捐資募人收溺者尸瘞之力行五十餘年不怠)¶
　詹開禧(鄉賢留祀冊字子英建徳人贈給事中遇時/疫流行不惜重費廣製藥餌延名醫診視全)¶
　　(活甚衆每遇水旱於各處買米減價平糶隆冬預/製棉衣施捨貧困逢債負逼迫者立為代償不足)¶
　　(即將子女所佩釵/環傾銷以濟之)¶
　方成郯(鄉賢留祀冊遂安人府學廩生樂善好施毎/年葺橋梁施棺櫬助修官路辛卯壬辰間嵗)¶
<pb:KR2k0044_WYG_188-26b>¶
　　(大飢斗米五錢成郯/煮粥賑荒全活甚衆)¶
　張域(鄉賢留祀冊分水人天性好施毎逢旱澇即捐/資輸粟煮粥賑濟全活無&KR0555;他如建南塔造橋)¶
　　(梁施藥施棺贈金贈粟種種善事不/可勝計兩中副車考授禮部司務)¶
　温州府¶
　晉¶
　俞僉(南史張進之傳永嘉人孫恩之亂永嘉太守司/馬逸之被害妻子並死兵冦之際莫敢收蔵僉)¶
　　(為郡吏以家財冒難棺斂逸之/等六喪送至都塟畢乃歸鄉里)¶
　南北朝¶
<pb:KR2k0044_WYG_188-27a>¶
　張進之(南史本傳永喜安固人少有志行歴五官主/簿永寧安固二縣領校尉家世富足經荒年)¶
　　(散其財救贍鄉里遂以貧罄全濟者甚多太守王/味之有罪當見收逃避進之家供奉經時盡其誠)¶
　　(力味之嘗避地墮水沈沒進之投水拯救相與沈/淪危而得免時刦掠充斥毎入村抄暴至進之門)¶
　　(輒相約勒不得侵犯其信義所感/如此元嘉初詔在所蠲其繇役)¶
　宋¶
　陳侃(明一綂志永嘉人五世同居無間言至道二/年郡守何䝉上其事太宗嘉之詔旌其門)¶
　萬規(萬歴温州府志字仁甫樂清人所居海濵有赤/水港舊以舟渡覆溺者多規乃竭資率邑里買)¶
　　(石築堤傲泉之萬安橋人便之至今名萬橋㑹詔/舉經明行修之士郡以規應詔不行優游田里以)¶
<pb:KR2k0044_WYG_188-27b>¶
　　(夀/終)¶
　呉轉(温州府志永嘉人以農桑為業五世不分爨嵗/推男女尊長各一人主内外事大小數十口均)¶
　　(給/焉)¶
　潘安固(萬厯温州府志字仲碩平陽人大觀中舉八/行郡以其名應詔不就紹興初王師討㓂范)¶
　　(汝為道經平陽官民駭避安固散財粟資戰士/邑賴以安韓世忠上其勞以宣徳郎召不赴)¶
　陳瑾(葉適陳瑾墓誌字國器平陽人其行常損已益/物而最著者在東塘初縣驛道東北皆行水中)¶
　　(潄淖墊没數十里晨暝風雨咫尺㫁還往合一縣/之力間乞丐大官厯年猶未備瑾獨用一家之力)¶
　　(栽石取底東達之海閱閏而/成人以為徳號曰東塘陳氏)¶
<pb:KR2k0044_WYG_188-28a>¶
　賈如規(兩浙名賢録字元範樂清人宣和中補太學/生靖康之難諸生欲逃去如規曰吾輩久被)¶
　　(教養國家阽危乃求茍免乎後以特奏名調廣昌/尉再調興國軍司理不赴讀書鹿巖下重義好施)¶
　　(族里賴之時稱尚義/篤行者必曰賈司理)¶
　呉康(萬厯温州府志字寧叟永嘉人登紹興第行誼/卓異林季仲貽書有云引失囚之罪歸已推獲)¶
　　(盜之功與人古人不難到矣負亡友遺骸趨數千/里歸及汴河有同行死舟中登岸為之發喪仕至)¶
　　(福州/通判)¶
　陳柔(兩浙名賢録平陽人里人有侵其地者族黨謂/當訟之柔曰諾一日具酒食㑹集議食畢衆請)¶
　　(所議柔曰以酒食飽吏胥何如吾黨自樂之尋丈/地不足較也衆愧服人或見陵閉門不競内外呼)¶
<pb:KR2k0044_WYG_188-28b>¶
　　(為陳/闗門)¶
　呉藴古(平陽縣志字醇之登紹興第任太常博/士傾家資造沙塘陡門宋之才為記)¶
　劉愈(萬厯温州府志字進之永嘉人周人之急如不/及有利病以身為倡必興除之紹興庚午大飢)¶
　　(以家産簿貸於州得米五百斛歸賑鄉里隆興甲/申又飢郡闕守丞愈獨投匭丐發長平降度僧牒)¶
　　(轉糴他郡與同里徐讜協力賑捄全活甚衆郡守/張九成下車聞其賢遺書致饋時諺云入柟溪不)¶
　　(見劉進之適樂清不見賈/如規是浮洞庭不嘗橘也)¶
　錢堯卿(温州府志字熙載樂清人事母及寡嫂盡孝/敬闔族同居三十載無間言嵗歉捐穀價以)¶
　　(濟飢民不能償者焚其券紹興間詔訪孝亷/郡以名上未㡬卒紹熙中郡守孫懋表其閭)¶
<pb:KR2k0044_WYG_188-29a>¶
　章公逸(萬厯温州府志字茂先平陽人紹興間嵗大/飢悉發其家之所有以貸貧者不責其償後)¶
　　(登科曽孫芻有祖風值嵗疫/捨櫬千具捐地為義塚瘞之)¶
　胡時(萬厯温州府志字伯正樂清人登乾道第授袁/州教初得第權貴欲妻以女且示以奩具之盛)¶
　　(辭曰老姑家貧曽以女許/嫁不敢背約遂歸娶之)¶
　鄭伯英　鄭伯海(永嘉縣志伯英永嘉人隆興廷對/第四性好義凡鄉里利病靡不竭)¶
　　(力興除之弟伯海登紹興第家立義塾/延師訓生徒五百餘人時稱為二鄭云)¶
　徐鉞(萬厯温州府志字武叔永嘉人乾道辛卯郡大/飢米斗至五六百錢守丞諱言鉞獨以書抵朝)¶
　　(中舊知言之丞相以聞孝宗曰永嘉樂土何可使/至此趣罷守丞即命出浙東常平倉米以濟之)¶
<pb:KR2k0044_WYG_188-29b>¶
　薛洽(兩浙名賢録字子周永嘉人入太學㑹齋舍疫/作鮑粹然疾尤篤同舍皆棄去洽獨移卧具與)¶
　　(俱蚤夜治藥餌謹視之三月乃愈粹然每/告人曰子周生我登淳熙第通判邵武軍)¶
　林仲彛(平陽縣志字清叟平陽人登淳熙第由吏部/郎出知台州於本縣築陡門三所開河道五)¶
　　(十五萬五千九百/丈溉四鄉之田)¶
　陳熊(萬厯温州府志永嘉人慶元六年秋垂穫雨澇/田在水下郡守毛憲憂之熊與其子請速決埭)¶
　　(願自備財力償築許之集丁夫一鼓而決稼無損/復請傍茅竹山趾剏建陡門分流泄江遂免決埭)¶
　　(之/患)¶
　湯元善(平陽縣志字明善平陽人業醫未嘗索直責/報甸洋山舊有漏澤園久廢元善捨地數畝)¶
<pb:KR2k0044_WYG_188-30a>¶
　　(為義塚又在縣北三里葢/虛室以停棺槨名曰化亭)¶
　林居雅(萬厯温州府志平陽人開禧間邑令剏隂均/陡門居雅傾家貲與鄭萬全昆弟及陳子直)¶
　　(等各捐貲協賛一嵗而堰成再/嵗而閘成乾溢不患其利甚溥)¶
　朱古學(樂清縣志字以明樂清人登嘉定第百口/共爨四世不分析建同心堂優游終老)¶
　曹綘(萬厯温州府志字思厚瑞安人築鄉校於鳯岡/嵗延名儒為師與人無競里稱長者遇歉率族)¶
　　(衆減定里中穀價以便之嘗著家訓四戒以示子/孫年九十終子沂字文起能繼父志嘉熙庚子嵗)¶
　　(大侵傾廪三百石以賑貧民族兄弟有争田訟久/弗決沂割已産平之晚以特奏科入官終長興丞)¶
　陳光庭(兩浙名賢録樂清人嘉熙庚子大旱嵗飢死/徙不可勝計光庭創東西二倉聚穀於中令)¶
<pb:KR2k0044_WYG_188-30b>¶
　　(里人以物質穀不取其息春耕則納質以取穀秋/斂則納穀而取質民咸徳之又捐田八十畝以其)¶
　　(穀置藂冢收遺骸及資貧不能婚嫁病不能醫藥/者又為歌詩十章以諷勸蔵穀之家石室林一龍)¶
　　(名其倉為集義/莊為文記之)¶
　金城(温州府志平陽人嘉熙庚子嵗飢日設糜/粥以賑餓者全活甚衆子孫青紫相暎)¶
　王致逺(永嘉縣志永嘉人嘉熙間浙東大飢致逺分/僧寺置局為粥日食千人既而隣民駢集日)¶
　　(食至八千人已資不足復借助巨室以續之迨麥/熟始罷尋剏居養院給薪炭以處老弱之無歸者)¶
　　(剏慈幼院厚乳哺以活嬰孩之委棄者病為醫藥/死為殯埋復建永嘉書院及義倉人繪像祀之)¶
　陳大有(萬厯温州府志字鎮固平陽人年飢減價糶/穀冬寒施楮衾糜粥給囚糧南市火民居流)¶
<pb:KR2k0044_WYG_188-31a>¶
　　(散大有户餽楮幣一貫米一/斛凡濟人事靡不力行之)¶
　何逵(兩浙名賢録永嘉人好義輕財親族朋舊貧者/賑之死而無師者塟之食客日嘗數十人嵗或)¶
　　(艱厄貰貸不倦鄉民賴其恵有/訟不之官得一言而兩憾俱釋)¶
　鄭亷仲(温州府志平陽人坡内夾嶼橋外南北岐塘/岸各二十五里以朽壤屢圮亷仲倡築甃以)¶
　　(石民利/賴之)¶
　徐臻(宋史鄒鳯傳温州人父官河南徳祐元年春臻/往省以道阻㑹文天祥勤王臻往依之以筆札)¶
　　(典樞宻天祥被執臻脱難復來願従天祥/北行扶持患難備殫忠欵至隆興病死)¶
　林景熙(東甌集傳字徳陽號霽山平陽人咸淳間由/太學釋褐授泉州教官遷禮部架閣轉従政)¶
<pb:KR2k0044_WYG_188-31b>¶
　　(郎元僧楊總統發宋諸陵棄其遺骨人莫敢收景/熙在越佯為採藥以革嚢拾之又聞理宗顱骨為)¶
　　(北軍投潮中以錢購漁者舉網而得乃盛/二函託佛經塟於越山植冬青樹識之)¶
　鄭樸翁(平陽縣志字宗仁平陽人弱冠入太學咸淳/末賜上舍釋褐厯福州教授國子正與友人)¶
　　(林景熙&KR0343;拾宋陵遺骸/瘞越中歸隠薌山瀑下)¶
　元¶
　葉貫道(兩浙名賢録瑞安人居郭陽紫華山中早喪/父事母至孝元初兵至鄉民横罹鋒鏑暴骨)¶
　　(野中如莽貫道哀之與子堡攜畚/檢拾聚而埋之表曰同歸之墓)¶
　湯中山(平陽縣志平陽人大徳辛卯嵗飢穀價騰貴/中山減價出糶以濟貧者丙申飢亦如之甲)¶
<pb:KR2k0044_WYG_188-32a>¶
　　(辰又飢/亦如之)¶
　劉祖衍(温州府志平陽人至正間建交川義塾於縣/治北之半塘捐己田三頃山二頃延師以訓)¶
　　(鄉之子弟御史孔汭薦之/朝授温州路儒學教授)¶
　葉益(萬厯温州府志字徳謙平陽人好施與嘗塟鄉/隣之不能塟者十餘喪嵗飢出粟賑濟所居前)¶
　　(有巨港二十餘丈舊為木橋屢構屢廢涉者病焉/益捐貲斵石改建人利其恵號新橋葉氏至正間)¶
　　(以文學舉任處州/録判夀終於家)¶
　明¶
　王仁(萬厯温州府志字夀夫永嘉人好義樂施嘗踏/雪登並梅樓四顧烟不起者輒遣人問饋不計)¶
<pb:KR2k0044_WYG_188-32b>¶
　　(償人因名其樓曰望烟樓嵗飢輸粟至五千石/元時檄召為提舉不就後入明登賢良方正科)¶
　王伯初(温州府志瑞安人剛介尚氣節方氏據温其/守將賈伯嵩戍瑞安參政朱總兵討之檄平)¶
　　(陽總管為應及下温城賈納欵總兵以安民榜畀/之賈令麾下凃姓者持回至州而平陽應兵已薄)¶
　　(城下凃恐其擾害急登城張榜厲聲麾退已而總/兵遣陶指揮至州陶以他事怒凃將斬之衆莫敢)¶
　　(救伯初奮身解衣請曰斯人曩者張/榜活我一城願以身代陶兩釋之)¶
　謝南(萬厯温州府志字天啟平陽人洪武辛酉栝寇/大發脅従者衆主兵者募義士往招之南請行)¶
　　(冒白刃諭以禍福衆欣然來歸已而延安候總軍/來討南具以狀聞於是止戮渠魁釋者以萬計既)¶
　　(而朝論難之南復伏軍門叩首請救延安侯為條/奏始獲原釋時謂其有遏亂救民之功後以薦授)¶
<pb:KR2k0044_WYG_188-33a>¶
　　(山西/參議)¶
　鄭采(分省人物考平陽人性介特仗義家雖貧客至/輒欵洽士窮無歸者輒授館或終嵗衣食之嵗)¶
　　(洊飢客持券求謁采僅餘粟五斗貸其五之三故/人子遇盜裸跣走訴采盡舉衣衾巾履遺之嘗見)¶
　　(敝衣躡履行雪中者呼之前/予以粟帛亦不問其姓名)¶
　侯搢(萬厯温州府志字尚震樂清人與永嘉黄少保/淮善少保得君人争附之搢獨謝歸有郭千户)¶
　　(者貧且死無後為窆之祖隴戒子/孫上塚時必酹郭户侯無絶也)¶
　李孟竒(温州府志瑞安人家殷實好施予凡郡邑廨/舍學宫多所營造邑民告飢出粟以賑計前)¶
　　(後出粟萬餘金千餘設義塾義倉義塚義渡郡邑/屢上其事朝遣行人黄恕齎璽書勞羊酒旌其門)¶
<pb:KR2k0044_WYG_188-33b>¶
　　(曰義/門)¶
　鄒有真(瑞安縣志瑞安人正統間奉例輸粟賑飢/立義倉義渡有司上其事勅旌表其門)¶
　周普安　周伯静(萬厯温州府志普安字伯寧平陽/人正統二年嵗飢輸穀千餘石賑)¶
　　(濟事聞遣行人旌奨復其家弟伯静出/穀一千二百五十石賑濟旌為義民)¶
　柳靖一(平陽縣志字忠立正綂二年飢出穀一千二/百五十石助充賑濟事聞遣行人齎勅褒美)¶
　　(勞以羊酒旌為/義民復其家)¶
　陶文隆(泰順縣志字朝綱泰順人正綂己巳寇發自/備牛酒犒鄉民結義社保障已而巡撫孫原)¶
　　(貞招致賛畫論功授巡檢以母老辭給冠帶後/奉例輸粟三千石賑飢有司旌其門曰尚義)¶
<pb:KR2k0044_WYG_188-34a>¶
　張元(㤗順縣志字普生㤗順人正綂間散廪結/義社以禦隣寇又奉例捐粟千石賑飢)¶
　王延(甌江逸志永嘉人以利濟為念嘗曰散財濟民/其利有限可以長久者惟古之義倉而已得人)¶
　　(掌之其恵無窮也於是置倉貯粟凶/散豐斂事聞旌為義民復其徭役)¶
　王由(温州府志字秉璠永嘉人景泰間章綸疏諫易/儲逮詔獄刑鞫由適就選京師力為周旋及歸)¶
　　(復留金併其一僕以侍之/仍畀僕田四畝䘏其家)¶
　吕斌(萬厯温州府志字是質永嘉人成化丙午嵗飢/代輸通都户口鹽米嘗於海壇造舟濟渡仍剏)¶
　　(館舍以憩行者他若建石嶴東岸大塘大壩接等/橋及治樂清館頭塘路凡費千餘金又出粟賑飢)¶
　　(𢎞治辛酉/詔旌其門)¶
<pb:KR2k0044_WYG_188-34b>¶
　陳仲泰(温州府志平陽人成化癸卯捐貲建預/備倉入粟千餘石事聞賜七品散官)¶
　林天爵(平陽縣志與弟信爵世居平陽之宋埠𢎞治/庚戌嵗飢日設粥於門以飼餓者造橋梁濬)¶
　　(塘河修堤岸立義塾暑月施茶濟渇/凡冠婚喪祭悉遵古禮闔族化之)¶
　何淮(永嘉縣志永嘉人家饒樂施里有舉女者必遺/以粟帛道拾遺金候還其人不得捨於寺入城)¶
　　(市木聞婦哭甚哀促問乃負債莫償者盡以市木/金代償焉𢎞治戊午飢出粟數百石貸鄉人已而)¶
　　(悉焚其券及掌鄉賦復值嵗飢代輸通都鹽米時/疫繼作則倩醫施藥死則具棺槥凡利人事無不)¶
　　(為/之)¶
　葉溥(平陽縣志字愛周平陽人父鉉以尚義補郎溥/承先志父造舟象口渡以濟人溥更為葺治數)¶
<pb:KR2k0044_WYG_188-35a>¶
　　(十年不替𢎞治丁巳築萬全塘為橋以便行旅嵗飢/施飯以飼餓者死則予櫬㑹有詔勸民賑助又率)¶
　　(其弟盛芳出粟/如令皆受章服)¶
　葉㮤(萬厯温州府志字彦棨永嘉人娶陳氏㮤年二/十五而陳卒誓不再娶妻黨痛其子幼勸之娶)¶
　　(泣辭邑令李/丕顯旌之)¶
　趙欽善(温州府志字良修樂清人邑大侵設糜粥以/賑建宗祠置義塚施槥築橋正徳間以輸粟)¶
　　(賜建尚義坊/夀一百二嵗)¶
　宣鐸(樂清縣志樂清人家蒲岐族里有餓者常食之/有田三頃臨殁以三之一分賙所親楠溪有接)¶
　　(莆嶺極險峻人往往墮死/鐸嘗捐金百餘鑿為坦途)¶
<pb:KR2k0044_WYG_188-35b>¶
　趙文韶(萬厯温州府志字克虞樂清人居近沐簫泉/捐金數百構道院書舍跨溪築橋樹來鳯八)¶
　　(老亭嘉靖乙巳嵗飢出粟千石賑濟郡守洪垣優/奨之又嘗築鄧公橋砌官路置渡船七舉鄉賔夀)¶
　　(九十/餘)¶
　陶灌(㤗順縣志字君敬泰順人嘉靖庚申大侵灌諭/家人曰但稱貸來者即予毋吝人多賴全活遷)¶
　　(學捐貲創建學門又倡義協族建祠捐田二十畝/為祭具三十畝贍子弟讀書友人貧不自給者必)¶
　　(周助不能償者焚其券邑/令扁其門曰羅陽髙士)¶
　陳元汾(温州府志樂清人百口同爨財無私/蓄事無専行即婦女亦歡然無間言)¶
　徐友文(萬厯温州府志字彦章樂清人有張堂者苦/貸鬻妻途遇友文即為贖之歸語其妻鄭更)¶
<pb:KR2k0044_WYG_188-36a>¶
　　(益之財為女買媵詢知良家子輒還之/不索償後貧乏治圃以活處之泰然)¶
　方輶(樂清縣志樂清縣庠生友人屠希顔無子妾有/孕妻悍不能容希顔以託輶即闢書舍居之候)¶
　　(子稍長乃還屠/氏人稱篤行)¶
　孔聞昂(平陽縣志平陽人萬厯乙丑年飢出粟一/千石賑濟邑令萬民華詳請建坊旌表)¶
　梅光宗(温州府志永嘉人萬厯戊午嵗飢出粟五百/餘石賑濟崇禎庚午疫施棺二百置義塚修)¶
　　(城垣葺文廟助建巽山塔築塘修橋/費數百計累舉鄉賔夀八十有九)¶
國朝¶
　謝包京(鄉賢留祀冊永嘉人順治乙未進士授河南/陽武令事親孝待宗族甚厚傚范文正公義)¶
<pb:KR2k0044_WYG_188-36b>¶
　　(田法設義租數百石俾族之公正殷實者主之凡/讀書婚嫁無力者酌量周䘏藉以成立者甚衆學)¶
　　(宫傾圯捐塗田四百畝以助鼎新所積租穀永為/修葺之費甌郡海氛犯順逺近戒嚴包京同守土)¶
　　(官登城固守鄉民被難入城餓殍載道乃悉/出庾粟煮粥賑贍為好義者倡全活無數)¶
　陳遴(公舉事實永嘉人天性孝友尤急人之難婚喪/賑卹無倦色康熙甲寅耿逆難作偽帥曽養性)¶
　　(盤踞永嘉逼受偽職備見拷掠不受逃入六科山/中避之乃免嘗協修文廟得石刻朱子像於土中)¶
　　(建祠祀之捐田八十畝以奉祀事司訓蔡啟份為/文紀於石子王綬乙未進士任郟縣知縣贈遴如)¶
　　(其/官)¶
　處州府¶
<pb:KR2k0044_WYG_188-37a>¶
　宋¶
　潘惟徳(景寧縣志字天輔處州人嘗值嵗荒穀價湧/貴家素豐獨捐其值如平時鄉人賴之皇祐)¶
　　(中嵗大歉出穀貸鄉里約嵗稔共還後還者無㡬/亦不復問有邑民曽以事相訟至是亦求貸與之)¶
　　(或曰此嘗構訟者也徳曰彼忍恥見投其窮/已甚慝怨不與是小人也鄉人稱為長者)¶
　鄧熹(嘉靖浙江通志其先三衢人客遂昌因家焉宣/和間睦寇方臘倡亂其黨洪載侵犯松遂熹與)¶
　　(父將仕郎昌特捐家貲集鄉民繕甲兵入邑禦侮/與賊百餘戰獲俘馘數千級載降郡守黄葆光上)¶
　　(其功授昌承節/郎熹遂昌尉)¶
　毛允理(崇禎處州府志青田人紹興間水溢民居蕩/然死者無數允理覔巨舟救溺得活者多水)¶
<pb:KR2k0044_WYG_188-37b>¶
　　(落沙土壅積如凶因撥去沙土獨允理屋宇几席/器皿如故有司以其事聞於朝封奉議大夫表其)¶
　　(坊曰/進徳)¶
　潘好古(兩浙名賢録字敏修松陽人值嵗飢傾廩以/賑窮餓一日山水驟發陸地皆成巨浸好古)¶
　　(與同處者數十人方虞墊溺忽有操舟來援者好/古諭舟人先濟餘人舟人曰吾徳公故冒險來好)¶
　　(古曰濟人猶濟我也/卒先餘人而後濟)¶
　王灌(松陽縣志松陽人乾道中以賦役重繁首倡義/役役之先後視籍田之多寡為次行之三十年)¶
　　(而訟不抵/於有司)¶
　郭泰亨(括蒼彚紀字亨甫麗水人淳熙進士㑹昌祖/儉詆韓𠈁胄貶韶州㤗亨素交祖儉因贐其)¶
<pb:KR2k0044_WYG_188-38a>¶
　　(行坐黨禁禁解註清流縣令擢臨安府城南都廂/時史彌逺當國有尚書忤其意者繫獄委官鞫問)¶
　　(泰亨辨其無罪不肯枉置/於法彌逺怒遂致仕歸)¶
　毛當時(崇禎處州府志字行道青田人由紹興進士/倅韶州積俸餘白金八百兩散之親舊無留)¶
　　(貲暨守雷州歸復/捐田以益義廩)¶
　楊大同(兩浙名賢録松陽人素業賈寓武林邸舍忽/聞隣哭甚哀詢之乃王尉失囚獲罪鬻女以)¶
　　(贖故相泣别大同惻然遂傾嚢以貸王尉慚謝叩/其居里姓名而别他日大同壻鄭克寛登進士調)¶
　　(鄂州監酒税時鄂守即王尉也克寛以公事候門/守覺其鄉語𩔖大同乃進而問曰汝貫何處對曰)¶
　　(括之松陽汝識楊大同否曰妻父也守驚曰汝外/翁在否曰死矣惟妻母見留此守曰為我迎楊媪)¶
<pb:KR2k0044_WYG_188-38b>¶
　　(來至則坐媪於堂率子女羅拜於/下以母事之置克寛於幕而薦之)¶
　李端履(括蒼彚紀縉雲人嘉熙庚子嵗飢告其父楚/孫曰人飢且死能獨飽耶父曰兒勉之㑹郡)¶
　　(募發粟賑飢七邑無應者端履首應命復移/粟他邑事聞授樂清簿旌其里曰樂善坊)¶
　項宜中(松陽縣志字誼甫松陽人族有横逆者奪其/田曰在彼猶在此也嘉熙間嵗祲郡守馬光)¶
　　(祖欲行富鄭公青州故事誼/甫即先輸粟二千石以應之)¶
　王允卿(兩浙名賢録字成之松陽人嘗往括城索逋/宿其家夜遣其妻叩門允卿閉門不納遲明)¶
　　(即歸不復索毎寒雪起視鄰爨不烟者宻以米置/其門嵗飢山民煽亂輒議曰我等至縣必驚西門)¶
　　(王朝奉奈何終不/入邑民賴以安)¶
<pb:KR2k0044_WYG_188-39a>¶
　程大雅(松陽縣志字正之松陽人遇歉嘗捐廩以恵/鄉鄰雪中視鄉鄰不火者以米贈之占籍二)¶
　　(都助田三十畝以資都役人有鬻妻兒者以財帛/周之其人以荒山一區為報大雅收以塟親即今)¶
　　(五龍搶珠地也/後子孫登顯要)¶
　蕭必强(括蒼彚紀字功甫松陽人舅氏劉無子歸田/五十畆屬以後事及殁厚治喪塟立劉氏後)¶
　　(還其田景定初/舉孝亷不就)¶
　王嚴(崇禎處州府志字敬之麗水人咸淳末受知於/李宣慰累薦為官固辭不拜嘗捐己財砌浮雲)¶
　　(二鄉石衢四/百七十餘丈)¶
　黄國華(貝瓊黄國華傳字叔文麗水人性方嚴好禮/終日衣冠危坐而施舍無倦嵗歉必賤直糶)¶
<pb:KR2k0044_WYG_188-39b>¶
　　(穀以活民或大雪有不舉火者輒遺之里中争者/多従直其辭徳祐間惡少羣聚為盜包氏族最强)¶
　　(號包家洞林某能搏虎號林大將刼掠旁郡吏莫/敢制惟憚國華不犯境一日殺牲盟里橋圖為變)¶
　　(國華適過之喻以禍福因出金帛曰汝等以貧故/為不義以此助汝何如衆慚弗敢取而去迺追與)¶
　　(之所居之地曰弱溪元兵下處州諸大家右族争/避患其中重貨山積及聞兵猝至委之而去居人)¶
　　(欲乗時畧所有國華命在右收/貯一室事定召其主悉歸之)¶
　元¶
　劉濠(張時徹劉濠神道碑字浚登青田人宋翰林掌/書慈恵好施毎淫雨積雪登髙而望里中有不)¶
　　(舉火者即分廩賑之㑹宋亡乃荒遯自適時有林/融者徵聚義旅興復宋室元討平之逮融至京世)¶
<pb:KR2k0044_WYG_188-40a>¶
　　(祖義而弗殺融歸至甌越之間地名牙陽四谿者/復嘯其徒元乃馳驛使簿録其脅従將盡殱之而)¶
　　(鄉豪因以讐怨相傾引善良鮮有脱者使者返夜/次武陽㑹天大雪與居民百錢市酒市者至濠家)¶
　　(具語之故濠即間行謁使者得所簿録數心惻之/乃盛供具以逆使者醉而寝之樓探篋啟牘録其)¶
　　(渠魁二百人遂火其居焰灼於樓倉皇掖使者跣/而走詰旦大恚曰將何藉以復闕下殆誅死不赦)¶
　　(矣濠曰濠不幸灾於居室震驚使者濠誠死罪意/者簿録有寃天欲生之乎以前所録二百人授之)¶
　　(餘所全活無&KR0555;濠即/文成公基之曽祖也)¶
　陳錡(括蒼彚紀字叔和麗水人元季寇發錡散/財結士擊而平之報功授温州録事判官)¶
　明¶
<pb:KR2k0044_WYG_188-40b>¶
　呉亨(括蒼彚紀松陽人元季以浙東副元帥舒穆嚕宜/孫命出資財築處州左渠城五十丈洪武十四)¶
　　(年縣西横源山民倡亂縣帖下亨率鄉人逐捕其/黨閭里咸賴以安繼又出私帑造船於縣之金梁)¶
　　(烏石二渡/以濟行者)¶
　梅熙(兩浙名賢録字景和縉雲人通經有學行少受/業於番陽朱公遷别餘二十年千里聞訃熙至)¶
　　(番陽為服心喪三年洪武初舉/博學明經撫安永軍民卒於官)¶
　呉子聴(崇禎處州府志麗水人居家篤行孝悌鄉人/有不平者多往質之宣徳間嵗歉捐租為鄉)¶
　　(民代輸/額賦)¶
　葉子雲(括蒼彚紀青田人為三鄉老人正統間閩寇/竊發沐溪等處皆為巢穴朝命都御史陳詔)¶
<pb:KR2k0044_WYG_188-41a>¶
　　(提兵討之子雲詣軍門白曰能以寸舌退此賊不/煩寸兵乃單步見賊諭以禍福賊夜出女子四人)¶
　　(侍寝白金一盤為餉悉謝不受賊義之一夕遁散/子雲籍所棄輜重并婦女四百口入官事聞議授)¶
　　(以官固/辭不就)¶
　朱子堯(舊浙江通志字仲穆遂昌人讀書好古以義/槩自持鄉人有鬭者就質其是非一言而解)¶
　　(正綂間宣平寇入境慕其徳義大書於/門曰積善之家相戒勿犯一鄉獲全)¶
　葉鉅(括蒼彚紀字伯廣麗水人正綂間鄉民飢饉出/粟四千斛賑之郡上其事有義民之勅又山寇)¶
　　(猖獗畫策靖之以功授巡檢辭不受/乃陳情乞移贈其故父孟昭詔允之)¶
　鄭彦性(縉雲縣志縉雲人正綂戊午嵗飢彦性/出粟二千石濟之有司以聞旌其義)¶
<pb:KR2k0044_WYG_188-41b>¶
　葉仲儀(慶元縣志慶元人正綂庚申大荒仲儀詣闕/輸粟一千五百石賑飢詔旌義民賜宴成化)¶
　　(丙辰又荒仍輸粟五/百石詔授七品散官)¶
　呉彦恭(慶雲縣志慶元人正綂庚申大/飢輸粟一千五百石詔旌義民)¶
　包秉鑑(崇禎處州府志字孔明遂昌人喜拯人患難/周人急乏正綂壬戌連嵗大飢奉詔出粟賑)¶
　　(濟賜勅/旌之)¶
　應懐真(崇禎處州府志縉雲人正統癸亥嵗歉/出粟一千五百石賑濟有司建坊旌義)¶
　湯如迪(景寧縣志景寧人正綂七年嵗飢出穀/二千二百石賑濟有司建義門旌之)¶
　華存禮(崇禎處州府志字仲察遂昌人正/綂七年嵗凶出粟賑濟旌為義民)¶
<pb:KR2k0044_WYG_188-42a>¶
　丁叔顯(縉雲縣志縉雲人嘗遇横屍於道輒買棺函/之里人名金環者稱貸久負欲出妻以償叔)¶
　　(顯焚其券仍給粟五石正綂間嵗飢/發粟二千五百石賑濟旌為尚義)¶
　丁叔通(縉雲縣志縉雲人見學宫舊路西出慷慨捐/基二十丈餘令南向縣倍償其值辭曰念一)¶
　　(邑文運所闗吾子若孫亦欲由是路豈/願直乎有司以事聞旌其義世免差役)¶
　呉潭(兩浙名賢録字源潔遂昌人少為諸生嘗出行/道上見一人號泣赴水潭詰其故曰縣官徵租)¶
　　(急無以償適鬻産得金將以輸官因醉道遺覺而/覔之不得也不死何待潭立止之因紿曰拾金者)¶
　　(我也而第隨我歸其人收涕謝遂隨潭歸潭止之/堂上飲食之急令人鬻家具如其數以償未㡬領)¶
　　(北闈鄉薦司李常/徳終吉安通判)¶
<pb:KR2k0044_WYG_188-42b>¶
　何允恭(括蒼彚紀字克譲麗水人事父母以孝厚恤/甥孤尤喜施予家世以醫名允恭益張其業)¶
　　(好施予毎晨興袖藥餌視疾以次徧/及不責其報獄中苦疫輒施藥療之)¶
　周公泰(慶元縣志慶元人成化戊戌公/泰納粟一千石賑飢詔旌其門)¶
　李珊(崇禎處州府志字玉泉縉雲人負俠多義舉里/中無力娶者出資為婚喜人乞假不厭𢎞治四)¶
　　(年嵗大侵易産得八千金分道嘉/湖告糴救賑逺近活者不可數計)¶
　陶旦(縉雲縣志字信民縉雲人少時以事累繫都察/院獄有永康池姓者亦被繫既遇宥池與妻俱)¶
　　(亡止一女及笄旦攜抵家嫁彼縣金良及旦卒良/夫婦來弔泣曰公之心事雖柳下恵不能過也)¶
　何珙(括蒼彚紀字良壁麗水人事親以孝聞撫諸弟/姪友愛彌篤姻戚有不能為生計者轉貸以給)¶
<pb:KR2k0044_WYG_188-43a>¶
　　(而自償之郡守董公將拓學前池垣遂捐地為助/後家人乞緑波亭址抵前地因架樓其上時珙就)¶
　　(養京師及歸聞之瞿然曰此古蹟也/安得専為已有命毁之墟其地以還)¶
　王敦儀(青田縣志字應望青田人嘗讀書法海寺一/日歸道遇一人攜金銀釵釧值數十金忽怔)¶
　　(忡仆地敦儀懼為後至者所攫乃立待其㽔檢付/之嘗展墓見有人盜砍樹木恐其驚墜戒従者勿)¶
　　(呵従别道而回子一/中成進士官古田令)¶
　王三接(崇禎處州府志字汝晉處州衞人重義好施/婣族待以婚喪嘗自莊回渡石牛舟中拾遺)¶
　　(金驗係縣胥催租輸官之物俟其人不至歸即潛/令代納仍粘票櫃側不使知其為已也屢薦賔筵)¶
　　(夀八十/餘而終)¶
<pb:KR2k0044_WYG_188-43b>¶
　呉文煥(龍泉縣志字碧泉龍泉人嘉靖癸丑嵗飢賑/米三百石活流亡千家建濟川橋起渤海祠)¶
　　(皆出/重貲)¶
　管潮(青田縣志字時信青田人隆慶庚午年/飢輸穀一百二十石以賑縣令表其閭)¶
　黄五(景寧縣志景寧縣民隆慶間掘/地得金捐建沈莊橋以便往來)¶
　蘇廷榮(崇禎處州府志遂昌人家世業醫至廷榮益/精其技嵗大疫遍行診治其貧不能具藥者)¶
　　(施之道拾嚢金坐候失主半日不至前行十里許/有赴水㡬危者飲以藥俟少甦詰之云是徽州木)¶
　　(商汪榮即失金之人也遂畀之龍泉令贈以詩有/常施篋裏君臣藥笑擲人間子母錢之句夀八十)¶
　　(終/)¶
<pb:KR2k0044_WYG_188-44a>¶
　周李(崇禎處州府志遂昌人族黨中婚塟有不舉者/親為經紀嵗侵輸粟備賑有佃户逋租積百餘)¶
　　(石納女充婢以償卻不受更予衣米以遣嫁之或/負錢者貧不能還即焚其券當道屢嘉奨與蘇廷)¶
　　(榮俱書名/於旌善亭)¶
　謝福(縉雲縣志縉雲人丁嵩義子嵩仕田州經厯死/於兵幼子璫投入土官為奴時福與妻先歸中)¶
　　(途聞變詢督運姚鏌知璫所在姚語以險阻福曰/義父不可以無嗣遂鬻妻為費及田州求璫土官)¶
　　(不與乃日夜環哭其門經半載土官父憐之力/主還璫攜至途贖妻同歸後為擇配以全嵩祀)¶
　趙文徳(崇禎處州府志字秉仁縉雲人邑東南馬鞍/嶺衝險行者病之文徳捐貲平治遂成坦途)¶
　　(復建半嶺亭以休風雨又漴嶺界仙居盜賊出没/文徳相地利築寨門為防禦地方藉以安萬歴戊)¶
<pb:KR2k0044_WYG_188-44b>¶
　　(子嵗飢減直應糴有不能舉火者子粟有/欲鬻妻子者予鏹全活甚衆而無徳色)¶
　項森(遂昌縣志字子秀嘗業儒弗售棄去精岐黄術/每以醫藥濟人為事雖傾槖弗恤也萬厯初邑)¶
　　(旱飢乃鬻田賑粥多所全活幼時祖所置四茶亭/田若干嵗久為豪强侵没及長悉贖之邑有相搆)¶
　　(争者得其言即立解/人比之王彦方云)¶
　髙岡(崇禎處州府志字子升處州衞人篤友誼時弟/逋官賦三百金就逮岡為代償親族有喪悉厚)¶
　　(賻之凶年出粟以賑飢族姪貧為婚娶經紀其生/萬歴乙酉洪水間出袖金以賑被患之甚者麗水)¶
　　(令樊某以世徳扁其/廬享年九十有五)¶
　朱昌(崇禎處州府志字希盛縉雲人萬厯戊子嵗侵/發穀數百石活數百家戊戌又侵復倍賑全活)¶
<pb:KR2k0044_WYG_188-45a>¶
　　(者亦倍有司給冠帶旌義俱堅辭不受長瀾楊澌/二渡各郡通津病涉多淪溺捐數百金建立石埠)¶
　　(往來者徳之有待舉火者/無不應夀八十一而終)¶
　夏應純(崇禎處州府志字心葵青田人萬厯己酉洪/水衝塘堰殆盡應純獨捐貲修築灌田四百)¶
　　(畝鄉人/徳之)¶
　葉以萃(崇禎處州府志字仲秀遂昌人建育英樓以/教族姓捐租七十畝為膳置渡船龍口獨山)¶
　　(焦灘三處各捐租倩給舟人邑北東梅橋二十都/獨口橋圮咸以石易之往來始免病涉讓吉穴以)¶
　　(厝其兄為㷀姪婚娶巡/按金忠士給扁旌之)¶
　丁天祐(縉雲縣志縉雲人克篤孝友立家塾嚴訓子/孫四世同居里被其化而息争訟嵗飢嘗捐)¶
<pb:KR2k0044_WYG_188-45b>¶
　　(粟以賑縣屢旌奨舉/鄉飲七夀九十而終)¶
　鄭文誥(崇禎處州府志字天章遂昌人嘗置定溪/義渡以濟病涉建洞峯嶺茶亭以便往來)¶
　李珝(縉雲縣志字朝琮事親色養與兄析業遜腴取/瘠伯兄玠進士無嗣以己子繼之復讓遺業以)¶
　　(振仲兄之乏偶見遺金於路守其人至還之有窮/民逋糧被繫捐金代輸嵗飢破困興工使食力者)¶
　　(果腹以所值贍其家里中或質成片/言剖分輙為意釋咸擬之陳太邱云)¶
　張鶴翼(崇禎處州府志字鳴臯麗水人家居河埠有/徽商以幣物數笥見寄遂往甌逐販適家遭)¶
　　(回禄鶴翼寧緩己物盡出所寄商聞變/意不可復得比至一無所失喜出望外)¶
　李繼澤(縉雲縣志字濟宇縉雲人應秋試偶與潘商/同舟潘主僕染疫僕死同舟友皆中道棄去)¶
<pb:KR2k0044_WYG_188-46a>¶
　　(繼澤獨為調湯餌及愈潘出金七百欲分半以謝/堅辭不受繼澤無子潘又欲以女為之妾繼澤不)¶
　　(可越兩月潘復攜女至拒之如初月/餘妻陶氏自娠六嵗内舉七大夫子)¶
　張學甲(崇禎處州府志字思過麗水人邑廪生潰兵/掠括鄉人男女避亂於鳯山後寨學甲出為)¶
　　(兵所獲紿之曰引我至寨當免爾死學甲厲聲曰/吾何惜一人之生以免衆鄉人之厄遂自竄深淵)¶
　　(而/死)¶
　包萬有(鄉賢留祀册字似之遂昌人行誼淳謹事繼/母克孝嘗建立社倉崇禎初頒行義倉萬有)¶
　　(獨捐穀一百石以助闢兌峯書/院延師以教鄉人修括蒼郡志)¶
　¶
<pb:KR2k0044_WYG_188-46b>¶
　¶
　¶
　¶
　¶
　¶
　¶
　¶
　浙江通志卷一百八十九¶
