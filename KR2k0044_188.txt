# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.878884
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十八
<pb:KR2k0044_WYG_188-1a>¶
欽定四庫全書¶
　浙江通志卷一百八十八¶
　人物(八/)¶
　　義行(中/)¶
　湖州府¶
　漢¶
　錢讓(兩浙名賢録世居呉興時呉郡太守薛固為法/吏所枉詔付廷尉讓攜同郡婁縣卞崇詣闕稱)¶
　　(冤廷尉收讓拷竟楚毒備至而讓辭色不撓遂囚/於圜土守之以兵讓恬然自若枉聲彌厲天子竒)¶
<pb:KR2k0044_WYG_188-1b>¶
　　(其節/用之)¶
　費鳯(呉興掌故字伯簫烏程人初舉孝亷拜郎中除/陳國新平長宰司舉其才賢乃讓其弟而退身)¶
　　(還鄉其後故鄣不靖命鳯試守即討平之轉堂邑/令其弟仕為九江太守早卒又以腴田讓與弟之)¶
　　(子行義髙卓詳見卜/引石勛誄辭之碑)¶
　晉¶
　呉逵(晉書本傳呉興人經荒飢疾病合門死者十有/三人逵時亦病篤其喪皆隣里以葦蓆裹而埋)¶
　　(之逵夫妻既存家極貧窘各無衣被晝則傭賃夜/燒磚甓晝夜在山未嘗休止遇毒蟲猛獸輒為之)¶
　　(下道朞年成七墓十三棺時有賻贈一無/所受太守張崇義之以羔雁之禮禮焉)¶
<pb:KR2k0044_WYG_188-2a>¶
　南北朝¶
　褚慧開(嘉靖烏程縣志字智逺以拯濟為務孝武七/年出穀賑貧鄉邑賴之有三人積飢食飽至)¶
　　(死其家訴縣誣慧開飼殺餓人邑令笑曰/乞食飽死反怨主人法無此科遣而不問)¶
　隋¶
　姚最(兩浙名賢録字士㑹武康人僧坦之子察之弟/年十九隨父入闕明帝盛聚學徒校書於麟徳)¶
　　(殿最預為學士隋文帝踐極除太子門大夫後襲/爵北絳郡公及平陳察至即讓封於察轉蜀王秀)¶
　　(府司馬秀隂有異謀最屢規切不/聴及敗最任以為罪時論義之)¶
　唐¶
<pb:KR2k0044_WYG_188-2b>¶
　施廷皎(嘉靖湖州府志故鄣人性友愛三従同居/無問言代宗聞而義之大厯六年旌其門)¶
　宋¶
　朱承逸(西呉里語烏程人居城東門為本州孔目嘗/五鼓趨郡過駱駝橋聞橋下哭聲甚哀乃有)¶
　　(人為勢家逼債錢三百千攜妻子將溺於水朱憫/代還之其人感泣願終身為奴不聴復以二十千)¶
　　(給之而去慶歴庚寅嵗飢以米八百斛作粥/散貧民是嵗其孫服生後登熙寧進士第二)¶
　沈竭(徳清縣志字孝光七嵗喪母痛慕無已既長獨/營祖塋不煩族氏嘗遇大盜刦掠殆盡後探笥)¶
　　(中得剩金則友人鄒徳/深所寄也亟封還之)¶
　元¶
<pb:KR2k0044_WYG_188-3a>¶
　沈野先(歸安縣志歸安人仕浙省都總管照磨捐田/千畝創義塾以教子弟鄉人來學者隨材成)¶
　　(就又置義莊贍宗族鄉黨貧/不能婚喪者量厚薄而給焉)¶
　蔣必勝(長興縣志字質甫長興人以明經教授髙郵/陞慶元主簿至元丁亥建義學割田二頃餘)¶
　　(山地十頃有竒收租粒備用弟必夀必昌及猶子/克明字徳芳者善承先業至治間聞於朝賜額東)¶
　　(湖書院泰定間除山長一員主教事仍創大成殿/明倫堂東西兩齋聖賢遺像每嵗州收及教官致)¶
　　(祭後復益田二頃山地四頃有竒諸用贍足又立/大宗法以合族屬斥浮屠教以樹喪紀設義倉以)¶
　　(濟鄉人置義塚以澤枯骨凡四世同居朝廷旌其/門曰義門楊維楨撰東湖書院碑記祁寧撰義門)¶
　　(蔣氏流芳序劉基/撰蔣克明行狀)¶
<pb:KR2k0044_WYG_188-3b>¶
　明¶
　費容(烏程縣志字含之烏程人永樂中為萬石長遇/嵗大歉代納一邑税糧有司上其事詔予七品)¶
　　(散/官)¶
　施濟(兩浙名賢録歸安人居家修雍睦之行設義塾/以訓族屬子弟使就食焉嘗至墓所適有盗砍)¶
　　(其塚樹者即蔽身林翳間候盜砍完下地乃使人/従容召語之曰吾不汝追恐汝墜地此樹皆吾祖)¶
　　(宗神靈所依慎勿再爾盜愧謝/棄所砍去濟令家人舁而與之)¶
　錢完(烏程縣志錢村人正綂六年出粟二/千斛助賑勅賜襃諭仍旌奨其門)¶
　呉宗孟　呉宗義(歸安縣志邑人正綂庚申嵗飢兄/弟遵父安遺命賑粟千石景泰甲)¶
<pb:KR2k0044_WYG_188-4a>¶
　　(戍又飢復捐千石例當冠𢃄乞移榮於父朝允其/請勅旌義門𢎞治壬子又大飢宗孟子璋捐白鏹)¶
　　(千兩糴穀四千石助賑事/聞於朝建父子孝義坊)¶
　張禮(歸安縣志邑人初試萬石長賦於民甚平正綂/已已浙閩二寇交訌禮挾策餉軍佐平之叙義)¶
　　(授七品散官慕公藝家風著家範二十則五世/同居合爨者百二十餘年𢎞治初詔旌義門)¶
　俞㫤　鄔仲寧　徐總　沈安　俞益(烏程縣志並/烏程人正綂)¶
　　(景泰間循例納粟助/賑給冠𢃄仍表其門)¶
　張翼(歸安縣志歸安人讀書慕義正綂已已輸餉六/百佐平閩冦景泰天順兩朝復輸粟五百賑飢)¶
　　(憲司上其事優詔褒叙/以耄年賜冠帶舉大賔)¶
<pb:KR2k0044_WYG_188-4b>¶
　潘昱(烏程縣志號清隠邑人景泰五年嵗大侵安吉/州尤甚民以徵科激變郡守趙某延昱問計昱)¶
　　(曰若輩苦徵輸耳帑有嵗積願代輸一州全賦於/是牛車所至歡聲載道官民賴以安全至豐年官)¶
　　(為徵償昱焚券而還撫按上/其事賜七品職銜旌表其門)¶
　王和(烏程縣志烏程人景泰五年嵗大侵郡守募能/賑者燕之公堂以多寡為位次和謂長子玭曰)¶
　　(數千穀細事耳爾出不首坐歸無見我玭至郡俟/富室書數畢更益其數而書之適吕山呉氏後至)¶
　　(數復有加玭坐其次和為不怡者累日玭以情白/郡守願再輸千石郡守張席獨宴之玭歸父子懽)¶
　　(然玭字朝用/以賑授義官)¶
　尹政(烏程縣志烏程人景泰五/年賑粟八百斛詔旌其閭)¶
<pb:KR2k0044_WYG_188-5a>¶
　費鑑(烏程縣志字市隠烏程人景泰中傾家救荒特/恩予儒官旌其門曰孝義正徳初郡遭洪水哭)¶
　　(訴御史臺請疏/改折鄉人徳之)¶
　許百髙(孝豐縣志孝豐人成化間出/穀二千石賑窮民賜勅襃之)¶
　温璋(烏程縣志號桂軒邑人成化問解糧京師道由/山東值嵗侵民競鬻妻女完賦璋即捐所運糧)¶
　　(千二百石代輸抵京假貸自/納事聞有㫖褒異給章服)¶
　茅遷(獻徵録號南谿坤父也好施予人有緩急不/惜傾囷以濟割負郭田百畝以贍族之貧者)¶
　丁讃(長興縣志字世美長興人遇嵗歉發貯穀三千/石給百里貧民狷金助脩尊經閣葺橋梁傾圮)¶
　　(者一十三處/以免病涉)¶
<pb:KR2k0044_WYG_188-5b>¶
　章廷俊(孝豐縣志孝豐人隆慶六年/出穀五百石賑濟尚義有旌)¶
　茅國縉(獻徴録字薦卿坤子撫伯兄子如已子割腴/田五頃差五服親疎而周其急名曰茅氏義)¶
　　(田又為義倉積粟以濟凶荒族有售百金産者三/售三返其田蔡司馬子客死其遺腹子㡬没於豪)¶
　　(右之手收畜之妻以女而教之成所過見道殣必/具槥埋之以舟載絮襖衣寒者嵗常數十百人有)¶
　　(婦抱絲而鬻於市持金還夫視之贋也相持而泣/力償之諸生逋税當黜各予數百縑客五十無子)¶
　　(贈之婢舉子凡過時不婚者必資之婚毎言此天/地好生之義也他所賑䘏若李司務張塾師輩呉)¶
　　(興人厯厯/能道之)¶
　沈塾(湖州府志字子居烏程人郡大侵當事議平米/價塾以趙閱道富彦國争民賴以甦築室培地)¶
<pb:KR2k0044_WYG_188-6a>¶
　　(有蔵金見役者告曰此公土也曰然此吾土也當/其蔵時非吾土也趨告縣不稍自私家法嚴肅進)¶
　　(止以古/禮自持)¶
　周文政(長興縣志字惟徳長興人任俠好施里中視/若怙恃建宗祠以合族人又置義田義塚義)¶
　　(學後以太學生授/參軍詔表其閭)¶
　闗大宗(烏程縣志邑人萬厯戊申大水獨力赴京㑹/同邑朱應選等在邸合詞詣闕奏准湖州七)¶
　　(屬錢糧悉予蠲免年九十餘精力猶强健/每出任勸賑事必力為之巡按旌其門)¶
　朱應選(烏程縣志字少渠邑人慷慨好賙䘏宗黨不/責報萬厯戊申遊學京邸聞郡大水與同邑)¶
　　(闗大宗合疏奏闕蠲免七州邑錢糧又湖水衝陷/額田四十七畝有竒里民嵗辦虛糧甚困應選白)¶
<pb:KR2k0044_WYG_188-6b>¶
　　(直指使/題豁焉)¶
　茅一臯(歸安縣志字星海邑人萬厯戊子嵗侵傾廪/倡義輸穀五千石賑飢得㫖建敦義坊於花)¶
　　(林/里)¶
　呉世裕(歸安縣志字伯順歸安庠生性孝友宗黨有/貧乏者多所周䘏萬厯己酉嵗大飢郡守議)¶
　　(開賑世裕先發巳廪為之倡至築城墉建水柵拓/宗祠修譜系繕祖塋掩骼埋胔脱人於厄恒殫力)¶
　　(圖之其敦本尚義為/一鄉推重夀至百嵗)¶
　沈儆烇(舊浙江通志字肇生歸安人授華亭學博捐/俸葺學宫課士之餘遇郡邑大事輒有建白)¶
　　(歸里杜門著述子埏崇祀鄉/賢曽孫三曽愷曽涵皆貴顯)¶
<pb:KR2k0044_WYG_188-7a>¶
　錢承望(舊浙江通志字駿聲長興人嵗飢縣令委往/江右糴賑適米貴遂鬻田補價口不言功又)¶
　　(捐金贖還掠賣/之女不受其報)¶
　呉煜(歸安縣志字文度湖州府庠生積累善行捐貲/置祭田偕族人共祀逺祖里黨不能婚塟者必)¶
　　(拮据以助訓子孫惟以積善/二字著有家訓及守待編)¶
　嚴義(舊浙江通志字素安歸安人路拾遺金守之信/宿以還其主偷兒踰垣入識其為里中兒急持)¶
　　(金贈之促之去恐家人取火見之則終身不得為/人矣及殁其人臨喪痛哭曰非公孰能全我安忍)¶
　　(没公/善)¶
　姚世贇(舊浙江通志字容齋武康人以數百金買地/塟親術家言其穴當遷數丈但不利隣塚贇)¶
<pb:KR2k0044_WYG_188-7b>¶
　　(曰豈可妨人以利已耶卒不遷其友以千金寄贇/將死謂曰不必償後其子産業蕩盡贇重為之立)¶
　　(業/)¶
國朝¶
　丁瑨(鄉賢留祀冊長興人嵗貢生事母孝年七十庭/桂生芝一本人稱孝感嵗洊飢倡率捐賑於路)¶
　　(多設厰遍給饘粥民免流/離康熙二十七年入祠)¶
　朱耀(鄉賢留祀冊長興人居家孝友/敦尚實行樂施濟困鄉黨稱之)¶
　寧波府¶
　漢¶
<pb:KR2k0044_WYG_188-8a>¶
　王修(成化四明郡志句章人順帝時為揚州従事軍/變殺厯陽太守伊曜修誓衆奔入賊營取曜屍)¶
　　(塟之人/服其義)¶
　鄭雲(兩浙名賢録字仲興鄮人與梁宏俱為呉郡太/守尹興主簿興以楚王英事覺被收并雲下洛)¶
　　(陽獄雲篤始終之義明興非辜不以拷掠誣服竟/獄死後使者以陸續母具食事隂嘉之上書説行)¶
　　(狀乃赦興等放還鄉里禁/錮終身雲既死旌表門閭)¶
　梁宏(兩浙名賢録少隠海隅有盛名呉郡太守尹興/辟為主簿楚王英謀逆隂疏天下善士及事覺)¶
　　(顯宗得其録有尹興名乃徵詣廷尉獄宏與門下/掾陸續功曹史駟勲及掾史五百餘人詣洛陽就)¶
　　(考諸吏不堪痛楚死者大半惟宏與續勲拷/掠肌肉消爛終無異辭後得釋放歸田里)¶
<pb:KR2k0044_WYG_188-8b>¶
　宋¶
　馮制(成化四明郡志字公初慈谿人康定間大飢民/至相啖食家有穀數千斛悉貸之賴以全者百)¶
　　(餘家舍東有古陂縣長牟經俾鄉先生王致楊適/畊之民數奪其瀦水制諭民穿古渠引潮以溉無)¶
　　(復奪水之擾二先生割田為夀制曰吾哀先生窮/耳豈望報耶踰錢塘㑹故知錢寺丞負客債數百)¶
　　(緡索之急悉與償之居常聚族子弟誨之使學務/中規矩未㡬弟準子碩姪景相繼第進士躋顯官)¶
　陳大雅(象山縣志象山人性慷慨賙䘏親族里黨空/乏者無少靳嘗舍逆旅遇同邸客病將死衆)¶
　　(散避大雅獨晨夕相守傾槖装治湯藥俟病愈/始去人服其義長於詩趙清獻抃深器重焉)¶
　童判子(嘉靖寧波府志鄞人逸其名嘗為典庫稱判/子家養疎屬數口奉寡姊承順不違其甥不)¶
<pb:KR2k0044_WYG_188-9a>¶
　　(事産業屢負人債輒為償之不以告/姊王安石以鄞令物色之遇以賔禮)¶
　王文亮(奉化縣志字昭逺嘗渡浙江有忘金百兩於/舟者文亮最後獨見之留三日待其人至歸)¶
　　(之而去不告以名見/王安石所撰墓誌)¶
　沃元瑀(舊定海縣志字君寶熙寧八年嵗穀不登疫/癘大作元瑀躬行郊野掩覆胔骼日散庾積)¶
　　(以應貸者及秋亦/不責償悉焚其券)¶
　翁升(天啟慈谿縣志字南仲登元豐三年進士弟自/奉簡簿而勇於急人睦親恤孤平糶賑乏鄉人)¶
　　(敬之諱升斗之升而/不呼别字之曰十合)¶
　陳之翰(嘉靖浙江通志字憲之鄞人初鄉人貸金若/干其人紿曰金悞墜水之翰不疑也後數年)¶
<pb:KR2k0044_WYG_188-9b>¶
　　(其人内悔疾且死遣其子歸所償金之翰受而不/拒徐以所償助其喪塟崇寧二年部使者薦於朝)¶
　　(官/之)¶
　林暐(成化四明郡志字公著鄞人大觀間陳忠肅瓘/寓於鄞暐獨厚之後徙謫他所問遺不絶建炎)¶
　　(四年明州燬於兵暐未暇葺舍宇首捐錢數十萬/修理學宫且輟田五十畝為養士費太守舉以風)¶
　　(郡/人)¶
　聞子徳(鄞縣志字克新與弟子聰創祠曰思逺構東/西二堂曰積善積慶造橋利涉咸稱曰聞郎)¶
　　(橋開彈烏堰以置碶通潮蓄水溉田鄉民沾利咸/稱曰聞郎碶飢者資粥病者資藥死者資棺闔邑)¶
　　(以善/人稱)¶
<pb:KR2k0044_WYG_188-10a>¶
　李猷(兩浙名賢録字嘉仲一字獻夫鄞人建炎初以/婦翁没王事自汴京詣南都行在所遇友人陳)¶
　　(少陽東被召至舍館未定乃為假館於太僕寺丞/陳正彚東再上書不報有榜通衢斥附㑹李綱者)¶
　　(猷知為東將勸之歸而東已逮赴應天府隨戮於/市猷哭且祈曰少陽以忠諫死勁節英氣當不與)¶
　　(草木同腐吾欲收以歸塟莫能得少陽有靈其啟/我心越一日得尸又一日得其元合而斂之方買)¶
　　(舟東下㑹其鄉人胡中行従太學來欲親䕶喪猷/服其義并以行李付之亦不暇詢婦翁事而還)¶
　余晦(定海縣志定海人天錫従子/歴官尚書置義莊以贍宗族)¶
　汪伋(成化四明郡志奉化人與弟份並好義樂施嘗/捐貲建郡學及橋梁七十二處參政樓鑰記其)¶
　　(事/)¶
<pb:KR2k0044_WYG_188-10b>¶
　王漢英(成化四明郡志字彦古奉化人登淳祐元年/進士第少聘徐氏女因病鼻腐以貌醜自嫌)¶
　　(誓不嫁父母辭曰君盛年髙科不患無良配不敢/以辱君漢英曰汝女有疾非漢英誰適既婚相敬)¶
　　(如賔妻没終/身不畜婢妾)¶
　豐有俊(行營雜録字宅之四明人過倡樓見一妓疑/是故人女累目之妓亦省酒罷留宿詰之果)¶
　　(然豐曰某所以留者以坐間不敢問也且各就寢/必有以處汝豐與京尹有契明日以白尹且云某)¶
　　(僅有錢百千従公更貸二百千嫁之尹嘉其誼即/取入府厚奩具擇良士嫁焉尹即王宣子佐也)¶
　袁昇(宋史本傳慶元府人為郡吏給事通判㕔勤謹/無失嵗滿當代不聴去後通判至復留用之因)¶
　　(至豐饒夫妻俱近五十無子其妻資遣之往臨安/置妾既得妾察之有憂色且以麻束髮外以綵飾)¶
<pb:KR2k0044_WYG_188-11a>¶
　　(之問之泣曰妾故趙知府女家四川父殁家貧故/鬻妾以為歸塟計耳昇立送還之其母泣曰計女)¶
　　(聘財猶未足以給歸費且用破矣將何以酬昇曰/賤吏不敢辱娘子聘財盡以相奉且聞其家尚不)¶
　　(給盡以囊中資與之遂獨歸妻迎問曰妾安在告/以其故妻亦喜曰君設心如此行當有子明年生)¶
　　(韶官至參/知政事)¶
　元¶
　王昱(舊浙江通志隠鄞之呉山元初徵辟不就南江/為鄞奉孔道渡江者多溺昱獨力建橋二十四)¶
　　(洞横截急流至今賴之裔/孫塪明𢎞治間為御史)¶
　童金(兩浙名賢録字子丹慈谿人至元間以才能薦/授進義副尉嵗督海運秩滿扁所居曰一閒築)¶
<pb:KR2k0044_WYG_188-11b>¶
　　(堤浚澤興水利於鄉即先廬側築室百餘楹為義/塾割腴田四頃延名師以淑來學又别置田二頃)¶
　　(代鄉鄰之輸及給貧不能養死不能斂者大徳/中嵗飢發積以貸全活數千人有司奏旌其門)¶
　倪天淵(嘉靖寧波府志字震亨鄞人樂施與窮乏者/假貸無吝色有負逋者即焚券不責其償嵗)¶
　　(大疫手製藥以施之時江南嵗漕白糧由海運達/畿天淵籍占漕役躬自蹈海有舟十艘每運數萬)¶
　　(石他舟或滲漏米腐不可餉即以餘貲代補之至/元戊寅漕舟多没於風天淵舟漂髙灘上衆欲捨)¶
　　(舟天淵且拜且禱俄而神炬見桅端光輝燭人風/回獲濟中臺御史袁賽音布哈按行海道嘉其盡)¶
　　(力王事狀聞於朝旌/之曰髙年耆徳之門)¶
　葛魁(天啟慈谿縣志邑人世居邑庠之南櫺星門當/其所居之後元貞四年有術者相學基云必南)¶
<pb:KR2k0044_WYG_188-12a>¶
　　(嚮直達為甬道局壯氣通科第大振魁聞之毅然/曰吾何惜此片地不以全一邑之美耶遂割其址)¶
　　(之半廣五十尺袤三百五/十尺屬之黌宫以廣其制)¶
　樂大原(嘉靖寜波府志字君道定海人大徳丁未東/浙大祲大原發巨艘販泉南廣東之米平價)¶
　　(使人就糴逺近畢集活者甚衆父占籍清泉鹽場/凶嵗官不降本亭户失業大原發貲視官本増三)¶
　　(之一以貸諸户隨其力之所及而收其入被恵者/衆有持舊書易米濟飢者輒應之遂蓄至數千卷)¶
　　(曰吾子孫必有能讀是者孫良果能讀/書一時名卿若黄溍王褘咸器重之)¶
　張文英(鄞縣志字君秀居甬東隅修砌百丈街石以/浮橋為通達之處延祐二年建亭橋側施茶)¶
　　(水以濟渴避風雨夜則安宿守橋之夫/及卒人皆徳之即亭為祠嵗祀不廢)¶
<pb:KR2k0044_WYG_188-12b>¶
　薛觀(嘉靖寧波府志字景茍一字處静鄞人在宋時/聚族千指同居合食者五世號義門薛氏觀於)¶
　　(至治癸亥以書經登賢書分教平江之常熟/後遷杭州教授攝沅江縣事既而引年致仕)¶
　陸天祐(鄞縣志邑人慕濓洛之學欲建義塾以教鄉/之子弟未就而卒遺命其子居敬思誠俾成)¶
　　(之泰定天歴間構塾一區於東湖近髙錢里中奉/文公朱子兄弟共割田百六十畆為報祀廪餼之)¶
　　(需浙東帥王木齋名之曰東湖書院堂曰育/英延師講學以淑一鄉子弟程端學為之記)¶
　陳紹(兩浙名賢録字成甫慈谿人家饒於貲而性尚/澹泊粗衣糲食惟以行義為急遇鄰里喪不能)¶
　　(舉者塟之死不能斂者資其衣棺貧不能自存者/賑以粟里有金生者貧而能守紹敬而憐之宻於)¶
　　(暮夜持金錢投其家時邑令富徳庸嘗主其家紹/告以撫字當急瘠民肥已君子弗為令終任一介)¶
<pb:KR2k0044_WYG_188-13a>¶
　　(不取及代歸囊槖蕭然適長女死/紹為之斂且出所積以助其裝)¶
　應本仁(鄞縣志字本立邑人嘗慕范文正公為人建/義莊五百餘間割腴田五百餘畝收其嵗入)¶
　　(以濟人困乏及婚嫁喪塟之不能舉者又即其中/為義塾延名師以訓宗族鄉黨之子弟供膳服用)¶
　　(悉有常制時其出納定為條約使後裔/世守之翰林學士黄溍紀其事於石)¶
　羅世華(嘉靖寧波府志字明逺慈谿人與弟世英𢎞/恵天錫世昌一氣偕老五世同居至正二十)¶
　　(四年有司上其事於朝旌其/門曰同居耆徳羅氏之門)¶
　明¶
　韓性(貝瓊韓處士碣字可善世居定海後徙鄞天性/重厚遇物以誠不事表暴所入雖薄而好周窮)¶
<pb:KR2k0044_WYG_188-13b>¶
　　(恤匱凡婚無以為資喪無以為禮必謁其門鄉人/有公私逋不能償為代輸之不責其償嵗大疫比)¶
　　(閭中戒相過性率醫往視或輿致於家既愈而遣/之未嘗有矜色又規置田若干畝為義莊以收族)¶
　　(人建義塾以教子弟其兄某初以途人遇之稍長/即異居家素饒於貲性十裁有其一二人病不均)¶
　　(曰吾豈憂吾貧耶嘗於隠處獲遺珠升許悉歸其/兄浙西亷訪司僉事浦江鄭浚嘗抵其家喜其為)¶
　　(人因遺以麐谿集/遂取為子孫法)¶
　楊苪(成化四明郡志字大章慈谿人衣食僅自給少/有餘則分賑其貧者非義不茍取與途行偶見)¶
　　(褚鏹若干錠有質券候立良久一人傍徨走前覈/其實歸之元學士危素御史余嘉賔交薦不起洪)¶
　　(武四年有司特起之以疾不行子伯純授南康都/昌縣丞孫圭知南陽郟縣世篤先訓不喪所守)¶
<pb:KR2k0044_WYG_188-14a>¶
　王國祚(定海縣志邑之浦東人洪武二十年信國公/湯和遣徙居民通邑病之國祚奮趾揚裌語)¶
　　(同難者曰大夫弗効尺寸力為桑梓謀奚以為人/遂兼程赴金陵面陳不當盡徙之狀髙帝允奏賞)¶
　　(勞遣歸餘民得不就徙鄉人徳之名/所止處曰復翁以此地藉翁而復也)¶
　方徳初(嘉靖寧波府志字夢仁奉化人四世同居百/口共爨子一人従子十一人以貲産均分之)¶
　　(凶年為粥以食餓者鄰人鄭氏以貧鬻女為/人婢妾徳初贖還之自奉甚薄而性樂施與)¶
　謝茂(成化四明郡志字茂之鄞人洪武庚申鄉人鮑/原祥以兄子忠任監察御史卒於官貧無塟地)¶
　　(謀於茂茂曰我有地隂陽家以為得局雖千金不/易也願與之又嘗割地葬千戸湯文之母後二家)¶
　　(各出金以酬/茂拒而不受)¶
<pb:KR2k0044_WYG_188-14b>¶
　楊自懲(名山蔵鄞人為縣吏縣宰撻一囚流血滿前/怒猶未息自懲跪而寛解宰曰此人越法背)¶
　　(理不由不怒自懲叩頭曰竊聞曽子云如得其情/哀矜弗喜喜且不可而況怒乎宰為霽威家素貧)¶
　　(縣吏有常例餽遺一無所取遇囚人乏食多方賑/救一日有新囚數人待哺家亦缺米與其婦謀之)¶
　　(婦曰囚何來曰自杭而來沿途忍飢五/日不食矣因撤釡中米煮粥以食之)¶
　何瞻(兩浙名賢録鄞人正綂間與同邑胡純同升國/學純病疫鄉里姻舊皆避去瞻晝夜診視督其)¶
　　(僕饘粥煮藥七日而候不應曕憂之解衣與並枕/抱之卧遂得汗而瘳瞻亦無恙後與純俱登進士)¶
　　(純每語人曰今日以往皆何兄/所生之年也終身事曕如父)¶
　俞民化(舊定海縣志邑人倜儻好義隣里有鬬争出/數語折其曲直且諭以禮人即引咎若不自)¶
<pb:KR2k0044_WYG_188-15a>¶
　　(容至相戒云無負俞君之戒正綂間值嵗侵/輸粟五百石於官助賑縣令勒石以旌其義)¶
　陳處廷　虞陸　虞玖　李浩　丘本源　沈志道¶
　周得延　任福　朱茂春　潘本餘(鄞縣志當英宗/北狩時徴發驛)¶
　　(騷又嵗祲艱食民不聊生處廷率先倡義輸粟二/千石備賑陸與弟玖及浩聞風興起輸粟如處廷)¶
　　(而本源以下諸人各出榖有差賴以全活者甚衆/有司嘉其行誼聞於朝特賜璽書勞禮旌為義民)¶
　　(其時又有王懃亦/以輸粟給賜冠𢃄)¶
　王汝林(兩浙名賢録奉化連山鄉人性好施凡貧病/過門者接之不厭逺近慕其名陸司寇瑜時)¶
　　(為邑庠生貧不自存往詣之林時浴於溪陸以謁/告遽起而入攝衣延之上座盛為之禮次日即遣)¶
<pb:KR2k0044_WYG_188-15b>¶
　　(人濟陸之家然不以告也比留連旬日陸乃自言/其情曰竊慕公髙義幸而欵我其如家累何汝林)¶
　　(出謝啟示之陸起拜曰不虞君之恵我若此辭歸/明日汝林盛張具觴而送之凡寒暑之衣畢備且)¶
　　(贈之/金)¶
　錢璡(鄞縣志字廷珍邑人景泰甲戌進士與兄珪倡/築長隄計二百八十丈被其利者三邑七鄉共)¶
　　(一百二十有六里/民稱之曰錢公塘)¶
　柴傑(鄞縣志字延俊邑人天順乙卯舉於鄉計偕上/京適舟人夜泣欲投水死傑問其故知為官租)¶
　　(所迫即捐路貲使償之明年下第歸復遇前舟人/仍載其舟是夜舟人飾妻進謝傑正色叱之去)¶
　繆亷(嘉靖寧波府志定海人兄弟七人至老同居聚/族近百口自祖保障父永宗至孫蘭計五代耕)¶
<pb:KR2k0044_WYG_188-16a>¶
　　(讀各職其業/鄉人義之)¶
　薛通(舊定海縣志字徳明自鄞徙定海嗜善樂施人/告以不給輒捐所餘賑之不能償者焚其券其)¶
　　(先世在宋時有朋龜者五代同居號為義門/通守世徳不改邑令陳軾扁其堂曰崇義)¶
　楊苗(嘉靖寧波府志字徳成鄞人成化間詔民輸粟/助邊一時未有應者苗獨出粟二千五百石躬)¶
　　(輸之邊特賜璽/書立義門旌之)¶
　周相(兩浙名賢録字良佐奉化人嘗遊學外藩夜有/女奔之拒不納詰旦即辭去赴省試有友疫於)¶
　　(舟同行皆棄去相獨留謹視之及不起出已資備/棺衾親為之含斂焉後以貢司教茶陵諸生貧乏)¶
　　(者輒以俸餘濟之束脩之饋不問也敝居不蔽風/雨薄田不贍餐粥而周死恤貧開義塾以教族子)¶
<pb:KR2k0044_WYG_188-16b>¶
　　(尤人所/難云)¶
　董鋭(鄞縣志號裕菴邑人遇嵗飢出粟煮糜活人國/賦不足郡守貸鋭二千金鋭即捐助代貧民之)¶
　　(逋守上於朝賜七品散官一夕有衆叩門將行刦/鋭飲以酒人贈五十金語之曰人生宜自愛吾獨)¶
　　(不能致若等於法乎皆俯首謝去越五載諸人各/攜金如前數踵鋭門曰日者賴君恵經營孳息皆)¶
　　(成家計今以奉還所不至者數人耳一時傳為異/事嵗暮至西陵得遺金於旅舍因留不歸至明年)¶
　　(三月有號慟而來者曰吾父受主者命攜五百金/餉某偶以夜渡遺忘今拷掠備至予豈望金之存)¶
　　(將碎首於此白吾父以不欺耳鋭曰吾為若留久/矣速歸拯爾父舉以還之城西有河艱於涉捐貲)¶
　　(造橋/以濟)¶
<pb:KR2k0044_WYG_188-17a>¶
　周宗達(象山縣志象山人象未城時寇突至盡邑奔/避時囹圄有若干人即其妻子不暇顧宗達)¶
　　(曰囚亦人也可令槁腹死耶獨冒刄給囚饘粥邑/令義而旌之鄞商某夜遇鄰家火失篋中金坐號)¶
　　(及旦宗達曰吾従衆中攫得懼為他人攘去耳/如數子之商謝而納不知其非所失之金也)¶
　駱元(象山縣志象山人嘉靖末年島外漁人約六十/餘偶為疾風飄舟至金齒觸入内地守汎卒羣)¶
　　(譁曰此可擒也遂縛之以獻主者時元為里老従/旁力諍曰天道神明炯於白日奈何妄殺無辜詞)¶
　　(色凛烈主者心動立釋/之六十餘人搏顙而去)¶
　戴䲀(獻徵録字時化别字少山家鄞之桃源舉嘉靖/乙未進士與人無親疎輒悃悃見情素而恤災)¶
　　(救患尤所孜孜㑹試時一同舟者得痢疾友各棄/去䲀獨周旋其間湯藥含斂靡不盡力南太僕陳)¶
<pb:KR2k0044_WYG_188-17b>¶
　　(公侃入覲與遊雲龍山/暴殂出已貲為之治斂)¶
　賀琦(舊定海縣志字廷玉為邑生時以靈巖石方碶/頽圯既久民困日滋乃白縣令鄭餘慶首先倡)¶
　　(義庀工伐石殫力修築蓄洩有時而靈巖一鄉斥/鹵可田者計四百餘頃溉及隣壤者無慮百餘頃)¶
　　(冬月見海樵十餘輩溺水得出㡬不能生𤦺即哺/以糜粥衣以緼袍乃得俱醒隣人有死不能棺棺)¶
　　(不能塟則/出貲贍之)¶
　楊允恭(嘉靖寧波府志名欽以字行鄞人憫鄉人湖/田重税之苦鬻産走京師累疏闕下濵死者)¶
　　(數矣迄不止卒得請行省勘覆郡守林富力主其/議得従慈谿花嶼湖全折之例民困用舒  詳見)¶
　　(祠/祀)¶
<pb:KR2k0044_WYG_188-18a>¶
　陸大漳(鄞縣志字徳學邑人年少時館於烏鎮一夕/忽聞叩門聲啟視則一姣好幼婦也大漳斥)¶
　　(之閉門挑燈危坐達旦向主人言適得家信須急/歸遂辭去有范奎者得館貲十餘金嵗暮與大漳)¶
　　(同舟返時共載人衆將分途范遺其金而去大漳/於舟底拾得之亟趣僕追范果其所失金也范願)¶
　　(分以相酬/力辭不受)¶
　袁文信　袁文仁(奉化縣志文信象山人萬歴十六/年嵗大侵餓殍載道官募富户出)¶
　　(粟賑之與弟文仁共輸粟一千石四十四年又飢/逺近慕袁氏名皆枵腹到門量授米穀以濟全活)¶
　　(甚/衆)¶
　王良璧(象山縣志象山人好施子嘗有貸者力不副/將鬻妻以償聞而亟止之焚其券夜獲偷兒)¶
<pb:KR2k0044_WYG_188-18b>¶
　　(乃故鄰也慰之曰爾以貧累故濟之錢穀終身不/暴其名里人某逋官租若干㡬斃獄良璧捐槖代)¶
　　(輸三百餘金有司亷/其事以尚義旌焉)¶
　髙&KR1606;(舊浙江通志號玉陽鄞人嵗飢首倡捐賑之法/隨地煮糜有盜鬻其産者願以女償折券叱之)¶
　　(恐其他鬻呼其壻歸之以/子斗樞貴累封副都御史)¶
　包元㑹(鄉賢留祀冊象山人邑庠生值嵗荒發米煮/粥以食貧者全活甚衆明末海賊劉香老等)¶
(國朝猖獗建議築燉臺以為瞭哨防禦之計海疆賴焉/    康熙三年祀鄉賢)¶
國朝¶
　范大捷(舊浙江通志鄞人庠生世父無嗣以大㨗為/後事兩母俱得其歡心平生周急無吝色兼)¶
<pb:KR2k0044_WYG_188-19a>¶
　　(精岐黄遂以醫名其出療人疾常先往貧乏而後/及舟車之迎者里中有貧婦將娩忽患疾甚危大)¶
　　(捷攜藥日六七往曰此婦若危是損二命也後得/俱生居常訓子弟以修徳行善不可有所覬而為)¶
　　(之人以為名言/年八十六卒)¶
　虞光祚(寧波府志字爾錫鎮海人父世熙慷慨多義/行光祚弱冠為諸生明末授通判未仕順治)¶
　　(十六年夏海寇入内地掠童子去者無算後復棄/於崇明漂泊太倉松江間光祚時客於呉解槖資)¶
　　(之歸并請於太倉州守白登明申江南巡撫檄屬/縣具舟給口食逓送歸里者數百人至松江亦如)¶
　　(之踰年客秦巾遇同邑二童/子亦己亥被掠者贖之還家)¶
　謝泰履(寧波府志字時素鎮海人孝友博聞慷慨持/大節順治己亥海寇犯南鄉燬長山橋解槖)¶
<pb:KR2k0044_WYG_188-19b>¶
　　(中金創修之/行者便焉)¶
　孫簬(舊浙江通志字鳯覽慈谿諸生雅志經濟謂可/見諸施行嘗除夕甕儲米不及斗有故人扣門)¶
　　(乞米分其/半餉之)¶
　陳元肇(寧波府志字萬春鄞貢生敦行不怠嵗乙未/邑巾飢倡義出榖二千石以周鄉閭之貧者)¶
　　(其叔耆士陳嘉恩従弟國學生陳元英亦各/出穀一千石相助賑濟藩司給扁旌其門)¶
　紹興府¶
　漢¶
　陳囂(於越新編山隂人與紀伯為隣伯竊囂藩地囂/不較益徒地與之伯慙歸侵地囂不受讓為大)¶
<pb:KR2k0044_WYG_188-20a>¶
　　(路鴻嘉中太守刻石旌之曰義里虞翻嘗稱其漁/則化盜居則讓隣感侵退藩遂成義里今俗稱讓)¶
　　(簷街/云)¶
　戴就(後漢書本傳字景成㑹稽上虞人仕郡倉曹掾/揚州刺史歐陽參奏太守成公浮贓罪遣部従)¶
　　(事薛安案倉庫簿領收就於錢塘縣獄幽囚考掠/五毒慘至就慷慨直辭色不變容主者窮極酷慘)¶
　　(無復餘方乃卧就覆船下以馬通薰之一夜二日/皆謂已死發船視之就方張眼大罵曰何不益火)¶
　　(而使滅絶又復燒地以大鍼刺指爪中使以杷土/爪悉墮落主者以狀白安安呼見就謂曰太守罪)¶
　　(穢狼藉受命考實君何故以骨肉拒扞耶就據地/答言太守剖符大臣當以死報國卿雖銜命固宜)¶
　　(申㫁寃毒奈何誣枉忠良强相掠理令臣謗其君/子證其父安深竒其壯節即解械更與美談表其)¶
<pb:KR2k0044_WYG_188-20b>¶
　　(言辭解釋郡事徴浮還京師免歸鄉里/太守劉寵舉就孝亷光禄主事病卒)¶
　三國呉¶
　呉範(嘉靖浙江通志字文則上虞人與親故交有終/始素與同邑魏滕相善滕嘗有罪孫權責怒甚)¶
　　(嚴敢有諫者死範謂滕曰與汝偕死乃髠首自縛/詣門下因突入叩頭流血權良久竟釋乃免滕滕)¶
　　(謝曰大丈夫相知如汝足/矣何用多為後封都亭侯)¶
　卓恕(兩浙名賢録字公行上虞人為人篤信義然諾/不茍與人期約雖暴風疾雨無有不至嘗従建)¶
　　(業還㑹稽太傅諸葛恪問何時當復來恕期以某/日至期恪與主人停食以須時賔客㑹者皆以為)¶
　　(㑹稽建業相去千里道阻江潮風波/難必豈得如期須臾恕至一座皆驚)¶
<pb:KR2k0044_WYG_188-21a>¶
　邵疇(嘉泰㑹稽志字温伯山隂人為郡功曹孫皓時/太守郭誕以不白妖言被收遑遽無以自明疇)¶
　　(進曰疇今在明府何憂遂詣吏吏上疇辭皓怒尤/甚疇恐誕卒不免遂自殺以證之誕遂獲免皓嘉)¶
　　(疇節義詔郡/縣圖形廟堂)¶
　晉¶
　孔祗(晉書本傳字承祖㑹稽山隂人太守周札命為/功曹史札為沈充所害故人賔吏莫敢近者祗)¶
　　(冒刄號哭親行殯禮送/喪還義興時人義之)¶
　裘尚(過朂裘氏義門志父睿隨元帝渡江避地婺女/尚於義熙中徙居㑹稽縣南三十里世勤耕桑)¶
　　(家積仁義越五代當宋乾徳年踰六百載人無别/居内不異爨大中祥符間旌表門閭蠲復徭役)¶
<pb:KR2k0044_WYG_188-21b>¶
　南北朝¶
　嚴世期(宋書本傳㑹稽山隂人好施慕善出自天然/同里張邁三人妻各産子時嵗飢儉慮不相)¶
　　(存欲棄而不舉世期聞之馳往拯救分食解衣以/贍其乏三子並得成長同縣俞陽妻莊年九十莊)¶
　　(女蘭七十並各老病單孤無所依世期衣食之二/十餘年死並殯塟宗親嚴𢎞鄉人潘伯等十五人)¶
　　(荒年並餓死露骸不收世期買棺器殯埋存育孩/幼山隂令何曼之表言之元嘉四年有司奏牓門)¶
　　(曰義行嚴氏之閭復其/身徭役蠲租税十年)¶
　魏温仁(𢎞治紹興府志上虞人齊僕射徐孝嗣為東/昏侯所殺故人莫敢收視獨温仁奔赴以私)¶
　　(財營/其喪)¶
<pb:KR2k0044_WYG_188-22a>¶
　唐¶
　羅讓(唐書本傳字景宣越州㑹稽人父喪㡬毁滅服/除布衣糲飯不應辟署或以婢遺讓者問所従)¶
　　(答曰女兄九人皆為官所賣留者獨老母耳讓慘/然為焚券召母歸之累官福建觀察使兼御史中)¶
　　(丞/)¶
　宋¶
　石賀(𢎞治紹興府志新昌人太平興國中/初立縣治建邑庠賀以家資代其費)¶
　黄振(於越新編諸暨人嘗建樓以望村墅未舉炊者/往遺之米寒無告者遺之衣其妻劉亦斥奩槖)¶
　　(置義莊以濟族黨鄉人徳之名其樓曰望烟莊曰/仁夀後振以子貴贈衞尉少卿妻封仁夀夫人子)¶
<pb:KR2k0044_WYG_188-22b>¶
　　(孫代/顯)¶
　裘承詢(嘉靖浙江通志㑹稽人居雲門山前十九世/無異爨子弟習弦誦鄉里稱其敬睦大中祥)¶
　　(符間優賜粟帛燕翼貽謀録大中祥符四年十二/月己未越州言㑹稽縣民裘承詢同居十九世家)¶
　　(無異爨詔旌其門今二百三十六年矣余嘗至其/村㕔事猶在族人雖異居同在一村中世推一人)¶
　　(為長有事取決則坐於廳事有竹箄亦世相授族/長欲撻有罪者則用之嵗時㑹拜同飲咸在至今)¶
　　(免役/也)¶
　劉承詔(趙抃劉氏義門記上虞縣蛾眉鄉人家同居/四百餘人同籍者十世上聞旌表門閭常賦)¶
　　(之外悉/免徭役)¶
<pb:KR2k0044_WYG_188-23a>¶
　孫椿年(於越新編字永叔餘姚人置義莊食親族之/貧者嵗飢輒出粟以賑又嘗助貲築堤捍海)¶
　　(及卒無親疎/皆痛惜之)¶
　黄汝楫(寶慶㑹稽續志㑹稽人家頗富饒宣和中方/臘犯境以素積金錢瘞於居室避地山間忽)¶
　　(賊黨執白旗來揖且拜黄驚懼答拜認其人葢舊/僕也云主將拘掠士女閉之空室持金帛贖則釋)¶
　　(之否則盡殺黄惻然問所囚㡬何人曰無慮千數/曰我蔵物可直二萬緡欲舉以獻而贖其命可乎)¶
　　(歸報如其請乃悉發所瘞輦輸其營千人皆得歸/詣黄謝為之誦佛祈福歡聲如雷至紹興中黄為)¶
　　(浦江令其子開閤閎同登/乙科後二子聞誾繼之)¶
　石公轍(嘉泰㑹稽志字道叟㑹稽人鄉里名士有朱/布言者殁於東都兄昌言聞赴告欲質産迎)¶
<pb:KR2k0044_WYG_188-23b>¶
　　(其喪而公轍已送柩在門矣方希言病疫無親黨/在都獨公轍謁醫為治療既不起則空其囊為具)¶
　　(棺斂買舟載之歸得眼疾㡬喪明夜夢希言如平/生曰有爾朱先生藥其效如神覺而異之明日至)¶
　　(京口有賣爾朱先生眼藥者求之出百許貼皆細/如芥子服未數日瞳人如著冰舟行至江東則已)¶
　　(清明復初矣紹興初以特奏名第一人賜同/進士出身仕至大宗正司主管宗室財用云)¶
　徐端臣(於越新編字正卿蕭山人嵗飢輒出粟平價/以濟貧乏創社倉飾學祠療病以藥贈死以)¶
　　(棺義聲宣於遐邇浙東提舉朱熹行部至縣特/造其廬後以子爵恩補宣義郎卒年八十三)¶
　沈堯孚(紹興府志字子賢餘姚人同舍某被逮甚亟/堯孚百計脱之某自分無可報而隂使其妻)¶
　　(夕焉堯孚驚起趨户外叱曰吾以義脱汝而汝以/不義汚我何也遽引避去終身未嘗洩其事昆季)¶
<pb:KR2k0044_WYG_188-24a>¶
　　(五人當析箸取其瘠者羣従子弟悉授室成立之/里有緩急各厭其意而去後以孫應文貴累贈大)¶
　　(理/卿)¶
　顧彦成(萬厯紹興府志蕭山人以䕃補官歴兩浙運/使以書堂為學基田三十六頃爲學田中書)¶
　　(舍人薛昻/誌其墓)¶
　姚景崇(萬歴紹興府志字唐英嵊人開慶中/建義塾延師設教英俊多遊其門)¶
　吕次姚(𢎞治紹興府志餘姚人嘗立義塾於邑治之/東延致名儒湛若為之師若通六經逺近來)¶
　　(遊者常數百人次姚日/加供膳後多至顯官)¶
　陳祖(兩浙名賢録字恵卿新昌人郭睦宗黨嫁其孤/女數人貰負平糴邑人徳之創義塾延名師以)¶
<pb:KR2k0044_WYG_188-24b>¶
　　(淑鄉之俊秀凡饔膳薪水僮僕咸具嵗費錢萬緡/士由以登庸者後先不絶祖没従孫雷克繼其志)¶
　　(創桂山東塾而以祖所建名西塾由是逺近來學/者日衆門牆冠葢相望兩塾之名聞於四方又置)¶
　　(義田義役義倉義井義阡義局以賙䘏/鄉黨邑人至今談陳氏事有墮淚者)¶
　呉自然(𢎞治紹興府志字義甫餘姚人家富好施徳/祐元年嵗飢發廩賑鄉里部使者為立髙誼)¶
　　(坊元至大初嵗大飢自然子埏復助有司賑給/州上其事中書旌其居曰積世好義呉氏之門)¶
　王英孫(萬歴紹興府志字才翁㑹稽人歴官將作監/簿辭歸值越中大飢發私廪以賑全活甚衆)¶
　　(道上有棄孩輒收恤之又喜延致四方賢士日以/賦詠為樂若謝翺鄭樸翁林景熙唐珏輩皆慕其)¶
　　(義與/之友)¶
<pb:KR2k0044_WYG_188-25a>¶
　唐珏(西湖遊覽志字玉潛山隂人家貧聚徒授經營/&KR0949;瀡以養母元至元十五年總江南浮屠嘉木)¶
　　(揚喇勒智發宋陵寝㫁殘肢體攫珠襦玉匣焚其胔/棄骨草莽間珏時年三十二嵗聞之痛憤亟貨家)¶
　　(具得白金百星許執券行貸得白金又百星許乃/具酒醪市羊豕邀里中少年若干輩狎坐轟飲酒)¶
　　(且酣少年起請曰君儒者若是將何為珏具以告/衆謝曰諾中一少年曰事露奈何珏曰余固籌矣)¶
　　(今四郊多暴骨取竄以易誰復知之乃斵文木為/櫃復以黄絹為囊各署其表曰某陵某陵分委而)¶
　　(散遣之蕝地以蔵為文而告詰旦事訖來集出白/金酬之戒勿泄越七日瘞浮屠下令裒陵骨雜牛)¶
　　(馬枯骼築一白塔壓之名曰鎮南總浮屠死山隂/人始有藉藉傳珏事者未㡬越有袁治中為子求)¶
　　(師有以珏薦一見置賔館一日問曰吾渡江聞有/唐氏瘞宋諸陵骨子豈其宗耶左右指曰此是已)¶
<pb:KR2k0044_WYG_188-25b>¶
　　(袁大駭曰君此舉豫讓不能抗也曳之坐北面而/納拜焉禮敬特加情款益篤叩知家徒四壁惻然)¶
　　(嗟矜語左右曰唐先生家甚寒吾當料理使有妻/有田不數日二事俱愜人固竒珏之節而又竒珏)¶
　　(之/遇)¶
　元¶
　胡忠(萬厯紹興府志字景莊餘姚人元貞間飢疫忠/貸錢榖以賑閭里而塟其死者明年大穰里人)¶
　　(齎錢榖酬約忠嘆曰飢民近得一飽/吾忍取其宿逋耶悉取券對衆焚之)¶
　陳志寧(兩浙名賢録諸暨人嘗割田一千畝山五千/餘畝造屋三百餘楹為義莊義塾聚族黨之)¶
　　(貧者養之未知學者教之人以/為一鄉之父師事聞旌為義門)¶
<pb:KR2k0044_WYG_188-26a>¶
　趙孟冶(於越新編山隂人家世業儒尚義皇慶中捐/田三頃為學田又捐田三頃入義廪給鄉人)¶
　　(無以婚塟者事聞有詔旌之子由鍾行義有/父風丁未嵗大飢設粥於道所活餓莩甚衆)¶
　方鎰(於越新編諸暨人好修行誼嘗割田千畝山若/地有差取嵗入贍其族之貧者建義塾禮聘名)¶
　　(士黄叔英項炯呉萊輩主教事造就學/者一時儁彦雲集宋濓鄭深嘗來訪之)¶
　黄新(兩浙名賢録諸暨人汝楫六世孫倜儻好義祖/遺義莊閱久已廢新購復之以賙族人嵗侵鄉)¶
　　(人持券物來質粟不較其值而與之所居當婺越/之衝為飲食以待困乏者年七十餘盡出所質文)¶
　　(券約三萬餘緡悉焚之曰吾非敢以此市義也/吾生無徳於鄉人無庸留此以益身後之過)¶
　戴成之(𢎞治紹興府志蕭山人好周恤貧匱其鄉常/患水旱乃創閘小江以備旱澇工役之費弗)¶
<pb:KR2k0044_WYG_188-26b>¶
　　(及於人恒親操杵钁沙土水趵久之不成成/之仰天呼號翌日忽成人以為至誠之感)¶
　任子仁(𢎞治紹興府志蕭山人治生勤儉遭時飢亂/推食解衣濟人寒餒鄉人不能塟者塟之無)¶
　　(可依者育之士大夫之賢者至/則館穀之勇於行義人稱長者)¶
　呉宗元(兩浙名賢録字長卿諸暨人輕財重義元季/兵興避地者多依之周給一無所吝教子孫)¶
　　(無析居殁之日識不識皆嘆曰義士死矣/奔哭墓下者數百人太史宋濓誌其墓)¶
　明¶
　秦初(兩浙名賢録字性初山隂人卓有行誼居太學/時同舍生以使命出妻死無主初為之經紀喪)¶
　　(事甚周有金安者除後山衞經厯當之任貧無以/治裝初解所乘驢資遣之徒步以歸永樂中舉進)¶
<pb:KR2k0044_WYG_188-27a>¶
　　(士官翰/林檢討)¶
　丁能(於越新編山隂錢清舟人也嘗夜載衆賈至東/闗詰旦衆散去遺金一囊能艤舟候賈久不至)¶
　　(攜歸明日將復往婦阻之能曰我豈不欲財耶物/故有分彼辛苦營之而卒然失去悔且喪身吾何)¶
　　(忍終往候得金主感/謝欲酬堅拒不受)¶
　髙宗浙　呉淵(兩浙名賢録字叔胥山隂人嘗捐山/七十畝為義阡給槥以塟貧者里有)¶
　　(簪纓之裔盜其牛或以其人告輒諱而隠之正綂/庚申嵗大飢糴傍郡米七百斛歸給鄉人全活甚)¶
　　(衆明年飢又出私廪助公貸後二年又飢亦如之/時同邑呉淵亦出粟千石助賑有司上其事詔遣)¶
　　(行人廖恂/賷勅旌之)¶
<pb:KR2k0044_WYG_188-27b>¶
　周端(韓邦問周義民墓表字孟端號介菴山隂人父/茂没端年十六與兄孟璇協力塟父母繆氏盛)¶
　　(年守志兄弟協力以事遂振其家正綂五年出粟/二千五百石助賑有司聞於朝遣行人廖莊賷勅)¶
　　(勞之旌為義民晚尤加意族黨/傾所有施匱者未嘗形徳色)¶
　魏資善　姜伯延(於越新編俱餘姚人正綂間各/出榖二千石賑飢旌為義門)¶
　成器(今言𩔖編餘姚人正綂末聞劉忠愍球死獄即/邑中龍泉山頂為文祭之厯述古今權奸之禍)¶
　　(凡三千餘言人謂之祭忠/文今其地謂之祭忠壇)¶
　趙誠(𢎞治紹興府志字一誠上虞人娶同邑杜氏生/子而杜卒誠年二十七族之長老勸誠娶誠謝)¶
　　(曰不聞伯竒孝己事乎吾既有子可無娶矣聞者/髙其義景泰中應貢授徳安府學訓導時有同知)¶
<pb:KR2k0044_WYG_188-28a>¶
　　(劉英欲妻以女誠告以向意不従鰥/居五十餘年無妾媵之侍八十卒)¶
　周用彰(萬厯紹興府志嵊人元提舉承祖之孫家業/頗殷為人好善率長子澤榮輩施藥以濟貧)¶
　　(病煮粥以食獄囚夏則施茶冬則/建橋造船為萬石長無一毫茍取)¶
　夏叔恢(兩浙名賢録嵊人天順初客越城中飲於酒/肆時傍坐客被酒忘其嚢去叔恢獲嚢視之)¶
　　(約五十金疾追其人弗及明日仍俟/其處失金者號泣而來遂挈以畀之)¶
　張祓(蕭山縣志號直叟早喪妻終身不娶成化壬辰/嵗灾出銀三百錠粟六百石癸巳又灾復出粟)¶
　　(一千石丁酉甚灾盡出所積以賑之事聞勅授宣/義郎表其閭曰義門子珏字良毓佐父發粟賑飢)¶
　　(捐銀三萬兩代輸本邑嵗課/巡撫劉敷題旌亦授郎秩)¶
<pb:KR2k0044_WYG_188-28b>¶
　周廷澤(萬厯紹興府志字舜龍山隂人富而好施每/嵗飢輒捐粟作糜粥以賑或病死則為義棺)¶
　　(義塚以瘞之鄉人有屢負其租者攜子鬻於市廷/澤聞之遂蠲其租又嘗捐金為錢清石橋工費鉅)¶
　　(萬往來/者賴之)¶
　陶仕成(萬厯紹興府志㑹稽人正綂間以富民供大/璫阮某其後阮倉卒被命入意不測宻召仕)¶
　　(成以私積六千金託之成持歸投井中居數年阮/竟死仕成出井中金走白守呉某守曰金無知者)¶
　　(爾物也盍取諸仕成固謝㑹飢悉以散賑鄉人以/是稱陶長者後數十年卒陶氏簪纓相繼人以為)¶
　　(皆仕成/所種云)¶
　徐文彪(萬厯上虞縣志字望之上虞人正徳間舉賢/良以母老辭有司敦趣乃行是時逆瑾方専)¶
<pb:KR2k0044_WYG_188-29a>¶
　　(恣而謝文正遷以忤瑾謝事去文彪至京試吏部/用蕭傅恭顯語瑾覽策以為文正鄉人怒甚下之)¶
　　(獄榜掠㡬死械戍鎮番鎮番接壌流沙在中國萬/里外文彪處之怡然諸武弁子弟相率來學二子)¶
　　(子奎子厚聞父難奮以死従㑹部檄提家屬赴京/兄弟主僕械繋刑獄尋得釋阽危百端乃達戍所)¶
　　(逾年瑾敗乃赦得歸結廬山下絶不談往/昔事性復好施創義田開義學鄉人徳之)¶
　張賢臣(紹興府志㑹稽余貴村人敦善行貧無炊寒/無襦死無槥顛倒無告者力拯之三十年無)¶
　　(倦態山隂縣西北有湖曰□□縦横十里許風狂/舟輒覆賢臣議以石築塘其間使舟行塘内則避)¶
　　(風舟不復覆閱七嵗而塘成/所費數千金皆捐貲為之)¶
　曹同徳(紹興府志字同野上虞人虞邑官塘圮數百/丈積雨則淹連水際同徳捐資甃以石悉成)¶
<pb:KR2k0044_WYG_188-29b>¶
　　(坦道行人頌義遇嵗歉/作糜廣賑全活無算)¶
　周夢秀(萬厯紹興府志字繼實嵊庠生時有例廩生/限年起貢當及夢秀一生年踰六十不得貢)¶
　　(夢秀曰我猶可待若不貢無後期卒推以讓之其/父别駕嘗佃實性寺為宅既數十年増飾堂搆且)¶
　　(數百金夢秀以為非義請於父復捨為寺别僦數/椽以居風雨不蔽無愠也既卒鄉人祀之學宫)¶
　呉士驂(紹興府志字少愚蕭山人萬厯庚子嵗大飢/賑米三百石院府並奬之其後家益饒善益)¶
　　(積有除夜入其室行竊士驂見之贈以金/勸使改行而秘其姓名雖子孫無知之者)¶
　王鑑之(獻徵録字明仲號逺齋山隂人篤於倫叙雖/失愛兄嫂事之益恭謹兄子淵業舉不就又)¶
　　(習醫為之延引得為醫學官遂以有立李氏姊之/子澤民周氏姊之子濟皆教養之及長皆為之婚)¶
<pb:KR2k0044_WYG_188-30a>¶
　　(娶女皆為治奩具擇良士歸之嘉靖山隂縣志鑑/之以進士知元氏縣擢御史督南畿學政歴刑部)¶
　　(尚/書)¶
　何汝敷(蕭山縣志字奏言性節約遇任䘏則傾嚢無/吝嵗蝗設捕格以米易蝗民競趨之不為灾)¶
　　(輸米賑飢全活甚衆北郭嵩里/多暴骨以私財每嵗募掩之)¶
　任振龍(紹興府志字羽禎蕭山人一人有夙負欲鬻/其妻振龍遽止之負者曰吾非獨為汝再贈)¶
　　(之多金以全其室每嵗除夕設松盆取貧/人券焚之曰勿留此恐他日縈吾方寸也)¶
　俞繪(王激俞繪傳字本素越人就歙訓導為舉子時/赴禮部試過沛貸沛令馮十金令實同郡人官)¶
　　(歙時馮下世矣遺金還其子玨珏以無券弗受繪/曰貸金無券爾父信我也若遂弗償負爾父多矣)¶
<pb:KR2k0044_WYG_188-30b>¶
　　(使爾父復生其謂我何固與珏乃受任恵州過贛/按察僉事陳壯以卒送之道經南康卒謂尹曰過)¶
　　(賔乃陳姻家也尹信之厚致贐繪/曰吾非陳姻卒紿君矣固弗受)¶
　周方蘇(紹興府志字君謨山隂人兄弟有所逋負累/數千金代償之族姪黄門洪謨以劾魏璫被)¶
　　(譴攜眷數人貿貿無投止方蘇掃室留之嵗歉籍/飢人口治粥食之或給以米死喪者出山地瘞之)¶
　　(祖廷澤嘗捐造錢清石橋久而將圮居人/患之方蘇曰此吾為子孫者事罄貲新之)¶
　徐廷玠(舊浙江通志字元度上虞人従劉宗周講學/於證人堂闡明性理崇禎辛巳嵗大飢鬻産)¶
　　(賑濟全活甚衆嵊邑飢復同陳際春及/嵊紳邢大忠設法拯救全邑得免流移)¶
　沈懋庸(紹興府志字季平山隂人六合令綰之子有/聲士林親黨中有貧不克婚塟者有負逋將)¶
<pb:KR2k0044_WYG_188-31a>¶
　　(鬻妻者悉委曲以恤之崇禎辛/巳郡大飢鬻産賑濟存活甚衆)¶
　丁師孔(蕭山縣志字乃願邑人父元慶好義樂施捐/田助學殁後士大夫髙其義請於官入報功)¶
　　(祠師孔能踵其行凡婚嫁喪塟無貲者欣然/相助值嵗飢逺則給米近則施粥所活萬計)¶
　周紹元(舊浙江通志字雲門蕭山人西江塘山㑹蕭/三邑民命所係紹元嵗捐資修葺終身不言)¶
　　(人過然匪僻者恒見而憚之恐/為紹元所知人比之王彦方焉)¶
　張陛(舊浙江通志字登子山隂人元忭孫崇禎庚辰/郡大飢陛賑米三千餘石當事建坊以旌倪元)¶
　　(璐題一聯於棹楔云分人以財由已飢溺笑懐清/女師千倉自衞従父之令與爾鄰里勝麥舟父子)¶
　　(一士/私沾)¶
<pb:KR2k0044_WYG_188-31b>¶
國朝¶
　陳文煥(廣西名宦册上虞人為廣西巡撫馬雄鎮幕/客康熙十三年逆帥孫延齡叛雄鎮被幽文)¶
　　(煥等義不忍去亦同械繋患難相依周旋四載後/逆賊呉世琮趨桂林延齡執雄鎮詣賊營不屈遂)¶
(王師遇害十七年脱奔白其事於軍前巡撫傅𢎞烈入/    下蒼梧文煥)¶
(㫖陳奏奉冒險來歸忠藎可嘉著従優議叙後授安邱/    文煥)¶
　　(縣知縣卒/祀鄉賢)¶
　鄔恩武(舊浙江通志字望隆餘姚人寧海潮漲得遺/嚢於水際恩武待至日中兩人號呼而至舉)¶
　　(嚢還之不問姓名台州夜火䑃朧中有以一篋授/者恩武蔵之邸舍平明一人哭於火所云一家生)¶
<pb:KR2k0044_WYG_188-32a>¶
　　(命繫此篋中倉卒不知授之何人恩武排衆而前/曰吾昨受一篋豈君物耶同至邸舍發之人願分)¶
　　(其半恩武/不顧而去)¶
　周維屏(紹興府志字自求蕭山人事親以孝交友以/誠隣有患疫者輒親湯藥殯殮江塘衝決維)¶
　　(屏曰此吾邑大利害也命長男之冕躬督修葺十/餘年竟無水患以子之麟貴贈如其官祀鄉賢)¶
　姚時可(舊浙江通志字雨若㑹稽人性慷慨喜結納/遇人患難窘阨揮千金無㡬㣲難色人有負)¶
　　(者不能償即取券焚之以例入北雍不遇歸益/以濟人課子為事子啟聖少保尚書總督八閩)¶
　毛秉鏡(舊浙江通志蕭山人然諾不茍急難者俱歸/心焉隣某以負債累訟不息秉鏡力為排解)¶
　　(鬻産/代償)¶
<pb:KR2k0044_WYG_188-32b>¶
　沈以庠(鄉賢留祀冊蕭山人道拾遺金俟其人還之/有負租鬻妻者贖令完聚嵗飢出粟賑濟修)¶
　　(橋梁以利涉子士/本康熙乙丑進士)¶
　任俠(紹興府志宇五陵㑹稽人年二十即棄舉子業/遍遊宇内名山大川凡所厯莫不記之於詩有)¶
　　(宦粤西者俠従至粤遭逆藩之亂宦家七十餘口/存者僅五人俠罄槖中金資之以還孑身歸里四)¶
　　(壁蕭然/宴如也)¶
　俞木(鄭僑俞木傳字嗣祺上虞人豆亭少子也順治/庚子嵗飢出資賑濟全活甚衆康熙戊午海氛)¶
　　(未靖木請於上憲同諸兄練鄉兵置守具一日賊/犯境身率鄉勇持矛前撃一鼓摧其鋒嗣是不敢)¶
　　(復犯虞邑疊有潮患築塘捍海遂罄其家夏葢湖/舊有十八溝閘蓄水䕃田嵗旱輒為鄉隣毁壊特)¶
<pb:KR2k0044_WYG_188-33a>¶
　　(設法輪巡永資灌溉/縣令髙之蕙旌其門)¶
　陳新(鄉賢留祀冊蕭山人嘗聞育嬰堂以保赤子設/賑粥厰以甦飢民力行善事子至言成進士督)¶
　　(學河南/學政)¶
　倪宗賢(紹興府志字涵初山隂諸生以醫名性慈厚/每治病先貧而後富嘗蓄貴藥於籠中遇病)¶
　　(者雜和以進所得貲皆散盡一日舟行暮歸有惡/少盜其鄰田禾宗賢大呼曰此某寡婦田汝輩不)¶
　　(可刈刈之寡婦絶命矣左右即倪涵初田涵初以/醫得利雖稇載無傷也言畢鼓棹而去惡少不知)¶
　　(宗賢之自呼/也竟盡穫之)¶
　朱洪謐(紹興府志字雷珊山隂庠生少孤遭鼎革隣/里皆驚竄洪謐家停髙曽柩獨與祖母母氏)¶
<pb:KR2k0044_WYG_188-33b>¶
　　(閤門以守慟哭不離事平盡塟其先人毎月一至/墓省視無間寒暑生平樂施予康熙乙丑嵗侵傾)¶
　　(家資出粟以賑郡邑兩庠頽壊力捐葺之時年七/十餘程工督役皆身執其勞每黎明至廟日没而)¶
　　(歸雖驟雨積雪必扶杖而/往好善不倦卒祀鄉賢)¶
　倪㑹鼎(鄉賢留祀册字無功㑹稽人文正元璐子嘗/議廣麻溪壩霪洞為旱潦蓄洩之計又董築)¶
　　(西江塘極其堅固山㑹蕭三邑賴之家貧鍵户著/書有山隂令持兼金百兩以資膏火三至三返之)¶
　張朝琮(鄉賢留祀冊蕭山人為文安三河令擢薊州/牧歴永平守有政績蕭邑逼近江塘風潮衝)¶
　　(決淹及山㑹田禾朝琮議建西江備塘及修築/潭頭壩聞家堰又嘗刻蕭山水利書以垂永久)¶
　胡嶽(鄉賢留祀册㑹稽縣庠生嘗著家規每朔望必/集宗人講解勸勉存心濟物康熙二十年間有)¶
<pb:KR2k0044_WYG_188-34a>¶
　　(洞浦人劉見龍遭訟費無出欲賣其養媳二十三/年有山隂塾師朱觀生因夙負將鬻妻以償嶽俱)¶
　　(首倡捐資俾各完聚手製藥/療人寒暑不輟全活甚衆)¶
　王九思(鄉賢留祀冊蕭山人贈内閣中書性孝存心/利濟毎遇侵嵗捐資賑飢邑南沿山大路係)¶
　　(郡省通衢特議/修葺以身先之)¶
　蔡一信(鄉賢留祀册蕭山人副榜貢生父遺貲産悉/與兄弟四人至賑飢瘞骼助人婚喪每竭蹷)¶
　　(為/之)¶
　蔡士駿(鄉賢留祀冊蕭山庠生親喪哀毁逾禮事兄/如父羣従子姓數百指同居有浦江鄭氏風)¶
　　(邑中堤堰津梁/率先捐資修葺)¶
<pb:KR2k0044_WYG_188-34b>¶
　聞人炳(鄉賢留祀冊字蔚文餘姚人家貧業儒授徒/餬口一日早起過邑中知㑹橋拾金約五十)¶
　　(餘守候良久一人踉蹌至問之乃里長催糧代入/官者所遺問何以驗曰内有小包一里嫗所納束)¶
　　(以紅線出之果然即還之館於北鄉嵗暮歸家夜/泊舟聞哭聲甚哀旦詰之曰貸豪家債索迫鬻妻)¶
　　(以償故相訣耳炳出束脯金贈之得完聚後其子/陞官光禄丞迎養不可輒寄奉菽水資炳捐葺文)¶
　　(廟復以其餘周濟貧乏年八十一舉/鄉飲大賔陞亦慷慨好施有父風)¶
　楊煥斌(鄉賢留祀冊餘姚人武進士少時遊學省城/歸途見八十老嫗為貿布者所紿持假銀泣)¶
　　(於道煥斌即盡捐館榖與之罄槖而還官侍衛請/假塟親道經嘉興適地方兵民告訐力為排解事)¶
　　(遂以/寧)¶
<pb:KR2k0044_WYG_188-35a>¶
　陶師孟(鄉賢留祀冊蕭山人贈奉政大夫孝友性成/撫幼弟弱妹親愛倍至祖遺世産悉讓堂兄)¶
　　(概不析取嘗居通城幕中㑹山賊聚衆肆刦營升/請𠞰師孟謂令曰此飢民也激則負固撫則易散)¶
　　(令従其議全活數百人深悉/河工事宜著治河明鏡四卷)¶
　陳根(公舉事實字克生㑹稽人父若虚捐己田一百/六十餘畝以備賑濟名曰義田事未竟而卒根)¶
　　(仰承父志實力奉行籍田於官創立義户刋布條/約於完課外悉以濟貧凡鰥寡孤獨窮而無告者)¶
　　(隨時周給迄今六十餘年/力行不怠年九十餘卒)¶
　沈士俊(公舉事實字誠菴蕭山人年十六父病晨夕/稽顙黙禱於天母卒哀毁骨立性好施予三)¶
　　(黨有急者傾槖無所吝凡育嬰施棺及置田贍祭/發粟賑荒之事皆力任之嘗遊㑹城有寜國賈人)¶
<pb:KR2k0044_WYG_188-35b>¶
　　(汪思泉寄金三百四十隣人不戒於火列屋盡毁/賈亦自委於數士俊慨然曰無憂吾義必不相負)¶
　　(竟鬻産以償温州林可法之女被掠/泣告於士俊捐八十餘金還贖之)¶
　趙之鼎(公舉事實蕭山人少孤奉母孝及長遊學京/師舉順天鄉試第一不求仕進遄歸奉母康)¶
　　(熙己酉湘湖隄決九鄉盡被淹没官紳方集議之/鼎奮然曰待議定而後救則無及矣即出已資鳩)¶
　　(鄉人聚畚鍤星夜堵築一邑田廬均免漂溺又修/西江塘躬親督率不辭勞瘁可垂永久遇嵗不登)¶
　　(首捐粟賑濟遇親友匱乏必委曲周濟他如施藥/捨棺雖傾嚢倒篋無恡色至有稱貸以益之者子)¶
　　(文璧官總戎累/贈榮禄大夫)¶
　王璣(公舉事實新昌人至性惇篤親柩在堂居民失/火延燎璣扶柩號慟拜禱即反風滅火隣屋皆)¶
<pb:KR2k0044_WYG_188-36a>¶
　　(燬惟璣屋無恙捐金創家祠道拾遺金追其人還/之隣人王某年老無子疾篤盡出篋中金囑以後)¶
　　(事璣為經紀其喪而以餘銀置産為之立嗣助族/人營塟其父有鄉隣死貧不能殮畀以棺衾瘞道)¶
　　(路遺骸有鬻妻者出粟周給俾得完聚遇/嵗飢出粟助賑凡善事無不勉力為之)¶
　趙光仁(公舉事實諸暨人庠生樂善好施以所置田/一百八十九畝推入儒學備三年文武各生)¶
　　(科舉路費子月松等詳憲勒石/并立規制十五條以垂永久)¶
　胡士章(紹興府志字符卿㑹稽諸生少貧資館穀以/養親能得其歡心後稍裕獨力建宗祠以收)¶
　　(族人年七/十三卒)¶
　台州府¶
<pb:KR2k0044_WYG_188-36b>¶
　五代¶
　鄭睿(台州府志寧海人為都官員外郎偕尚書葉預/輩四人同請錢王俶納土於宋使浙東得免兵)¶
　　(革睿有/力焉)¶
　宋¶
　呉福(赤城志仙居人性質實栝有巨賈留千金其家/久之不至福為貿遷得贏俟賈至悉以歸之賈)¶
　　(曰向者吾留千金耳贏則君自致吾敢覬乎互相/遜決之縣縣上之郡使中分其息福仍不受賈以)¶
　　(其半捐之僧廬謂福曰君行誼如許不應久無子/吾近得顔氏女願奉君為似續計其後生子奉積)¶
　　(至芾兄弟皆登/上第歴顯官云)¶
<pb:KR2k0044_WYG_188-37a>¶
　黄襲明(赤城志臨海人字原善宣和寇亂郡城多圮/其北倚山無闉堞襲明首白郡以私財為倡)¶
　　(遂増築焉訖事寇驟至合圍/數日不得入事聞詔免鄉舉)¶
　陳緯(黄巖縣志字經仲邑人少與謝丞相深甫同學/為莫逆交已又為婚謝既柄國引嫌自逺未嘗)¶
　　(一至其門嘗同蔡武博修永豐等九閘復/捐廪以賑飢給藥以濟病人呼為陳義士)¶
　呉渭生(仙居縣志仙居人一嵗而孤母葉氏矢志守/貞以勤儉致富然樂於賑貧乏渭生體母心)¶
　　(建層樓可望十里許隣里有不舉火者潛令人以/粟遺之自栝蒼抵海涯悉造磗甃路行道便之嵗)¶
　　(大侵出粟散飢施濟甚衆朱文公熹/為常平使以事聞補其次子椿文學)¶
　王榮(台州府志臨海人為獄吏以活人為務太守性/剛暴每杖人必見血往往致死榮為潛漬血杖)¶
<pb:KR2k0044_WYG_188-37b>¶
　　(中行杖即見不致重傷嘗置瑩於卧處每活一人/投一錢滿則更置之苦無嗣一夕夢人遺雙玉已)¶
　　(而生珏遂以為名後/登咸淳戊辰進士)¶
　丁世雄(黄巖縣志字少雲黄巖人里中有官私急難/嘗借助之税役或代之輸疾病與醫藥死而)¶
　　(無歸者與斂塟従弟希亮嘗訾世雄似杜季良輕/薄世雄不為變及希亮病垂絶妻殁子幼請世雄)¶
　　(屬以後事世雄為之經紀諸/務皆過於希亮生之日也)¶
　陳容(台州府志黄巖人字益之嘗立本價莊嵗出緡/錢數千收粟於秋而以本價糶於春其數所贏)¶
　　(餘每遇凶嵗率減市值之半邑/中恒仰給焉杜清獻衍為之記)¶
　王公乂(太平縣志字治老太平人性好施與㑹嵗/歉大雪民飢閭里閉糴公又發粟賑貸之)¶
<pb:KR2k0044_WYG_188-38a>¶
　毛仁厚(黄巖縣志字及之黄巖人開禧中與杜清獻/公同發解於州其鄉舊有義役仁厚益緝而)¶
　　(宏之編户有田二三頃者率不與遇𦂳急勇往當/之不以累役者嵗或不登發義廪貸之窶甚者不)¶
　　(責其償又索同志愬於州縣請公廪賑之嘉定己/亥嵗大侵時仁厚已感末疾夢數萬蟻阻水引以)¶
　　(竹乃得渡覺而言曰其殆飢甿需我活/耶力疾走州縣請粟即忤州將勿顧也)¶
　黄原泰(台州府志字可耀黄巖人性樂施予嵗歉買/粟於閩浙損半值以濟邑人其鄉義莊田少)¶
　　(而役重獨力代役二十年郡守王公磨勘義莊及/其鄉或告守曰彼以己田代一都全役尚咎之耶)¶
　　(守驚委督義莊有兄弟訟財者原泰出已帑以釋/其争有鬻田於原泰者得千緡為僕竊而逃憐其)¶
　　(人捐錢/與之)¶
<pb:KR2k0044_WYG_188-38b>¶
　戴秉器(太平縣志居邑之南塘累世稱長者秉器尤/為邑里所推族人新為宅者將立門以出秉)¶
　　(器故有大囿正值其地族人不敢言秉器/㣲知之中夜毁圊平其地其行事𩔖如此)¶
　林蕙(仙居縣志字文叔性好施予毎遇嚴冬深雪時/夙興四顧里有朝烟不作午户不啟者輒遺以)¶
　　(米炭景定二年蝗食禾餓殍枕藉於道捐廪以賑/不給復罄所有易粟繼之家由是落終不之悔也)¶
　趙處温(台州府志字仲和太平人與其季滕州守亥/出義莊田三百畝以供義役嵗儲粟千石以)¶
　　(助鄉之貧而無斂/及婚喪無力者)¶
　范邦恵(寧海縣志字若賔寧海人登咸淳進士隠居/清泉之滸見曠土盈萊皆可耕植率里人墾)¶
　　(闢而以身先之又慮平疇艱於浥灌循溪作壩曰/大溪砩且分築小砩者六各従地勢以通逺近之)¶
<pb:KR2k0044_WYG_188-39a>¶
　　(流約田三千七百有竒皆恃/此無旱暵之憂里人尸祝之)¶
　元¶
　呉焱(寧海縣志字用晦寜海人咸淳進士宋亡不仕/至元間浙東造往日本舟材鐵百需賦重民急)¶
　　(焱鬻田代輸家以/破耗而意卒不移)¶
　包希元(赤城新志臨海人至元間嵗大祲民多飢死/希元計饘粥之外以榖六百石給散遐邇賴)¶
　　(以全活/者甚衆)¶
　柯立善(臨海縣志字遂卿臨海人時海寇竊發有司/令能捕獲者爵賞有差有鄉民三人同負米)¶
　　(入城易錢若干緡出城一舍惡少年利其所有追/及械繋之誣為盜一富豪復賂少年掩為已獲以)¶
<pb:KR2k0044_WYG_188-39b>¶
　　(邀賞立善識其中一人為張萬者毅然/陳其狀於官訊得其情三人獲免於死)¶
　呉淳(仙居縣志字世洪仙居人嘗設義塾訓其鄉之/子弟初里中惟種陸淳率衆開白馬堰引水灌)¶
　　(田自是得種水/稻民食其利)¶
　林喬年(黄巖縣志字松孫黄巖人一門緦服同居共/爨無間言建沙埭二閘溉田萬餘頃鄉人利)¶
　　(賴/之)¶
　阮𢎞道(台州府志臨海人平生好義青嶺有渡往來/者病涉𢎞道捐金造舟募舟師給以田築屋)¶
　　(與居為久逺計行者甚便𢎞道殁其子/宗韶孫榮之踵而修之名之曰利涉)¶
　陳世榮(臨海縣志字茂卿邑人嘗道拾遺鈔同行者/欲分之世榮曰非義也訪其主乃委吏之婦)¶
<pb:KR2k0044_WYG_188-40a>¶
　　(易産以贖夫罪者婦得鈔泣/謝曰妾自分必死今更生矣)¶
　韓禮仲(天台縣志天台人従學東陽許謙之門薦辟/固辭不就元綂間遇寇警率衆防禦後居民)¶
　　(被水災禮仲竭貲賑救立/義塚以瘞枯骸人甚徳之)¶
　汪蹇生(天台縣志字本真天台人性簡率能急於義/其姑嫁周氏家大疫家人避逃蹇生獨往侍)¶
　　(湯藥病/愈乃去)¶
　張常徳(寧海縣志字徳盛寧海人家故饒裕父為里/豪所併貧甚常徳既長治産十餘年不減其)¶
　　(初族人常為巨量受租常徳走撞破之至正末浙/東飢發廪濟其鄉人不足令昆弟繼之又不足則)¶
　　(徧説富人繼之人多賴以全活已而盜起大掠其/鄉常徳度不能拒具牛酒迎之願無苦小民盜竟)¶
<pb:KR2k0044_WYG_188-40b>¶
　　(不犯/其鄉)¶
　丁夢松(台州府志字仁仲天台人嘗塟族喪六嫁/孤女二至正間嵗飢賴以活者數百家)¶
　婁治安(寧海縣志字原佐寧海人讀書篤義其家以/糧役被罪議産多者逮捕羣従相顧莫肯赴)¶
　　(治安産最下挺然獨當羣従願割産以酬治安曰/吾赴急義耳何以利為一無所受遂就獄輸作乾)¶
　　(州行冒雨雪/卒咸陽道上)¶
　呉文虎(黄巖縣志字文翁黄巖人嵗飢貿粟千餘斛/下其直以濟邑人貧無以糴者賑貸之購石)¶
　　(甃城南路以便行者築館延師以訓邑子/弟舉進士者數人有司以文學薦辭不受)¶
　張真(台州府志幼育於臨海陳氏元末丁未兵入郡/城民居被燬老稚倉卒走匿真獨抱主人幼子)¶
<pb:KR2k0044_WYG_188-41a>¶
　　(祚出遇悍卒脅令棄祚以従真不可哀籲再四卒/欲殺祚真以身翼庇被數刃不動卒乃舍之而去)¶
　　(真抱祚還創甚或慰之真曰吾素受主恩止此一/息何忍棄之吾今死無憾矣越三日而卒陳氏子)¶
　　(孫懐其徳嵗時/享祀必及之)¶
　明¶
　黄中徳(赤城新志字觀成黄巖人幼穎悟受學於鄉/先生潘伯修之門及伯修為方氏所害乃嘆)¶
　　(曰人生於三事之如一讐其可以不復耶聞明兵/至婺即持書間道詣軍門請為師復讐㑹方氏歸)¶
　　(附事/乃寢)¶
　鄭士利(方孝孺鄭士利傳字好義家寧海少為縣諸/生洪武九年天下考校錢榖策書空印事起)¶
<pb:KR2k0044_WYG_188-41b>¶
　　(凡主印吏及署字有名者皆逮繋御史獄凡數百/人丞相大夫皆知空印者無他罪可恕莫敢諫適)¶
　　(星變求言士利乃為書數千言言空印事最詳以/為誠故深罪空印者恐奸吏得挾空印紙為文移)¶
　　(以虐民耳臣以為文移必完印乃可今考校策書/合兩縫印非一印一紙之比縦得之亦不足用況)¶
　　(不可得乎且錢穀之數府必合於省省必合於戸/部其數誠不可懸㫁預決必至户部而後定省府)¶
　　(逺者去户部六七千里近者三四千里待策書既/成而後用印則往來之難非期年不可至故必先)¶
　　(用印而後書此權宜之務所従來逺矣何足深罪/書奏上大怒令丞相大夫雜問必有主謀者士利)¶
　　(曰顧吾書可用與否耳且吾業為國家言事自/分受禍人誰為我謀乎辭卒不屈遂輸作終身)¶
　林徳世(台州府志字一元臨海人通經史大義明習/世故寧海令李茂一見竒之辟以為佐徳世)¶
<pb:KR2k0044_WYG_188-42a>¶
　　(為立法以度田著成冊書每按之以定賦役無不/均嵗餘令遷定海㑹嵗旱郡守禁民訴災徳世賛)¶
　　(令力為民請守怒請益力竟得免民有兄弟争財/致訟者徳世諭以倫理訟竟息有以田詭寄他户)¶
　　(避役者令欲徙之徳世曰誠信未洽民之為詐/非特民罪也乃得不徙其因事利民多𩔖此)¶
　馮詠(臨海縣志字處夔臨海人永樂間嵗連飢里人/王徳章以重逋無償鬻妻子詠聞而貸之粟徳)¶
　　(章感激繪其像祀之江右鹽商有/覆舟者窘迫求貸不留券與以金)¶
　余學夔(台州府志寧海諸生當逮捕方氏時金陵魏/尚書澤謫官寧海典史得方先生遺孤纔九)¶
　　(嵗百計覆匿學夔知之毁形佯狂乞食於市迓魏/公城隅作狂歌乞食魏公黙㑹於意乃宻致書劄)¶
　　(將方文稿併稚子盡付之學夔逃赴海上匿島嶼/間彌月沿及海邊各鎮抵松青村與其僮日治&KR0699;)¶
<pb:KR2k0044_WYG_188-42b>¶
　　(網易米以給華亭有俞允任勉皆正學畿府所造/士學夔潛入城訪之三叩始得見出魏公手劄乃)¶
　　(大驚遂得安置焉後十四年允以養女納方氏孤/為館甥因冒俞姓是時黨禁嚴俞以為嫌復改姓)¶
　　(余名徳宗字必昌遷白沙里生三子長友直次友/諒友竹五傳至采司訓南昌弟塾以太學除海寧)¶
　　(丞萬歴時/始歸宗)¶
　盛希年(黄巖縣志王叔英鄉人也為廣徳州祠山道/士革除間叔英募兵廣徳知事不可為因目)¶
　　(希年所蔵棺謂之曰人生得此足矣且問所直希/年莫測其意將死以白金及書遺之曰可塟我祠)¶
　　(山之麓希年始悟比卒人莫敢視/希年竟斂以其棺塟之如其所指)¶
　王湑(仙居縣志字懐玉仙居人正綂間嵗飢輸/粟二千石以賑鄉之老弱事聞詔旌其門)¶
<pb:KR2k0044_WYG_188-43a>¶
　柳耦(台州府志字承嘉臨海人兄為委吏罷而貧割/腴田歸之鄉人貸而不能耕者率置不問取山)¶
　　(木為槥死不能斂者給之里有渡病涉則造舟以/濟往來復置田立屋以居守者六旬初度諸子議)¶
　　(開筵為樂弗許乃度其費以貸里之/逋官輸者卒之嵗悉取其券焚之)¶
　葉希聖(黄巖縣志黄巖人清修為鄉里所重季父詠/謫戍於淮託以孀婦童孫併其家財付之詠)¶
　　(後歸見婦孫植立財帛如故嘆曰/吾姪託孤之節當於古人中求之)¶
　金孟㻑(寧海縣志寧海人所為多師古挽俗之事創/屏山書院以訓宗人喜積書毎用重金購之)¶
　　(嘗積粟四千斛以濟鄉人全活/甚衆有司上其事賜爵承務郎)¶
　陳彬　陳揚(台州府志太平人彬字儒珍號敬所弱/冠為諸生與黄文毅孔昭以文行相激)¶
<pb:KR2k0044_WYG_188-43b>¶
　　(勵立義學以教宗族鄉黨士之従遊者嵗恒百數/又率宗族立大宗祠堂行冠婚喪祭之禮斥去淫)¶
　　(祠立里社每日早起參謁祠堂教戒弟姪然後與/諸生講論經史如是者三十餘年弟揚字儒敷邑)¶
　　(令袁某命監邑中倉有規利者㗖以白金五十兩/却不顧袁由是益知其可任時以訟獄之難決者)¶
　　(予之決揚即裹糧親詣其地集耆老剖判咸得其/情於是人之有質者往往不之官而之揚家故貧)¶
　　(恒躬耕質者至輟耕立㫁郡邑大夫至恒與抗禮/為主賔尤急於為義宗族之死而無歸者皆為揜)¶
　　(埋有孤無依者率收養之逺近來遊學於敬/所之門者薪水畢具然無代力恒親身為之)¶
　趙巖(太平縣志字維石太平人同弟維揚捐/資築二石閘溉田凡數千畝鄉人徳之)¶
　湯箴(天台縣志字仕器天台人建橋濟衆賑飢周/貧嘗代償官賦以甦一邑之困卒年九十)¶
<pb:KR2k0044_WYG_188-44a>¶
　葉琰(台州府志字文巖臨海人少慕方正學為人嘗/輯其遺文摭述家狀以傳世聞正學有遺裔在)¶
　　(雲間訪求累嵗嘉靖乙丑以貢入京過南都有聞/迺為振發幽竒册又致書正學裔孫學博采海寧)¶
　　(丞塾諭其復姓歸里守正學祠琰為諸生時嘗/捐仙巖祖遺樓房以祠文文山及杜滸張和孫)¶
　蔡智榥(黄巖縣志字元升黄巖人其先五世合食既/而中析智榥乃與弟智諍承其父志合族人)¶
　　(數千指同居共爨輕財樂施姻戚貧者賑之死者/塟之立塾延師以教里人子弟嵗出粟數百石代)¶
　　(之輸課税/義聲翕然)¶
　趙元銘(兩浙名賢録字廷時天台人嘗寓武林館人/女夜奔之元銘即拂衣起去家貧好賑乏節)¶
　　(衣食以務施無倦色將嫁女買孥詢是良家子即/擇配先以女奩嫁之人以元銘行不媿古人皆以)¶
<pb:KR2k0044_WYG_188-44b>¶
　　(趙古人稱之年九/十餘無疾而逝)¶
　潘泰(舊浙江通志字永寛臨海人平生重信義黄巖/孫静之仙居彭南容各寄白金百兩於其家一)¶
　　(夕隣火延及泰不顧他貲獨取所寄金以/出已而各歸其主有司顔其門曰真義士)¶
　童悦(黄巖縣志字思道黄巖人嵗大疫貧民率委/溝壑悦捐資施棺郡縣表其門曰一鄉善士)¶
　陳子元(天台縣志字時善天台人嘗買潘氏屋居間/者攜其價數十金至中途遺之子元念其家)¶
　　(窘竟不問佃人虧租欲鬻其子以償不許且/捐榖全活之親族有老而無依者皆贍養之)¶
　章士麟(台州府志字祉盛寧海人慕陽明先生學凡/言動取與無不準諸道義年未三句喪偶或)¶
　　(勸之娶則曰有子繼嗣足矣不復娶後以義夫旌/家惟四壁而性樂施與屢舉鄉賔人稱靈泉先生)¶
<pb:KR2k0044_WYG_188-45a>¶
　呉子龍(仙居縣志字性之仙居人友人欲以子締婚/於子龍未成言而友人死遂以女妻其子曰)¶
　　(向己心諾之矣以序當貢其次老而貧固讓之後/為滁州司訓將之任寄三百金於某家比返匿其)¶
　　(金子龍笑/而不問)¶
　錢文洲　范宗　陳珊(寧海縣志並寧海人萬厯間/嵗飢各捐穀二百餘石備賑)¶
　　(有司/旌之)¶
　應巨(台州府志仙居人饒於貲急然諾好施予人有/求無不應㑹里中大疫比户相染皆避去巨遍)¶
　　(詣諸病所探之捐貲為市藥求醫所活百餘人子/匡字伯泉能承父志鄉先達王刺史存忠以女妻)¶
　　(之存忠精堪輿術嘗與匡卜兆以厝父匡曰信佳/當與従昆弟並受之遂蠲吉以祖暨諸伯父合塟)¶
<pb:KR2k0044_WYG_188-45b>¶
　　(焉存忠曰天地鬼神實臨汝心厥嗣其昌無煩地/脈為也年二十餼於庠以所得廪禄分贍同庠之)¶
　　(貧者洎貢又三譲其次或詰以故曰彼親老家貧/而齒復加於我豈市恩哉子大猷大桂俱進士)¶
　楊繼思(舊浙江通志寧海人萬厯間見摘星嶺峻絶/為行人所病捐金五百甃之不避寒暑者五)¶
　　(年向為鳥道頓成坦途今之新嶺/其創改始名也遂易名楊公嶺)¶
　楊師儒(寧海縣志寧海人萬厯間洪水衝壊溪橋/徒步者苦之師儒捐貲三百兩五載落成)¶
　呉文虎(舊浙江通志字文翁臨海人自奉甚薄而樂/施予嵗歉貿粟千餘斛下其直以濟邑人購)¶
　　(石甃城南路築館延師以教鄉/人子弟有司以文學薦辭不就)¶
　王彦(舊浙江通志字汝翼台州人孝友義譲著/於鄉閭年八十卒妻羅以餘貲賑隣里)¶
<pb:KR2k0044_WYG_188-46a>¶
　胡梯(台州府志字徳升寧海人萬厯己丑嵗飢梯作/糜賑之存活甚衆有潛鬻其牛者梯置不較稱)¶
　　(貸者負之不問有貧不能婚塟者/輒助之邑令髙其誼每單車造廬)¶
　葛承傑(台州府志字鼎生又字匡鼎黄巖人精經學/喜談忠孝大節講學澄江環堵蕭然崇禎丙)¶
　　(子冬有番賈數十人飄舟窘急排闥擲金數萬求/援承傑委曲全活不受其報所著有周易要言禮)¶
　　(記别解四書新義/較正天文等集)¶
國朝¶
　陳球(舊浙江通志字君命號一鳴恭愍六世孫幼失/恃朝夕哀慕逢忌辰齋三日如初喪時立義田)¶
　　(建義莊積穀以濟貧乏順治丙申嵗侵道殣相藉/煮粥以賑全活甚衆鄉民未朝采以貧鬻妻券已)¶
<pb:KR2k0044_WYG_188-46b>¶
　　(就奪而焚之給以資全其夫婦毛應智年邁鬻子/於他方為贖回然終身未嘗與人言而其人自言)¶
　　(之/)¶
　張之藩(台州府志字則价臨海人天資純厚喜隂行/善事凡焚券已責助婚助塟皆樂為之嵗飢)¶
　　(里人艱食發粟賑濟舉賔筵固辭不赴年八十有/六飲食如少壯時一夕呼其子孫立堂下勅㫁家)¶
　　(事畢端/坐而逝)¶
　葉臣遇(鄉賢留祀册臨海人正紅旗教習貢生歴任/湖廣直𨽻郴州知州嘗立宗祠以合享祖先)¶
　　(留薄産而以腴田讓弟族戚之冠婚喪祭靡勿竭/力以濟康熙十三年閩寇水陸犯境時制府暨平)¶
　　(南將軍駐二衢鞭長不及台郡兵單糧少甚危急/臣遇盡散家財以濟軍需勵士庶為城守計郡賴)¶
<pb:KR2k0044_WYG_188-47a>¶
　　(以全又嘗捐資葺方正學祠且割産以供祭祀其/他置棺槥施藥餌贖仳離之士女葺頽圯之津梁)¶
　　(聲稱藉甚康熙/二十八年入祠)¶
　¶
　¶
　¶
　¶
　¶
　¶
<pb:KR2k0044_WYG_188-47b>¶
　¶
　¶
　¶
　¶
　¶
　¶
　¶
　浙江通志卷一百八十八¶
