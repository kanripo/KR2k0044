# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.193909
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二十
<pb:KR2k0044_WYG_020-1a>¶
欽定四庫全書¶
　浙江通志卷二十¶
　山川(十二/)¶
　　溫州府(永嘉縣/附郭)¶
　華蓋山　萬厯溫州府志一名東山在郡東偏城沿¶
　　其上郡城九斗山此山鎻其口有容成太玉洞道¶
　　書為天下第十八洞天又有石龜池三生石青牛¶
　　塢丹井蒙泉諸勝(楊蟠華蓋山詩七山如北斗城/鎻幾重重斗口在何處正當華)¶
<pb:KR2k0044_WYG_020-1b>¶
　　(蓋峰米彛尊太玉洞詩亭亭五粒松華/蓋神君宅風吹寸草生依然緑袍色)¶
　積榖山　名勝志在城東南隅山形圓正如髙廩故¶
　　名萬厯溫州府志又名飛霞山城沿其上麓有謝¶
　　客巖謝靈運書白雲曲青吟草於崖上今蕪没惟¶
　　謝客巖三字存又有飛霞洞春草池¶
　松臺山　萬厯溫州府志在郡治西又名淨光山(朱/彛)¶
　　(尊松臺山詩蒼蒼山上松颯颯松/根雨松子落空山朝來不知處)¶
　海壇山　永嘉縣志在縣治東北其支阜為慈山坐¶
<pb:KR2k0044_WYG_020-2a>¶
　　鎮海門内外最關郡城來龍舊云海壇沙漲溫州¶
　　出相宋陳宜中明黄淮張孚敬皆應之¶
　郭公山　萬厯溫州府志在郡西北晉郭璞登此山¶
　　卜居故名¶
　湧泉　太平寰宇記永嘉華蓋山周回九里遥望似¶
　　華蓋有湧泉旱則水不減雨則水不加謝公與從¶
　　弟書云地無佳井賴有山泉¶
　謝池　嘉靖浙江通志謝靈運嘗游息於上池水澄¶
<pb:KR2k0044_WYG_020-2b>¶
　　湛俗呼靈池(張又新謝池詩郡郭東南積榖山謝/公曽是此躋攀今來惟有靈池月猶)¶
　　(自嬋娟/一水間)¶
　　　永嘉縣(城外/山川)¶
　金丹山　名勝志去城西三里上有三峰色如丹霞¶
　㢲吉山　萬厯溫州府志去城東南二里當郡治㢲¶
　　位世傳白玉蟾駐鶴於此(陳髙選陸有章分題得/㢲山詩㢲山如層臺積)¶
　　(翠俯城郭古木秀松櫧元鳥隱樓閣雨散飛素雲/風静語丹鶴游人日躋攀杖履相繹絡陸郎吳中)¶
　　(來雅志放丘壑哦詩松間題攜尊石上酌我性亦/愛山方期結幽約於焉送子去登陟慘不樂逺别)¶
<pb:KR2k0044_WYG_020-3a>¶
　　(已傷懐真境况寥落佇/立睇大江孤舟入冥邈)¶
　仁王山　萬厯溫州府志去城南五里旁有小阜曰¶
　　湖嶼正對府治¶
　黄土山　永嘉縣志在㢲吉山側¶
　靈官山　溫州府志在府城南五里一名覆釡林靈¶
　　素塟此故名按郡城九斗松臺郭公海壇華蓋為¶
　　斗魁積榖㢲吉仁王為斗柄黄土靈官為左右輔¶
　　弼¶
<pb:KR2k0044_WYG_020-3b>¶
　暘奥山　溫州府志在府城南十里下有暘湖¶
　孤嶼山　江心志在郡北江中因名江心東西廣三¶
　　百餘丈南北半之距城里許初離為兩山築二塔¶
　　於其巔中貫川流為龍潭川中有小山即孤嶼宋¶
　　時有蜀僧清了以土室龍潭聨兩山成今址孤嶼¶
　　之椒露於佛殿後(謝靈運登江中孤嶼詩江南倦/厯覽江北曠周旋懐心道轉逈)¶
　　(尋異景不延亂流趨正絶孤嶼媚中川雲日相輝/映空水共澄鮮表靈物莫賞蘊真誰為傳想像崑)¶
　　(山姿緬邈區中縁始信安期術得盡養生年張又/新孤嶼詩碧水逶迤浮翠巘緑蘿蒙密媚晴江不)¶
<pb:KR2k0044_WYG_020-4a>¶
　　(知誰與名孤嶼其實中川是一雙文林孤嶼詩孤/嶼蒼茫雲水鄉魚龍吹浪濺僧房暗潮浮動乾坤)¶
　　(小髙樹遥連吳越長千古江山根地軸幾人功/業破天荒謝公亭畔題詩石半蝕蒼苔字兩行)¶
　東山　太平寰宇記去城西四里其山北臨永嘉江¶
　　東接蒼海¶
　西山　溫州府志在府城西五里連峰疊巘如列畫¶
　　屏若䕶國山甌峰紫芝峰慈雲峰䉡竹峰瑞鹿峰¶
　　皆其支也又有愛泉鑒泉玉乳泉飲鶴泉虎跑泉¶
　　龍珠塢丹充洞赤松洞雲霞嶴桃花澗小雁谷藏¶
<pb:KR2k0044_WYG_020-4b>¶
　　春谷諸勝為登覽勝地¶
　凌福山　溫州府志在府城北六十里一名雞嶼山¶
　　峙永寧江中¶
　羅峰山　嘉靖浙江通志山在羅溪之上¶
　吹臺山　名勝志在府城南二十里上有王子晉吹¶
　　笙臺下有飲鶴泉山之隂屬永嘉山之陽屬瑞安¶
　　(太平寰宇記吹臺山其山狀如樓臺下有飛泉石/池生椅梧及笙簫之竹梁丘遲為太守常採琴材)¶
　　(寄吳興桞文暢張又新題吹臺山詩吹臺山上綵/煙凝日落雲收疊翠屏應謂焦桐堪采斲不知誰)¶
<pb:KR2k0044_WYG_020-5a>¶
　　(是桞/吳興)¶
　慈湖山　竹嶴山　舊浙江通志俱府城南二十里¶
　太平山　溫州府志在府城西八里山北臨江有太¶
　　平嶺¶
　大羅山　嘉靖浙江通志在縣西南四十里溫州府¶
　　志上有菊花潭臥龍潭玉涵潭龍鬚潭飛來巖動¶
　　石茶山霹靂尖萬厯溫州府志唐劉沖隱此明少¶
　　師張孚敬羅峰書院在其下¶
<pb:KR2k0044_WYG_020-5b>¶
　挂綵山　舊浙江通志在府城東北二十里永嘉縣¶
　　志其石壁立燦爛若綵繢然故名¶
　岷岡山　溫州府志在府城西南三十五里亂峰環¶
　　簇如蓮花瓣宋儒戴溪讀書於此¶
　五峰山　萬厯溫州府志在建牙鄉俗稱丁公山有¶
　　西華洞乃右弼真人吹簫地¶
　瞿溪山　萬厯溫州府志在郡西南五十里太平寰¶
　　宇記沿山石壁髙十二丈古老傳云是石室歩廊¶
<pb:KR2k0044_WYG_020-6a>¶
　　(謝靈運過瞿溪山飯僧詩迎旭凌絶磴映弦歸溆/浦鑚燧斷山木揜岸墐石戸結架非丹甍藉田資)¶
　　(宿莽同游息心客瞹然若可睹清霄颺浮煙空林/響法鼔忘懐狎鷗䱔攝生馴兕虎望嶺眷靈鷲延)¶
　　(心念浄土若乘四/等觀永拔三途苦)¶
　瞿嶼山　嘉靖浙江通志在城東二十里獨峙江濆¶
　　吳義士瞿素所居¶
　石鼔山　溫州府志在府城西四十里名勝志山有¶
　　石如鼔扣之則響(謝靈運登上戍石鼔山詩旅人/心長乆優優自相接故鄉路遥)¶
　　(逺川陸不可渉汨汨莫與娯發春托登躡歡願既/無並戚慮庶有協極目睞左濶回顧眺右狹日永)¶
<pb:KR2k0044_WYG_020-6b>¶
　　(澗増波雲生嶺逾疊白芷競新苔緑蘋齊初葉摘/芳芳靡諼愉樂樂不燮佳期緬無縁騁望誰云愜)¶
　青嶂山　萬厯溫州府志在郡城西北四十里即陶¶
　　貞白隱居之地宋柯可崇於此辟榖麓有陶真君¶
　　祠¶
　羅浮山　名勝志在永寧江北岸與孤嶼相望永嘉¶
　　記云秦時從海上浮來(張又新羅浮山詩江北重/巒積翠濃綺霞遥映碧芙)¶
　　(蓉不知來後滄溟上/減却瀛洲第幾峰)¶
　永寧山　舊浙江通志一名北山在江北郡之主山¶
<pb:KR2k0044_WYG_020-7a>¶
　　也綿亘賢宰仙桂永寧清通四鄉¶
　緑嶂山　萬厯溫州府志在府城北永寧之支也(謝/靈)¶
　　(運登緑嶂山詩裹糧杖輕拏懐遲上幽室行源逕/轉逺距陸情未畢淡㶑結寒姿團欒潤霜質澗委)¶
　　(水屢迷林迴巖逾密眷西謂初月顧東疑落日殘/夕奄昏曙蔽翳皆周悉蠱上貴不事履二美貞吉)¶
　　(幽人常坦步髙髙邈難匹頤阿竟何端/寂寂抱寄一恬如既已交繕性自此出)¶
　白茶山　茶經永嘉圖經縣東三百里有白茶山¶
　華嚴山　名勝志在府城北八里有石可為硯王右¶
　　軍帖云近得華嚴石頗佳即此¶
<pb:KR2k0044_WYG_020-7b>¶
　石門山　溫州府志在府城北十五里賢宰鄉¶
　　(謹按溫州永嘉石門山無瀑布謝靈運邱遲石門/諸詩括蒼彚紀俱載入青田石門山下萬厯溫州)¶
　　(志則係之永嘉觀唐邱丹奉使過石門觀瀑詩有/吾祖昔登臨謝公亦游衍之句而李善注文選引)¶
　　(靈運游名山志云石門遡水上入兩山口兩邊石/壁下臨澗水正與青田石門瀑布合今青田縣劉)¶
　　(宋時屬永嘉郡則謝公所遊處當/在青田不得以永寧支山混之也)¶
　破石山　名勝志在城西北二十里臨江壁立如張¶
　　帆水上安溪遶其下上接青田惡溪七十二灘之¶
　　水東流入蜃江元豐九域志永嘉記云永嘉江岸¶
<pb:KR2k0044_WYG_020-8a>¶
　　有枯石乃堯時神人以破石為堆将入惡溪置之¶
　　溪側遥望有似張帆¶
　石櫃山　溫州府志在府城西北一百八十里名勝¶
　　志上有方石狀如櫃舊傳黄帝緘玉版篆册於此¶
　石室山　嘉靖浙江通志在府城東七十里上有石¶
　　夫人及瀑布泉太平寰宇記石室山南溪入一百¶
　　二十里有石室可坐千人(謝靈運石室山詩清旦/索幽異放舟越坰郊莓)¶
　　(莓蘭渚急藐藐苔嶺髙石室冠林陬飛泉發山椒/虚泛經千載崢嶸非一朝鄉村絶聞見樵蘓限風)¶
<pb:KR2k0044_WYG_020-8b>¶
　　(霄㣲戎無逺覧縂笄羡升喬靈越久韜隱/如與心賞交合歡不容言摘芳弄寒條)¶
　天臺山　名勝志在大若巖之北環列一十三峰中¶
　　有傅巖瀑布蟾蜍石龍聼洞石柱諸勝¶
　青嶴　名勝志在府城東北二百里海中兩山對峙¶
　　如門宋永明中郡守顔延之於此築亭觀海¶
　大若巖　萬厯溫州府志在府城西北一百五十里¶
　　又名赤水山為天下第十二福地乃地仙李方回¶
　　所治梁陶宏景於此纂集真誥故又名真誥巖吳¶
<pb:KR2k0044_WYG_020-9a>¶
　　甘露中道士傅隱遥亦於此飛昇此山地勢幽阻¶
　　水石清竒略如雁蕩云(尹廷髙真誥巖詩真人仙/去久洞穴尚谽谺殿滴空)¶
　　(巖雨廊穿别嶂霞對門孤石峭開牖亂峰斜欲跨/蟾蜍背騰空采月華怵清源大若巖詩山行一百)¶
　　(五十里人家鷄犬如桃源上有太古白石洞中是/羣仙煉丹壇人間風雨不敢到梁時棟宇今猶存)¶
　　(陶公真誥已入奏孺子崑崙去未還帝遣蛟龍䕶/靈石時聞鐘鼔鳴空山簫臺迴光日月白河漢挂)¶
　　(影星辰寒休糧道士逐白犬種桃金母驅青鸞千/年茯苓長根蒂百嵗老人古衣冠曽聞赤水出巖)¶
　　(洞飲者白日生羽翰前朝此地禁樵採邇來勝致/多凋殘長松滴露封丹竈獨鶴衘煙鎻洞門神仙)¶
　　(有樓不肯住我輩走馬何時閒願分半間明月屋/自種數畝枸杞園巖頭獨坐洗塵耳消此兩澗清)¶
<pb:KR2k0044_WYG_020-9b>¶
　　(潺/湲)¶
　童子峰　三洞羣仙録朱孺子居大若巖見二花犬¶
　　入枸杞叢下掘得根烹食之飛於峰上雲擁而去¶
　　今謂之童子峰¶
　甌海　溫州府志在府城東九十里一名蜃海城北¶
　　甌江即海之支江也江流東至磐石寧村㑹於海¶
　　洋茫無際涯是謂甌海海山之際常有蜃氣凝結¶
　　忽為樓臺城櫓忽為旗幟甲馬錦幔¶
<pb:KR2k0044_WYG_020-10a>¶
　甌江　太平寰宇記一名溫江東達大海西通處州¶
　　青田溪名勝志舊名慎江一名蜃江一名永嘉江¶
　　永嘉縣志潮汐往來旁流四達東西接台處二郡¶
　　南北抵瑞樂兩邑内通三洲四溪及十三鄉十三¶
　　浦無不悉貫焉(張子容泛永嘉江日暮迥舟詩無/雲天欲暮輕鷁大江清歸路煙中)¶
　　(逺迴舟月上行傍潭窺竹暗出嶼/見沙明更值㣲風起乘流絲管聲)¶
　蜃川　萬厯溫州府志在府治西或云即浣沙潭自¶
　　西南至西北凡七曲有放生池樂湖荷花灣西溆¶
<pb:KR2k0044_WYG_020-10b>¶
　　廟灣綺川虹橋滙津漁郎洞以西城枕水如臥蜃¶
　　之象故名蜃川¶
　會昌湖　溫州府志在府城西南五里名勝志唐會¶
　　昌四年刺史韋庸重浚因名又分為南湖西湖總¶
　　謂之會昌湖也¶
　楠溪　太平寰宇記在州西南十五里水入溫江溫¶
　　州府志源出台州仙居諸山與賢宰永寧清通仙¶
　　居四鄉水合流為欓樟羅藤蓬珍小李八溪至潮¶
<pb:KR2k0044_WYG_020-11a>¶
　　漈合入永寧江¶
　　　樂清縣¶
　縣後山　萬厯溫州府志一名翔雲峰厯台之仙居¶
　　及永嘉柟溪西北皆髙山大谷至縣後雜㳫若翔¶
　　雲然縣治建於山麓¶
　東塔山　萬厯溫州府志在縣治東有峰如筆宋紹¶
　　興二十六年景雲見其上明年王十朋廷對第一¶
　西塔山　樂清縣志一名馬院山在縣治西與東塔¶
<pb:KR2k0044_WYG_020-11b>¶
　　山對下瞰阡陌室家如魚鱗然¶
　九牛山　萬厯溫州府志在縣治東有大石九逺望¶
　　若牛又名謝公山以靈運常游此¶
　丹霞山　萬厯溫州府志在縣治西舊名白鶴山山¶
　　色多丹本名赤巖唐天寳六年改今名晉張文君¶
　　煉丹於此太守王羲之訪之遁入竹不獲見下有¶
　　金星溪其石名金星石巖下有招賢巖丹霞塢(張/又)¶
　　(新白鶴山詩白鶴山邊秋復春文君宅畔少風塵/欲驅五馬追真隱誰是當年入竹人周邠白鶴山)¶
<pb:KR2k0044_WYG_020-12a>¶
　　(詩簇簇峰巒繞四圍神仙舊隱歎今非溪中不見/金沙出山外空驚白鶴飛石上瀑泉清照眼竹間)¶
　　(嵐氣冷侵衣玉簫聲斷人/何處千古煙雲鎻翠㣲)¶
　簫臺山　名勝志一名玉簫峰相傳王子晉吹簫之¶
　　所其麓有沐簫泉(王十朋簫臺山詩蠟屐穿雲去/山深喜路通人家煙色裏古寺)¶
　　(水聲中金濺星猶在丹成竈已空吹簫人不見臺/下想仙風皇甫汸登簫臺訪沐簫泉詩仙踪詎可)¶
　　(扳荒臺尚堪訪簫弄清泉中舄振紫巖上波動若/鸞沉雲飄似鳬往浮雲本無垢托心在塵想花溪)¶
　　(如有靈應/流蓋山響)¶
　蓋竹山　舊浙江通志在縣西三里其上有蓋竹洞¶
<pb:KR2k0044_WYG_020-12b>¶
　　天俗呼楊八洞竒峰怪石峻峭幽深舊八洞今止¶
　　三洞可通(陳希文游蓋竹洞天詩劉阮游來境絶/嘉復於蓋竹問仙家天開洞府少行跡)¶
　　(煙冷丹爐空舊砂茅屋雲深有雞犬石田春暖/長桑麻桃源景物知無異溪上東風幾度花)¶
　西際山　萬厯溫州府志在縣西三里三面蒼厓峭¶
　　立惟東軒豁如門前臨大海瀑布懸崖而下¶
　章奥山　溫州府志在縣西十二里一名雙峰¶
　湖横山　盤谷山　舊浙江通志俱縣西十里嘉靖¶
　　浙江通志湖横山石崖横亘澗水出自深谷盤谷¶
<pb:KR2k0044_WYG_020-13a>¶
　　山東臨於海宋時王十朋孫閩讀書於此¶
　左原山　嘉靖浙江通志在縣東北三十五里羣山¶
　　環繞中有田二千餘畝居民悉藏谷中一峰如卓¶
　　筆更有四景曰梅溪曰蓴湖曰左嶺曰小雁蕩¶
　白石山　樂清縣志在縣西三十里一名白石巖唐¶
　　天寳間改名五色山髙千丈周回二百三十里純¶
　　石無土木乃十二真君所居之地名白玉洞天石¶
　　色如玉亦名玉甑峰溫州府志宋太平興國中羽¶
<pb:KR2k0044_WYG_020-13b>¶
　　士李少和居此山下有白石徑為謝靈運行田之¶
　　所(謝靈運白石巖下徑行田詩小邑居易貧災年/民無生知淺懼不周愛深憂其情莓薔横海外)¶
　　(蕪穢積頽齡饑饉不可乆甘心務經營千頃帶逺/隄萬里瀉長汀州流涓澮合連綂塍埒并雖非楚)¶
　　(宫化荒闕亦黎萌雖非鄭白渠每嵗望東京天鑒/尚不孤來茲騐㣲誠張又新白石巖詩白石巖前)¶
　　(湖水春湖邉舊境有清塵欲追謝守行田意今古/同憂是長人王十朋白石巖詩十里湖田翠黛横)¶
　　(西溪寒玉鬭琮琤路從飛鳥上頭過人在白雲髙/處行巖下行田謝康樂洞中辟榖李先生凭䦨下)¶
　　(瞰人間世轉覺此身名利輕趙帥秀白石巖詩誰/炷清香禮少君數聲清磬夢中聞起來閑把青衣)¶
　　(袖裹得䦨/干一片雲)¶
<pb:KR2k0044_WYG_020-14a>¶
　石船山　萬厯溫州府志在縣西五十三里嘉靖浙¶
　　江通志山腹有石如船¶
　赤水山　萬厯溫州府志以水色名一名赤巖山又¶
　　名嶢山有石室及錢池潭潭中有龍居焉¶
　盤嶼山　太平寰宇記在州西北七十里海畔上有¶
　　淡水溫州府志其下為盤石衛(謝靈運行田登海/口盤嶼山詩羈苦)¶
　　(孰云慰觀海藉朝風莫辨洪波極誰知大壑東依/稀採菱歌彷彿含嚬容遨遊碧沙渚游衍丹山峰)¶
　靈府山　樂清縣志在象浦太平寰宇記一名鬼府¶
<pb:KR2k0044_WYG_020-14b>¶
　　山云地官所理¶
　芙蓉山　太平寰宇記去瞿口五十里西南上三峰¶
　　有四聳石並髙三四尺森然如芙蓉相映因名¶
　石埭山　嘉靖浙江通志一名石帆山在縣東三十¶
　　里山之後有大石髙丈餘若片帆然磨石山西山¶
　　横嶼山皆其支山也¶
　黄塘山　溫州府志在縣東四十五里嘉靖浙江通¶
　　志羣峰環合林木陰翳雙溪自西北來沿流於其¶
<pb:KR2k0044_WYG_020-15a>¶
　　下又東五里曰大崧山曰小崧山因以名其村赤¶
　　水川之源出焉¶
　雁蕩山　名勝志跨樂清平陽二縣北雁蕩在樂清¶
　　之東南雁蕩在平陽西南各去縣一百里諸峰峭¶
　　拔險怪上聳千尺皆包諸谷中自嶺外望之都無¶
　　所見至谷中則森然干霄嘉靖浙江通志東聨溫¶
　　嶺西接白巖南跨玉環北控蒼山頂上有湖水常¶
　　不涸春雁歸時多宿於此故名山有東西内外谷¶
<pb:KR2k0044_WYG_020-15b>¶
　　東外谷之峰五東内谷之峰四十有八西内外谷¶
　　之峰各二十有四建寺一十有八各有殊名皆宋¶
　　以來好事者所命也(雁山志宋太平興國元年永/嘉僧全了游至荆州遇天竺)¶
　　(僧言汝縁在浙當得名山有諾詎羅尊者道塲數/適當興詰其所曰地以花名山以烏名中有龍湫)¶
　　(宴坐此尊者棲息處也二年歸至海濵問父老曰/此芙蓉村雁蕩山也了大感悟結菴曰芙蓉菴天)¶
　　(聖九年僧文吉又居山之東曰碧霄菴靈跡始顯/夢溪筆談溫州雁蕩山天下竒秀然自古圖譜未)¶
　　(嘗言祥符中因造玉清宫伐木取材方有人見之/謝靈運守永嘉凡佳山水游厯殆遍獨不言此山)¶
　　(蓋當時未有雁蕩之名耳詩話總龜溫州雁蕩山/自古圖史不載按西域書云諾詎羅居震旦東南)¶
<pb:KR2k0044_WYG_020-16a>¶
　　(大海際雁蕩山芙蓉峰龍湫唐貫休作賛云雁蕩/經行雲漠漠龍湫晏坐雨濛濛此山南有芙蓉峰)¶
　　(下有芙蓉驛前瞰大海山頂冇大池相傳以為雁/蕩有二潭以為龍湫又有經行臺晏坐峰皆以貫)¶
　　(休詩得名也呂夷簡重游雁山詩往來游海嶠上/徹最髙層雲外從無路山中忽見僧虎蹲臨澗石)¶
　　(猿挂半巖藤何日抛龜紐孤峰上再登左緯雁山/詩亂山無限好幽逕有時迷石骨秋偏瘦松梢老)¶
　　(却低天寒聞雁過月白見烏栖海上知名地無人/識馬蹄林景熙過北雁宕山下詩驛路入芙蓉秋)¶
　　(髙見早鴻蕩雲飛作雨海日射成虹一水通龍穴/諸峰盡佛宫如何靈運屐不到此山中顧璘入雁)¶
　　(山詩春歸幽谷見桃花問訊安期海上家石壁虚/無通雁宕星河漂轉坐龍槎林香定有千年藥雲)¶
　　(氣皆成五色霞且訪名山/消俗慮未論勾漏隱丹砂)¶
<pb:KR2k0044_WYG_020-16b>¶
　楚門山　嘉靖浙江通志在縣東南一百九十里海¶
　　中其峽如門廣二十歩海船皆由此出入¶
　南閤山　溫州府志在縣東一百二十里¶
　盤山　溫州府志在縣東北一百四十里有盤山嶺¶
　　黄巖縣界¶
　謝公嶺　李孝光雁山十記自石梁南出五百歩折¶
　　而西行過謝公嶺嶺東居人多謝姓故名或曰地¶
　　舊屬臨海郡謝靈運開山至此因名¶
<pb:KR2k0044_WYG_020-17a>¶
　常雲峰　李孝光雁山十記雁山西南一峰絶髙其¶
　　上常有雲氣居人呼曰常雲¶
　黄羊巖　溫州府志在湖上嶴北連覆盤西連白石¶
　　直插霄漢舊傳見黄羊在其下¶
　館頭江　嘉靖浙江通志在縣西南六十里水自永¶
　　嘉之蜃江東下至盤石入於海¶
　芙蓉川　溫州府志在縣東七十里亦名港一自小¶
　　芙蓉南至芙蓉塘口入江一自雁蕩山西外谷至¶
<pb:KR2k0044_WYG_020-17b>¶
　　長□為大川入江¶
　櫸川　樂清縣志在縣西桞市至盤石入海¶
　雁湖　雁山志一名平湖溫州府志在雁蕩山頂方¶
　　十里半為蒻林餘皆水草雁多集之¶
　白石湖　溫州府志在縣西三十里一名合湖自盤¶
　　谷諸山澗分為東西兩溪出五六里合而為湖¶
　斤竹澗　雁山志在能仁寺東南峽中經龍平塘入¶
　　海口(謝靈運從斤竹澗越嶺溪行詩猿鳴誠知曙/谷幽光未顯巖下雲方合花上露猶泫逶迤)¶
<pb:KR2k0044_WYG_020-18a>¶
　　(傍隈隩迢遞陟&KR2060;峴過澗既厲急登棧亦陵緬川/渚屢往復乘流玩迥轉蘋芷泛沉深菰蒲冒清淺)¶
　　(企石挹飛泉攀林摘葉卷想見山阿人薜蘿若在/眼握蘭勤徒結折麻心莫展情用賞為美事昧竟)¶
　　(誰辨觀此遺物/慮一悟得所遣)¶
　大龍湫　名勝志在雁山西谷水自雁湖合諸溪澗¶
　　㑹成巨淵淵側石檻有龍窟如井深窈不測檻中¶
　　作凹石壁數百仞水從凹中瀉下望之若懸布隨¶
　　風變態縱横不一徐宏祖游雁蕩山記大龍湫水¶
　　出絶頂之南常雲峰之北夾塢中即其源也(陳去/非題)¶
<pb:KR2k0044_WYG_020-18b>¶
　　(大龍湫詩曉行蒼壁中窮處乃髙崖白龍三百丈/欲下層巔來映日灑飛雨繞山行怒雷潭影納浩)¶
　　(蕩雲氣扶崔嵬小儒歎造化辦此何雄哉亦知天/下絶尊者所徘徊三生清淨願俗縁故難開踐勝)¶
　　(吾豈敢稽首尚興哀林清源題大龍湫和李五峰/韻詩雁宕峰頭春水生無邊木葉作秋聲六龍捲)¶
　　(海上霄漢萬馬嘶風下雪城春盡不知陽鳥去巖/髙惟許白雲行故人家住青山下野竹寒流亦有)¶
　　(情/)¶
　小龍湫　溫州府志在雁山東谷從巖澗中飛流而¶
　　下髙三千尺¶
　象浦　方輿勝覧在縣西六十七里¶
<pb:KR2k0044_WYG_020-19a>¶
　三原灣　廣博物志樂成縣三原亭灣水清如鏡此¶
　　灣無所不容有人能食者常自譬腹如三原灣無¶
　　所不容見永嘉郡記¶
　白沙海　溫州府志在縣東南横亘二百餘里南望¶
　　海之外則有青嶼倪嶴靈昆東望海之外則有玉¶
　　環雞籠洋青鹿西横列海旁厯厯可數¶
　　　瑞安縣¶
　白巖山　萬厯溫州府志在縣治東南又名龍山舊¶
<pb:KR2k0044_WYG_020-19b>¶
　　有白鶴銜花之瑞稱白鹿巖有丹井安泉玉泉洞¶
　　(錢惟善曉入白巖山詩溪橋低小路縈迴樹裏人/家門未開馬上西風涼似雨濕雲吹下白巖來)¶
　西峴山　名勝志在縣治西神仙傳梁馬湘卜居西¶
　　峴下紫霞常覆其居左右有二十八井上應列宿¶
　栖隱山　嘉靖浙江通志在縣治東北形如鳳舞¶
　集雲山　萬厯溫州府志在縣治正北縣之主山也¶
　　跨帆遊崇泰清泉集善四鄉¶
　寳香山　名勝志在縣西南三十里上有浮圖江水¶
<pb:KR2k0044_WYG_020-20a>¶
　　環遶¶
　帆遊山　萬厯溫州府志在縣北四十五里界永嘉¶
　　接大羅山¶
　仙巖山　名勝志在城東四十里即大羅山之陽道¶
　　書天下第二十六福地上有三皇井巖頂有黄帝¶
　　池廣五百餘畝水分八派下有五潭(玉函潭龍鬚/潭雷潭梅雨)¶
　　(潭三/姑潭)髙下相屬(侯一元游仙巖詩常聞仙巖名今/踐仙巖境行聞泉澗喧彌覺春山)¶
　　(静石門横中天潨流瀉層嶺濛濛梅雨飛片片雪/花冷寂厯鐘磬聲沖融猿鳥影繁纓一以濯頓使)¶
<pb:KR2k0044_WYG_020-20b>¶
　　(塵慮屏我行渉長途方當嬰簿領對此不敢言令/人忘箕頴顧貞觀游仙巖詩人生幾兩屐邱壑此)¶
　　(躭閒徑折全身樹橋回一面山坐煩移鏡/檻行却掩花關不盡重游興留詩杳靄間)¶
　歩廊山　太平寰宇記在州東北二百二十里從瑞¶
　　安江入逺望如有屋宇之形因而名之見謝公名¶
　　山志¶
　雲頂山　萬厯溫州府志大羅支山在崇泰鄉有齊¶
　　雲洞潄玉潭雲頂瀑石馬巖三漈潭¶
　岑﨑山　萬厯溫州府志在縣東二十里有巨人足¶
<pb:KR2k0044_WYG_020-21a>¶
　　跡山趾有無漏泉¶
　篔簹山　溫州府志在縣西八里昔處士李月泉修¶
　　煉於此多種竹故名¶
　陶山　萬厯溫州府志去城西三十五里周回二里¶
　　前江後湖梁陶𢎞景隱此有昇仙壇煉丹石石鼔¶
　　洗藥池洞天福地記二十四福地在溫州安固縣¶
　　貞白先生煉藥處¶
　許峰山　溫州府志在縣西四十五里嘉靖浙江通¶
<pb:KR2k0044_WYG_020-21b>¶
　　志髙數千仞海舶視為方向其支曰鳳岡山¶
　五公山　萬厯溫州府志在縣西三十里世傳梁僧¶
　　誌公化公朗公唐公寳公㑹此故名有五公石石¶
　　上有剪尺拄杖跡¶
　巾子山　瑞安縣志在縣西六十五里嘉靖浙江通¶
　　志上有七星潭¶
　五雲山　名勝志在縣西一百里唐僖宗時僧令瓉¶
　　來居山巔一日有真人乘五色雲降亘日而散郡¶
<pb:KR2k0044_WYG_020-22a>¶
　　上其事勅賜今名¶
　翠㣲嶺　仙嚴寺志在嶺頭崖側有宋侍郎姚公揆¶
　　勒仙巖銘至今存焉(姚揆仙巖銘惟仙之居既清/且虚一泉一石可詩可圖)¶
　飛雲江　瑞安縣志在縣南門外一名安陽江又名¶
　　安固江吳時名羅陽江唐時名瑞安江又名飛雲¶
　　渡其源有二一出福建政和縣界一出處州青田¶
　　縣(陸游瑞安江詩俯仰兩青空舟行/明鏡中蓬萊定不逺正要一帆風)¶
　北湖　瑞安縣志在縣北二里發源於集雲山衆流¶
<pb:KR2k0044_WYG_020-22b>¶
　　瀦焉¶
　梅雨潭　仙巖寺志兩巖陡削飛流濺沬煙霧濛濛¶
　　宛若梅雨(卓敬游梅雨潭詩横空峭壁瀉飛瀑聲/震淵霆揺地軸絪縕氣濕浮太空衝崖)¶
　　(散作珠萬斛源頭直與銀河通半空簸落飛流淙/此境定知無炎熱萬壑千巖灑晴雪吳稼竳飲梅)¶
　　(雨潭上詩逶迤轉深峽清淺厯幽渚空潭生晝寒/飛瀑散晴雨轟然振谷響驟爾奪人語壁峙千仞)¶
　　(餘藤垂萬年許興到呼一尊莫適為誰主羅坐盤/石間秋氣結眉宇杯光瀉天色蕩漾無端緒雲從)¶
　　(澗底生翠向波中吐顧/視忘所懷翩翩欲沖舉)¶
　大溪　萬厯溫州府志在縣西一百四十里一名西¶
<pb:KR2k0044_WYG_020-23a>¶
　　溪源出福建政和縣界縈紆數百里至三港入江¶
　東海　溫州府志在縣東十里¶
　　　平陽縣¶
　昆山　名勝志在縣治西南嘉靖浙江通志雄麗峻¶
　　拔為縣城表鎮絶頂有巨石俗名古巖山下有六¶
　　洞世稱崑陽蓋指此也(蘇伯衡西枝草堂記平陽/縣前有山隆然特立曰昆)¶
　　(山中脊支而為九故又曰九凰林景熙昆巖詩神/斧何年鑿南山片石盤玉藏仙笥古翠落縣門寒)¶
　　(老木天邊瘦歸雲雨外殘/市塵吹不到朝夕静相看)¶
<pb:KR2k0044_WYG_020-23b>¶
　嶺門山　萬厯溫州府志在縣治前其山翼然夾峙¶
　　故名(謝靈運游嶺門山詩西京誰修政龔汲稱良/吏君子豈定所清塵慮不嗣早涖建徳鄉民)¶
　　(懐虞芮意海曲常寂寥空館盈清思協以上冬月/晨游肆所喜千圻邈不同萬嶺状皆異威㩁三山)¶
　　(峭瀄汨兩江駛漁舟豈安流撨拾/謝西庇人生誰云樂貴不屈所志)¶
　仙壇山　晏公類要在縣東五里山頂平石方十餘¶
　　丈號為仙壇(林景熙游仙壇山詩古壇仙鶴杳野/鹿自成羣松氣浮清曉經聲出白雲)¶
　　(石穿僧屋過水到寺門分/人世無窮事山中了不聞)¶
　新羅山　平陽縣志在縣治南二里有新羅國王廟¶
<pb:KR2k0044_WYG_020-24a>¶
　　在焉故名¶
　錦屏山　萬厯溫州府志在城西一里嘉靖浙江通¶
　　志形類屏扆四時蒼翠¶
　鳳皇山　平陽縣志在縣東南二里儒學遷其下嘗¶
　　産紫芝其麓有七絃水¶
　鳴山　名勝志在縣治北形如伏虎穴常有聲西有¶
　　小山七突立平原名七星山少西有管奥山¶
　林亭山　嘉靖浙江通志在新羅山之南有大石瞰¶
<pb:KR2k0044_WYG_020-24b>¶
　　海登之可望日出¶
　石帆山　舊浙江通志在縣西北十五里¶
　麥城山(麥一/作墨)　平陽縣志去城南十里枕海上有龍¶
　　湫其下為仙口巡司¶
　鳳山　萬厯溫州府志去城西南二十五里下臨長¶
　　江綿亘數里舊名錢倉相傳石罅間有錢流出後¶
　　厭之遂塞有鳳皇巖醉翁巖望海壇石鼔又有石¶
　　洞石上刻魏晉間人紀游又有黄石公洞乃邑人¶
<pb:KR2k0044_WYG_020-25a>¶
　　黄本英栖隱處¶
　羅源山　名勝志在縣西南二十五里横陽江流其¶
　　下¶
　青華山　舊浙江通志在縣西南二十五里名勝志¶
　　其頂有湖東有羣仙洞¶
　蓋竹山　平陽縣志在縣西南五十里名勝志上有¶
　　華蓋峰下有潄玉泉¶
　樓石山　平陽縣志在城西南五十里周回四十三¶
<pb:KR2k0044_WYG_020-25b>¶
　　里髙數十仞逺望如棲閣號三山樓(初學記溫州/樓石山三石)¶
　　(並髙百丈/杪如劍峰)¶
　象灣山　名勝志在縣東三十里山有仙人跡又名¶
　　仙灣¶
　将軍山　萬厯溫州府志在城東南七十里相傳昔¶
　　越陽将軍屯兵處¶
　鶴溪山　舊浙江通志在縣西六十里¶
　南雁蕩山　南雁蕩山志在縣西南百里嘉靖浙江¶
<pb:KR2k0044_WYG_020-26a>¶
　　通志北自穹嶺南自施巖皆名雁蕩(名勝志五代/時僧願齊至)¶
　　(明王峰頂聞雁聲喜曰此山水盡處龍雁所居豈/非西域書所謂諾詎羅居震旦雁蕩龍湫者耶因)¶
　　(結茅其間山有十三峰三洞二巖又有石門樓石/華表釣僟朝陽谷石梁竹坡月窻晴虹澗杜鵑林)¶
　　(諸勝夢溪筆談平陽雁蕩唐洎五季時已著樂清/雁蕩宋祥符間始有名李光孝游南雁蕩詩興國)¶
　　(年間路始開前朝碑墨半蒼苔雁横宕月知秋到/僧踏湫雲看瀑來一嶺未教靈運識萬松誰道了)¶
　　(翁栽此山曽共秋風/約説與山猿不用猜)¶
　白雲山　南雁蕩山志一名白雲峰與雁蕩山連周¶
　　回二十餘里髙插雲漢中有深澗道絶不通巨藤¶
<pb:KR2k0044_WYG_020-26b>¶
　　盤繞其上游人援之以進是曰藤道又有明河澗¶
　　玉乳洞白水瀑玉簾瀑寒瀑懸樓諸勝¶
　玉蒼山　萬厯溫州府志在縣西南八十里一名八¶
　　面山周回百餘里跨八鄉有華蓋峰華表峰¶
　松山　萬厯溫州府志在縣西南八十里有丹井丹¶
　　竈丹臼唐真人馬湘與徒王延叟煉丹於此飛昇¶
　　嘉靖浙江通志錢令公入閩五子從行嘗宴於此¶
　　又名五公山其南曰凝翠山¶
<pb:KR2k0044_WYG_020-27a>¶
　陽巖山　名勝志在縣南一百里燥溪流其下上接¶
　　蘭陽之水别為東西二溪分流注於江入海¶
　羅溪山　舊浙江通志在城西南百里一名西山壁¶
　　立千仞横亘十里(趙汝回宿羅溪山詩鷲嶺東游/霽景㣲碧桃花下一鶯飛樵夫)¶
　　(不斫垂潭樹知/有僧人掛浴衣)¶
　風門嶺　白石樵唱注在平陽西口(林景熙過風門/嶺詩客來自風)¶
　　(門颼飀撼兩袖溪回前峰新畈絶一嶺又行行春/日㣲怪禽啼白晝流年感花稀古道表松秀聊此)¶
　　(寄小酌餘/酣掬山溜)¶
<pb:KR2k0044_WYG_020-27b>¶
　嚴公巖　十國春秋嚴永永嘉人初仕南唐避地於¶
　　青華山人名其處曰嚴公巖¶
　仙姑洞　潘耒南雁蕩游記宋時朱氏女辟榖居此¶
　　洞髙廣如夏屋屋隅有泉一泓洞左復有一洞如¶
　　曲室室後窈黑處深不可窮¶
　横陽江　平陽縣志在縣西南二十五里舊名始陽¶
　　江又曰錢倉江¶
　梅溪　萬厯溫州府志在城西三十里發源蓋竹山¶
<pb:KR2k0044_WYG_020-28a>¶
　　古稱梅源宋林堯民栽梅溪上改今名¶
　寒瀑泉　南雁蕩山志在白雲山兩柱對屹類天台¶
　　雙闕而髙過之泉注其巔飛流濺沫常如梅雨下¶
　　為龍湫¶
　東海　平陽縣志在縣東二十五里北自瑞安榆木¶
　　經陡門仙口而南經江口小茄南監邪溪鹽亭又¶
　　自鹽亭經大嶴王孫蒲門墮項嶺俞山抵福寧烽¶
　　火寨横亘三百餘里而麂山大嶴長腰諸山駢列¶
<pb:KR2k0044_WYG_020-28b>¶
　　其中¶
　　　㤗順縣¶
　鳳皇山　名勝志在治後山形起伏疉宕有鳳翔千¶
　　仞之勢¶
　萬羅山　萬厯溫州府志在縣治前四畔皆平地孤¶
　　峰獨峙¶
　天關山　㤗順縣志在縣北一里髙聳特異下有龍¶
　　湫雲蒸則雨鄉人以此占晴雨焉¶
<pb:KR2k0044_WYG_020-29a>¶
　地軸山　萬厯溫州府志去城南里許横鎻水口¶
　陳岱山　萬厯溫州府志在城東三十里有陳岱嶺¶
　飛龍山　泰順縣志在縣東城外蜿蜒陵谷若龍嘘¶
　　氣而飛¶
　舞鳳山　泰順縣志在縣西城外坐伏殊態若鳳舞¶
　　然¶
　分水山　萬厯溫州府志在縣南二百里與平陽松¶
　　山界連泉發隴上東西分派以限閩浙五代呉越¶
<pb:KR2k0044_WYG_020-29b>¶
　　戰守在此山下地名平水達前倉江可通舟¶
　龍鬭山　嘉靖浙江通志在縣東一百二十里¶
　仙山　名勝志在縣南七十里上有巖室祈禱即雨¶
　　又三十里為木源山¶
　莒岡山　萬厯溫州府志在縣東七十里(梅庚過莒/岡諸嶺詩)¶
　　(下嶺如縋井上嶺若升天/農田在峰頂處處足流泉)¶
　文筆峰　泰順縣志在縣南十里卓立如筆鎮水口¶
　　古讖云文筆鎮水口羅陽出郡守¶
<pb:KR2k0044_WYG_020-30a>¶
　盧坑嶺　萬厯溫州府志在縣南七十里¶
　滴水巖　萬厯溫州府志在縣東四十里𢎞治間范¶
　　令勉新闢路¶
　雙溪　泰順縣志在三魁橋下錦溪小溪二水合流¶
　仙居溪　萬厯溫州府志在縣西十里¶
　雷分泉　嘉靖浙江通志在三都天湖山之北成化¶
　　間旱耕者争決致鬭忽大風震雷中分其水争乃¶
　　息¶
<pb:KR2k0044_WYG_020-30b>¶
　　(謹按泰順之水支派甚多其大而赴海者一自天/關山東北來一自飛龍山南來俱入城合流過萬)¶
　　(羅山出南城一自天關山西來曰白溪遶城而南/與前水合流至夀寜界入海其通舟楫者一自嶺)¶
　　(北山下東流至瑞安界入海一/自泗溪南流至閩福安界入海)¶
　¶
　¶
　¶
　¶
　浙江通志卷二十¶
