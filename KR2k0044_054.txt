# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:24.048982
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷五十四
<pb:KR2k0044_WYG_056-1a>¶
欽定四庫全書¶
　浙江通志卷五十四¶
　水利(三/)¶
　　嘉興府(嘉興秀水/二縣附郭)¶
　城内河　自西門入者由大悲橋至韭溪橋自南門¶
　　入者至市心二水交㑹而分流出東北兩門嘉興¶
　　府圖記明永樂乙酉左通政趙居仁奉詔治水嘗疏¶
　　之成化初故道塞而屋廬其上嘉靖二十六年秋¶
<pb:KR2k0044_WYG_056-1b>¶
　　知府趙瀛悉加浚復嘉興縣志崇禎間知府鄭瑄¶
　　復加疏浚流通民間利賴¶
國朝康熙二十四年知府劉瑆知縣何鋕任之鼎捐俸¶
　　首倡紳士協力城内河道填塞數十年者盡行浚¶
　　復三十九年知府佟賦偉又復開濬六十年夏知¶
　　府吳永芳以城内正河淤淺鳩工大濬并支流小¶
　　港以次疏通時居民跨河造房悉令除去郡城四¶
　　門外各有備警河日漸湮塞循故道䟽濬悉皆復舊¶
<pb:KR2k0044_WYG_056-2a>¶
　　　嘉興縣(城外/河道)¶
　海鹽塘河　在縣南五里自滮湖南通海鹽縣¶
　嘉善塘河　在縣東由白蓮寺而東三十五里至嘉¶
　　善¶
　平湖塘河　在縣東南直達平湖¶
　　(謹按嘉禾一郡地勢平衍故鮮堰壩惟海鹽地形/稍髙水之所注西北流百餘里而至嘉興合秀水)¶
　　(西境運河之水滙於鴛鴦湖分為二流一由南堰/橋厯鰻鯉堰橋至甪里街一由放生橋迤東厯牙)¶
　　(前橋至甪里街東流十餘里㑹於白蓮寺前又分/二派一派東北流三十餘里至嘉善注於松江一)¶
<pb:KR2k0044_WYG_056-2b>¶
　　(派東流五十餘里至平湖而入於泖其間支分派/别參錯鄉間為港為浜不可勝計農民車戽灌田)¶
　　(雖至大旱浜港皆竭而三河之水未嘗乾涸是萬/頃膏腴無不賴三河以為命也然嘉邑較秀水又)¶
　　(覺稍髙故旱多潦少宜疏濬支河浜港/時築圩岸則旱潦有備而嵗常豐稔矣)¶
　横塘(一名海鹽塘在縣南五里自嘉興南堰橋起東/南直扺海鹽縣西門外天寧寺前綿亘百里)¶
　　漢塘(在縣東十里又名新/豐塘即平湖塘也)　魏塘(在縣東十里達/嘉善即嘉善塘)¶
　　(也/)　華亭塘(在縣東一十五里/通松江華亭縣)　伍子塘(在縣東/二十五)¶
　　(里接/胥山)　長水塘(在縣南六里/通硤石市)　練浦塘(在縣南二/十五里東)¶
　　(西通横塘長水/塘又名練塘)　麒麟塘(在縣東南十/九里通漢塘)¶
<pb:KR2k0044_WYG_056-3a>¶
　鄭公隄(在㑹龍寺兩腋明崇禎間知府鄭瑄築嵗乆/漸圯)¶
(國朝康熙六十年邑紳髙孝本白於郡守率衆/    重築兩腋長隄以遏嘉善平湖之去水)¶
　白苧堰(在縣東/南三里)　盛家堰(在新行/鎮北)　馬塘堰(在縣南/七里)¶
　　(謹按馬塘堰乆廢近人惟呼海/鹽塘上馬塘廟前為馬塘涇云)¶
　　　秀水縣(城外/河道)¶
　運河　在縣西南通石門縣北接吳江界(運河自杭/州北新闗)¶
　　(而來㑹上塘長安壩之水從石門縣西北流二百/餘里至西門外三塔灣折而北厯王江涇至平望)¶
　　(六十里許入吳江界其間支河無算難以/枚舉要皆縱横阡陌之間以為灌溉之利)至元嘉¶
<pb:KR2k0044_WYG_056-3b>¶
　　禾志隋大業六年勅開江南河自京口至餘杭八¶
　　百里面濶一十餘丈嘉興府圖記唐廣徳中屯田¶
　　使朱自勉濬畎距溝濬溝距川後刺史于頔繕隄¶
　　防疏鑿畎澮列樹表道宋史河渠志元符三年二¶
　　月詔蘇湖秀州凡開治運河港浦溝瀆修疊隄岸¶
　　開置斗門水堰等許役開江兵卒嘉興府圖記明¶
　　永樂間通政趙居仁濬河秀水縣志明萬厯二十¶
　　年水利薛夢雷檄縣令李培起斗門至王江涇界¶
<pb:KR2k0044_WYG_056-4a>¶
　　集附近居民疏濬¶
國朝康熙四十六年奉¶
㫖發帑疏濬支河港蕩巡撫王然題明動帑委嘉興府¶
　　知府臧憲祖開濬淤淺處西麗橋八十五丈北麗¶
　　橋九十五丈端平橋八十五丈濬深俱五尺廣皆¶
　　五丈有竒又濬各鄉諸港於是蓄水溉田舟楫往¶
　　來農商皆慶¶
　鴛鴦湖　在縣南三里計百有二十頃其利實瀦水¶
<pb:KR2k0044_WYG_056-4b>¶
　　以資灌溉東西連湖故謂之鴛鴦又名南湖¶
　運河塘(石塘起杉青閘北迄聞川袤二十七里土塘/起西水驛西迄語兒袤九十里唐元和五年)¶
　　(王仲舒治蘇隄松江為路即今石塘明永樂初命/户部尚書夏原吉往浙江諸郡治水九年修蘇州)¶
　　(至嘉興土石塘橋路七十餘里泄水口一百三十/一處其後通政趙居仁自崇徳北抵吳江植榆固)¶
　　(隄巡撫周忱築運隄剏橋通道𢎞治八年左參政/周季麟修嘉興舊隄易之以石三十餘里嘉靖二)¶
　　(十六年知府趙灜修運河土石塘萬厯十五年霪/雨岸圯窪田盡渰二十一年知縣李培議富民出)¶
　　(資貧民出力履畝起夫堵築四十年知府吳國仕/勘議郡城自杉青閘直抵王江涇一帶官塘舊係)¶
　　(土石各半嵗乆傾圯具文申請盡從石甃陳懿典/重築運河石塘記我郡地界吳越浙潘之門户也)¶
<pb:KR2k0044_WYG_056-5a>¶
　　(北接蘇之吳江西接杭驛路㡬二百里而遥號稱/孔道盖自國家建都北平水程由通潞而達潞河)¶
　　(者自江漢外惟是武林溯江淮涉黄河之一脈而/我郡實為發端江浙閩粤楚蜀滇黔縴挽無不由)¶
　　(茲而漕艘尤為𦂳要則運河之重可知矣重運道/不得不重運塘舊土石塘嵗久漸圮加以滛潦時)¶
　　(作往往崩壊郡守吳公來涖我郡慨然以築塘為/己任請於中丞水大夫聚財鳩工始於壬子七月)¶
　　(迄於十月告竣如砥如帶見者以為百年之功成/於閲月相與歌咏之運塘跨省直厯三邑秀水北)¶
　　(塘一千四百八十八丈五尺西塘九百五十一丈/六尺桐鄉塘二百一十五丈四尺洩水洞五座崇)¶
　　(徳塘三百六十一丈二尺三縣共計修築三千二/百七丈七尺公名國仕休寧人  嗣後嵗修不常)¶
(國朝康熙十二年水溢塘圯知縣李見龍躬督修築幇/    闊隄岸康熙六十年知府吳永芳捐貲興工復募)¶
<pb:KR2k0044_WYG_056-5b>¶
　　(諸有力者南塘加石培土令益髙厚北塘自城至/王江涇三十里於舊塘外增築石岸雍正五年奉)¶
(㫖發帑開濬河道修理城垣隄岸巡撫臣李衛委員動/    帑二千一百有竒修築西北二路隄岸窪者崇之)¶
　　(缺者補之行/旅往來稱便)　新城塘(在縣西北七/里通新城鎮)　蘆&KR0377;塘(在/縣)¶
　　(西北/六里)¶
　杉青堰(一名杉青閘在縣北四里宋熙寧元年十月/詔秀之杉青堰監䕶使臣以管幹河塘繫銜)¶
　　(常同所屬令佐巡/視修固以時啓閉)　東𤓰湖堰(在縣北/三里)　六里堰¶
　　(在縣東/五里)　學秀堰(在縣西/南九里)¶
　　(謹按秀水水利大畧輿嘉興相似故境内亦少堰/壩以上諸堰俱至元志所載今皆不存而土人猶)¶
<pb:KR2k0044_WYG_056-6a>¶
　　(以堰名/其地云)¶
　　　嘉善縣¶
　嘉善塘河　自郡城東三十餘里抵於縣治又東入¶
　　於泖¶
　便民河　明𢎞治間濬築嘉興府圖記知嘉善縣劉¶
　　克及郎中傅潮修圍岸創果字等圩鑿便民河二¶
　　萬七千尺溉田萬餘畝(錢福開便民河記嘉興浙/西大府其屬縣嘉善最為)¶
　　(膏腴平壤𢎞治十二年新喻傅公曰㑹以正郎膺/特簡來守視地圖所廢興而乗之者勿力公竊嘅)¶
<pb:KR2k0044_WYG_056-6b>¶
　　(焉又一年安福劉君安温以進士來令公遂謀之/劉君及丞朱君暕乃厯遍原隰相視便宜於是因)¶
　　(舊而修為圍岸以丈計者三十六萬二千有竒為/驛路官塘以丈計者六千五百有竒剏始而築作)¶
　　(者果字圩岸塍以丈計者三千六百有竒凡䕶田/若干畝此其為防之功也開創便民河者十以丈)¶
　　(計者凡二千三百有竒淺濟艱阻疏而通之為市/河者三以丈計者一千四百有竒掘淤鑿塞為支)¶
　　(涇曲港者八以丈計者八百九十有竒瀦洩灌溉/以利田者若干畝其便往來者不可勝計此其為)¶
　　(浚之功也或修或創為橋梁者十經/始於𢎞治庚申訖工於辛酉十月朔)嘉善丞倪璣¶
　　築思賢奉賢下保諸圩瀦陂湖開溝洫(邵鋭濬河/築圩記浙)¶
　　(以西稱健吏曰倪嘉善始至問百姓疾苦首曰水/利乃躬出按視縣治以南地勢髙亢不有所蓄吾)¶
<pb:KR2k0044_WYG_056-7a>¶
　　(民其病旱乎迄北水所輸委不有所洩吾民其病/澇乎於是計地程工計工程力計力程費召厥父)¶
　　(老指授方畧大都以澇為尤急也首濬淤河及所/支曲俾罔壅滯自思賢鄉至奉賢鄉二十八所以)¶
　　(丈計者三千八百六十有竒又築圩岸益卑削為/髙堅自三十三都至四十都三百八十二所以丈)¶
　　(計者一萬五千二百若圩之尤下者仍築圩岸其/中俾有分守自下保東區至奉九北區亦一十五)¶
　　(所以丈計者六千四百九十髙亢之地並加疏闢/又瀦為陂塘散為溝洫具有脈絡自永七都至胥)¶
　　(五都總二十九所又總計為三百五十丈肇自正/徳十年十一月至十一年十二月厥工告成使瘠)¶
　　(鹵化為膏腴居者載寧逋者胥復而歌頌於是乎/作矣侯名璣陜西咸寧人倪璣水利議略按水利)¶
　　(之説周鼎論之頗詳髙鄉溝洫為急而圩岸次之/低鄉圩岸為急而溝洫次之斯則審密之論嘉善)¶
<pb:KR2k0044_WYG_056-7b>¶
　　(自縣治以南皆髙亢乏水連月不雨則苖向稿雖/遇有年其收亦薄非地力有異田素渇水而瘠民)¶
　　(積貧無以糞其田故也必令土人多濬溝洫蓄水/待灌溝中之土令下鄉人遇圩岸坍損時往載增)¶
　　(築則土有所歸而髙下漸趨於平旱潦皆利矣否/則胥山等區不乆當鞠為茂草豈獨洪波巨浸能)¶
　　(使民墊/溺哉)¶
國朝康熙四十六年知縣李夢昺奉¶
㫖動帑開濬渡船頭淤淺處一百八十丈并濬支河諸¶
　　港¶
　許巷蕩　嘉靖浙江通志在縣西北三十六里波流¶
<pb:KR2k0044_WYG_056-8a>¶
　　澄澈旁多良田資其灌溉¶
　伍子塘(在縣西半里/南接胥山)　大雲塘(在縣南二十里/南通大雲寺)　白¶
　　水塘(在縣南一/十二里)　甓竈塘(在縣西北/二十六里)　章練塘(在/縣)¶
　　(北二十/六里)　蘆墟塘(在縣西三/十六里)　華亭塘(今稱上官/塘見嘉興)¶
　　　冬𤓰湖塘(今稱/下塘)　江涇塘(在縣西北/十餘里)　馬塔塘¶
　　(在縣西北/十五里)　烏涇塘(在縣北/十里)　千步塘(在縣西/二十里)¶
　　長春塘(在縣西/三里)　石井塘(俗呼三店塘/在縣西九里)　陸斜塘¶
　　(在縣西/北五里)　雙葑塘(永八/中區)　湖塍塘(永八中連永八/北奉九北區)¶
<pb:KR2k0044_WYG_056-8b>¶
　　松陽塘(在縣東北入/平湖華亭界)　風涇塘(以上皆奉/四南區)　白牛¶
　　塘(在縣東/二十里)　張涇塘　定光塘　馬滙塘(以上皆/奉四中)¶
　　(區/)　舊廟塘(胥五/區)¶
　　　海鹽縣¶
　海鹽塘河　在縣西南自天寧寺達嘉興府城𢎞治¶
　　嘉興府志宋淳熙九年守臣趙善悉重濬¶
　招寳塘河　在縣西南三十五里至元嘉禾志宋淳¶
　　化三年開淳熙九年守臣趙善悉重濬¶
<pb:KR2k0044_WYG_056-9a>¶
　烏坵塘河　在縣西三里至元嘉禾志宋淳熙九年¶
　　守臣趙善悉重濬¶
　陶涇塘河　在縣北一里至平湖一十二里至元嘉¶
　　禾志宋淳熙九年守臣趙善悉重濬𢎞治嘉興府¶
　　志明成化六年參政何宜𢎞治元年僉事伍性知¶
　　縣譚秀先後重濬¶
　白洋河　在縣東沿海塘下南自澉浦北抵乍浦長¶
　　七十里海鹽縣圖經明萬厯五年巡撫徐栻築塘¶
<pb:KR2k0044_WYG_056-9b>¶
　　海上因有白洋河及澉浦上河之役白洋河北至¶
　　閲武塲而南屬之常川舖長三十里初鑿時以運¶
　　塘石而海上荒土得灌為良田者萬餘畝上河起¶
　　自常川舖西南屬之澉浦城下二十里地形稍髙¶
　　於白洋河築為土壩以捺之所灌田視白洋河加¶
　　倍(徐栻請開白洋河疏海鹽縣秦駐山南至澉浦/所原有河一帶在土塘之内舊連縣治商旅輻)¶
　　(輳田畝嵗收稱為沃土近皆淤塞坍塌舟楫不通/赤地徧野原設澉浦税課局因而裁廢旱乾無備)¶
　　(糧運艱苦乙亥海溢之變澉浦軍民被災尤甚以/石塘一帶外無擁䕶内無分洩故也臣時營度海)¶
<pb:KR2k0044_WYG_056-10a>¶
　　(塘親履其地見田廬荒廢目擊流離邇塘工告竣/若將此河因其舊蹟再為開通即以濬河之土築)¶
　　(塘則所至該縣内河上塘一體髙厚深廣聮結鞏/固縱有異潮之來不能衝突而田疇得灌溉之資)¶
　　(一水相通糧運直逹貽惠軍民實為無窮矣吳徐/開濬白洋北河議本縣與海寜衛同一城池南四)¶
　　(十里有澉浦所設立鮑郎鹽塲北四十里有乍浦/所設立海砂鹽塲衙門俱在海濵脈絡共相聨貫)¶
　　(所恃通行其間使防汛無虞鹽貨不阻者専藉沿/海舊有白洋河一帶為之來往也祇因陵谷屢更)¶
　　(以致渭流盡斷地方受病非止一端幸於萬厯初/撫院徐修築海塘奏准水利道駐劄海鹽深燭利)¶
　　(病將南路至澉浦鹽司四十里地開濬白洋上下/河一帶南行水路盡得流通其北路白洋河正擬)¶
　　(興工值水利道陞任而止愚謂前開南路河道種/種利便備載海塘録中若今北路之河為便亦可)¶
<pb:KR2k0044_WYG_056-10b>¶
　　(枚舉土塘捍海在北最低每當潮溢之時鹽塲竈/蕩民田盡被其衝所損不少若開河取土築塘令)¶
　　(之髙厚内河可以分洩其流外塘可以捍禦其患/縱有非常民不受害此為一便乍浦所至海寧衛)¶
　　(城俱是陸路不但彼此糧餉器械搬運為難抑且/官兵分番調守往來不便今開此河則船隻通行)¶
　　(聲息易達以之守望防汛更為得䇿此為二便海/砂塲司正處河之中途兩頭鹽運頗費搬移河開)¶
　　(則舟載不難涇河遞相灌注腳價既省商賈因而/樂趨不藉招徠鹽課自益此為三便土塘外為鹽)¶
　　(塲内即蕩竈今開河築塘攔阻潮頭則塘外零星/灰埂盡可曲引鹹流開塍漉鹵塘内荒蕪草蕩亦)¶
　　(得蓄積淡水墾作田疇四十里之内所增鹽課又/不知㡬何此為四便先此澉浦河道未通之時民)¶
　　(病尫腫士鮮文學自開河後不但民無疾病亦且/科第聮綿今乍浦一城何止萬家若得開濬河道)¶
<pb:KR2k0044_WYG_056-11a>¶
　　(將見人文日盛此為五便邑之商竈軍民/望此舉已乆在大有為者立斷而行之耳)¶
國朝雍正五年巡撫臣李衞動帑一千兩有竒委員重¶
　　濬¶
　永安湖　在縣南四十五里澉浦鎮西六里周圍一¶
　　十二里深一丈五尺中有長隄分為二湖灌田甚¶
　　美租亦倍入至元嘉禾志此本是田後濬為湖瀦¶
　　水以資灌溉置閘蓄洩雨乆瀰漫則東入於海海¶
　　鹽縣圖經莫詳陂築所自元時為豪有力者決壊¶
<pb:KR2k0044_WYG_056-11b>¶
　　民以失業寓公安撫使王濟始奏復之(張千五結/勘永安湖)¶
　　(狀徳政鄉十三都澉墅石帆村社長張千五等照/勘得本里古有永安湖三千七百畝積諸山之水)¶
　　(灌溉澉浦澉墅石帆三村官民田八千三百餘畝/此湖原係民田為湖其税均於湖側田上輸納就)¶
　　(湖東際石砌斗門木板為閘以時啟閉每遇天旱/開閘放水下流灌救田苖或天雨連綿湖水漲溢)¶
　　(却有東南葛母山下古置渾水閘放洩入海是以/三村農田嵗無水旱之憂至元十三年歸附初鎮)¶
　　(守管軍官王招討將永安河西南際湖面築捺圍/裏成田三百八十畝納官糧三十八石於後至元)¶
　　(二十六年招討男王四萬户將上項湖田過佃召/業却於湖田南際掘開海塘剏造石閘連年每遇)¶
　　(春水汛漲之時將湖水夤夜放洩入海及至夏旱/又被管佃户壩塞致有三年兩旱田禾不收若䝉)¶
<pb:KR2k0044_WYG_056-12a>¶
　　(官司將上項湖田仍舊開掘為湖積水灌田實為/民便元大徳十六年六月初一日結趙若源重開)¶
　　(永安湖碑記海鹽州南四十五里有湖曰永安周/園十二里瀦水灌溉澉墅澉浦石帆三村農田潦)¶
　　(則東南注入於海旱則水澤仰給於湖遂變斥鹵/為膏腴至元丁丑王招討圍湖成田是以三村屢)¶
　　(經旱患安撫王君濟勇於為義聞之朝廷由是省/臺委官公同涖政目擊斯害大徳乙巳秋七月浙)¶
　　(江行省平章政事徹爾榮禄㢘明公正遽令䟽濬/為湖開除元立佃米一改而正之於是斯湖得以)¶
　　(復舊茲刻於石庶來者/知斯湖源流有自云爾)𢎞治嘉興府志明正統十¶
　　年縣丞龔潮請㫖重濬¶
　　(謹按圖經云永安湖有閘四座南湖閘一北湖閘/一轉水閘二明成化間通判張岫建民受其利)¶
<pb:KR2k0044_WYG_056-12b>¶
　古涇三百一所　在縣西境唐書地理志長慶中令¶
　　李諤開以禦水旱海鹽縣圖經廣可通舟即今麻¶
　　涇簡涇之屬諸涇之水並入官塘¶
　周墩堰　孟家堰　張泥堰　新朱堰　錢涇堰¶
　　周大堰　計家堰　徐涇堰　落滙堰　朱莊堰¶
　　(以上俱在/開濟鄉)　白塔堰　宋涇堰　陳浦堰　丁浦¶
　　堰　于涇堰　錢家堰　陶涇堰　孔家堰(以上/俱在)¶
　　(永寜/鄉)　大王堰　板層堰　黄泥堰　小華家堰¶
<pb:KR2k0044_WYG_056-13a>¶
　　　西吳市堰　東吳市堰　鐵城堰　徐涇堰¶
　　董涇堰　嵩峰堰　談家堰　棠成堰(以上俱在/長水鄉)¶
　　　孫家堰　沈家堰　六里堰　北横涇堰　彭¶
　　村湖堰　八㮙港堰　馬家堰　勝家廟堰　倪¶
　　家堰　龎家堰　楊家堰　衞家堰　三里堰¶
　　湯馮堰(以上俱在徳政鄉宋嘉祐元年縣令李維/㡬置鄉底堰三十餘所後亦漸廢淳熙九)¶
　　(年守臣趙善悉興修水利/増築鄉底堰八十一所)¶
　　(謹按海鹽古堰圖經所載有一百四所云自析平/湖後本縣所存止四十有二後亦漸廢𢎞治海鹽)¶
<pb:KR2k0044_WYG_056-13b>¶
　　(縣志不載長水鄉談家棠成二堰其武原諸鄉/之堰六十所𨽻平湖者詳見平湖茲不具載)¶
　常豐閘(在縣北四十里宋嘉祐元年縣令李維㡬植/木為閘元祐四年何執中為令易以石淳熙)¶
　　(十五年縣令李直養盖閘屋易閘板自是農被閘/堰之利頻嵗得稔後以舟楫通行不便牐竟廢今)¶
　　(俗呼其地為/横塘牐是也)¶
　　(謹按海鹽據禾城之上游環山濵海水無渟滀惟/藉官塘一帶以灌十鄉之田每十日不雨車戽一)¶
　　(動則其水立涸農田龜坼是以堰閘之設較他邑/尤為急務古人多置堰閘以阻遏水勢每嵗二月)¶
　　(築塞九月始開誠善政也後人以舟楫阻滯毁諸/堰閘以快目前之便不知水無所瀦一遇亢旱動)¶
　　(輙告灾此由堰閘之廢弛故耳茲詳/考圖經備列於右以禆後之考證云)¶
<pb:KR2k0044_WYG_056-14a>¶
　　　石門縣¶
　運河　自縣西南二十里入界北流二十里至石門¶
　　鎮又東過桐鄉運河達秀水縣正徳崇徳志隋大¶
　　業六年詔開至吳越錢氏募卒通河撩淺宋紹定¶
　　間縣令樓演濬縣前河東達運河西至陸家灣明¶
　　景泰八年縣令郁綸濬運河自石門至大漠率衆¶
　　民繩其直度其闊濬深四十里許以為民利明成¶
　　化二年分守參政何宜委官疏濬河涇修築圩岸¶
<pb:KR2k0044_WYG_056-14b>¶
　　石門縣志嘉靖中築城亘運河東於城外别開一¶
　　河以通漕運三十九年縣令劉宗武大濬城河萬¶
　　厯元年縣令蔡貴易濬運河自彭河橋至羔羊凡¶
　　二十里(孫植濬運河記崇徳邑治嘉郡之西為吳/越閩廣孔道貢賦漕輓輶使四出邑之漕)¶
　　(渠嵗乆不治自松老橋至六里橋水道淤涸漕舟/告阻於是督鹺馬公下之泉僉郡守檄水利郡判)¶
　　(陸君㑹邑令蔡君躬厯周視計地程工為丈者二/千六百三十計工程力計力程費擇委邑主簿髙)¶
　　(橋典史雷楫桐鄉主簿黄觀民典史馬驥畫地分/工經始於癸酉八月至十月凡六逾旬而畢向有)¶
　　(包角堰故址茲量為節宣勒石樹/之以固風氣其於人文亦有禆云)十七年郡判方¶
<pb:KR2k0044_WYG_056-15a>¶
　　玘董治運河三十八年縣令靳一派以城河湮淺¶
　　稍旱輒涸大加濬治石門灣縈回如帶日乆漸壅¶
　　豪右踞之申詳濬闢仍築羅星臺以固風氣眀年¶
　　又開各區浜河¶
國朝康熙六年知縣劉引楷偕縣丞季芷大濬運河自¶
　　松老橋至玉溪鎮約三十六里計六千一百七十¶
　　丈田畝賴以沃灌四十六年奉¶
㫖發帑開濬支河港蕩時嘉興府知府臧憲祖重濬自¶
<pb:KR2k0044_WYG_056-15b>¶
　　金堂廟至玊溪鎮六千四百八十丈并濬西塘諸¶
　　涇各區浜河¶
　天長河　在縣東二十五里千乗鄉正徳崇徳志千¶
　　乗鄉向因旱澇無所蓄洩名為積荒田税累一縣¶
　　賠納正徳十一年縣令洪異躬督萬夫財力兼濟¶
　　開為十字河三日而就通沙木等涇東西七八里¶
　　南北五六里廣五丈餘總若干圍計田可灌溉者¶
　　四千餘畝民感其惠又稱洪河¶
<pb:KR2k0044_WYG_056-16a>¶
　運河塘(在縣東宋熙豐間崇徳長官主管運河隄岸/眀永樂三年左通政趙居仁督民修築塘岸)¶
　　(上種榆栁固之宣徳五年巡撫周忱命築塘岸通/漕運嘉靖二十六年知府趙瀛築語兒鄉土塘)¶
(國朝順治十三年巡按王元曦委推官尹從王重修雍/    正六年總督臣李衞委員動帑修築玉溪鎮至大)¶
　　(麻一帶/塘岸)¶
　包角堰(在縣南一里明萬厯/間縣令蔡貴易復建)　石門堰(在縣北/十八里)　羔¶
　　羊堰(在縣北/九里)¶
　　　平湖縣¶
　平湖塘河　西受鴛滮諸湖南受陶涇塘水東經縣¶
<pb:KR2k0044_WYG_056-16b>¶
　　治又東三百步入當湖¶
　鹽運河　在海塘内長十二里天啟平湖縣志嘉靖¶
　　己酉巡鹽御史董威修復(陸杰開鹽運河記平湖/東去海塘僅五十里塘)¶
　　(以外斥鹵内則為蕩荒茅無際業惟煮海在漢已/然宋置𣙜塲於廣陳及本朝移置於蘆&KR0377;故有鹽)¶
　　(運河十二里瀕河之蕩漸治為田河日以淤商農/屢乞疏導卒莫肯任者郡守趙公瀛議舉而未就)¶
　　(嘉靖戊申冬巡鹺監察御史近淮董公行部嘉禾/㑹有商言河淤狀公亟命郡倅陳君守義縣令李)¶
　　(君僑相度修復期以責成於是程工計費秉心仰/贊集丁夫一千三百五十人官為給餉郭丞亨出)¶
　　(舍其間而日省之東自蘆&KR0377;西届廣陳計里分工/以次興舉廣三丈有竒深六尺有竒東西所訖加)¶
<pb:KR2k0044_WYG_056-17a>¶
　　(闢為灣周可五十丈便旋舟也河壖積土亦盡逺/徙防傾圯也肇仲春畢孟夏夫以工計者三萬九)¶
　　(千三百五十費出監察公贖金守倅令咸以粟繼/秋毫不擾於民厥惟善矣趙守立石俞塘橋左屬)¶
　　(余紀/其畧)¶
國朝康熙六十一年知縣林緒光捐俸重濬¶
　新開河　在運鹽河東自新倉閘橋起至舊衙計十¶
　　二里天啓平湖縣志嘉靖中知縣顧廷對濬河以¶
　　便灌溉又名顧公河¶
國朝康熙六十一年知縣林緒光重濬¶
<pb:KR2k0044_WYG_056-17b>¶
　秦河　在縣東三十里新耕之蕩藉以灌溉¶
國朝康熙十七年里民秦九一倡議開鑿請於縣府委¶
　　蘆&KR0377;塲鹽大使周成勲董其役開河十里自新倉¶
　　鎮以北至新廟橋荒蕩皆得栽禾後復稍淤二十¶
　　二年春分守道王永祚檄行各屬疏通河道九一¶
　　復呈縣委白沙巡檢姜一科及乍浦巡檢黄□督¶
　　同開濬闊五尺深數尺里人名曰秦河¶
　當湖　在縣東三百步舊志云周四十餘里今不及¶
<pb:KR2k0044_WYG_056-18a>¶
　　二十里矣¶
　　(謹按當湖水自郡城海鹽而來至此為一渟蓄東/南通故邑西南近海鹽東連廣陳南接乍浦抵於)¶
　　(獨山歸於華亭舟楫便利灌田實多/故嘉郡七邑平湖為沃壤之最也)¶
　漢塘(在縣西二里詳見嘉興明嘉靖四十年馮汝弼/修築五十餘里馮汝弼漢塘紀事余行自漢塘)¶
　　(至郡城忽風雨大作兩涯斷岸泥濘僕夫牽挽及/行道徒涉顛頓入水前後相繼飄泊有至不起者)¶
　　(予不忍見也歸辦竹木磚石沿隄修築五十餘里/不終嵗而竊取圯壊者居多自是十餘年來時圯)¶
　　(時葺即今萬厯初元予年七十六矣自念去日苦/多恐不能為乆長計於是蓄料鳩工修建石梁木)¶
　　(梁三十二座修築石堰土堰一十五處予自歸田/以來上愧國恩下慚民隠見聞所及不容自己為)¶
<pb:KR2k0044_WYG_056-18b>¶
　　(吾子若孫者稍有餘力當世世葺之若其/未備則不能無望於吾邑同志君子云)　獨山¶
　　塘(在縣東一/十五里)　乍浦塘(在縣東南二十五里直接/當湖之水以上二塘皆)¶
(國朝康熙六十一年知/    縣林緒光重修)　官庄塘(在縣北一/十五里)　方塘(在/縣)¶
　　(北二十/四里)　横浦塘(在縣東/二十里)　栁莊塘(在縣東南/一十二里)¶
　　沈塘(在縣東/一十里)　余塘(在縣東二十/七里廣陳鎮)　吳祺塘(在縣/北至)¶
　　(錢家帶/七里)　南涇塘(在縣南至轉塘十里師姑橋/十八里海鹽縣五十四里)¶
　馬廐堰　十八里堰　白馬堰　李家堰　孫堰¶
　　馬駝堰　孫三堰(以上俱在/武原鄉)　曹婆堰　王道堰¶
<pb:KR2k0044_WYG_056-19a>¶
　　　紀家堰　清水墓堰　方家堰　鹺堰　陳家¶
　　堰　瓦石堰　金賣線堰　周家堰　俞家潭堰¶
　　　黄泥堰　楊李堰　土山堰　小山涇堰　鍾¶
　　&KR0552;堰　湖口堰　代峰堰　李塔堰　沈墓堰¶
　　東裴塔堰　西裴塔堰　邱沈堰　馬垜堰　東¶
　　閘堰　墓蜂堰(以上俱在/齊景鄉)　顧施東柵堰　顧施¶
　　北柵堰　桃星堰　沈福莊堰　新帶堰　方塘¶
　　堰　朱洞堰　羅漢堰　西閘堰　祗園堰　俞¶
<pb:KR2k0044_WYG_056-19b>¶
　　家堰　大芒塘堰　余家堰　夏角堰　麥塔堰¶
　　　西黄泥堰　楊蕩堰　翁莊堰　志公堰　大¶
　　孫堰(以上俱在/華亭鄉)　沈馳堰　許洞堰　馮奥堰¶
　　錢家堰　月河堰　戴堰　馮河堰(以上俱在/大易鄉)¶
　　　桐鄉縣¶
　運河　在縣治北九里(詳見秀/水石門)¶
國朝康熙六十一年知縣陳大慶捐俸士民樂輸開濬¶
　　諸涇及各區浜河¶
<pb:KR2k0044_WYG_056-20a>¶
　車溪　在縣治北十里自皁林堰抵青鎮南北二十¶
　　里兩岸腴田車戽不絶¶
　運河塘(一作皁林塘元卜濮二姓富饒官令甃砌明/時責於塘長)¶
(國朝雍正五年巡撫臣李衛動帑五百兩有/    竒修築正家橋起至玊溪鎮一帶塘岸)　西官塘¶
　　(自縣西北距皁林鎮九里明成化十六年分守/參議梁鏞令有司甃以磚石正徳間復加修理)¶
　　東塘(在康涇東滙之上自縣治抵皁林南北九里/明天順間涇口多架木以通往來萬厯時改)¶
　　(為石/梁)　車溪塘(長一十/八里)¶
　車口堰　永新堰(俱在運/河塘右)¶
<pb:KR2k0044_WYG_056-20b>¶
　　(謹按桐鄉之水利與秀水石門相等惟賴運河之/水流入以引灌田畝清風永新保寧等鄉其患在)¶
　　(澇宜髙築圩岸以防浸溢梧桐募化千金等鄉其/患在暵宜時疏浜涇以資車戽四境之内水皆平)¶
　　(衍故無賴於堰壩所當/急者惟濬河築塘而已)¶
　¶
　¶
　¶
　¶
　浙江通志卷五十四¶
