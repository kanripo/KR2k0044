# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.338311
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二十五
<pb:KR2k0044_WYG_027-1a>¶
欽定四庫全書¶
　浙江通志卷二十五¶
　學校(一/)　(書院附/)¶
　　記曰建國君民敎學為先葢自虞夏商周以來美¶
　　風俗而育賢才未有不本諸此也兩浙人文萃於¶
　　庠序禮陶樂淑涵濡於敎澤者深矣¶
聖朝廣勵學宫有加無已増進取之數辨優劣以示勸¶
　　懲士生其間能無鼓舞而振興乎志學校¶
<pb:KR2k0044_WYG_027-1b>¶
　　杭州府¶
　杭州府儒學(在府/治東)　咸淳臨安志舊在通越門外紹¶
　　興元年始以凌家橋(今名凌/雲橋)西慧安寺故基建嘉¶
　　定九年敎授袁肅黄灝告於府上之朝拓而大之¶
　　成化杭州府志紹定四年大尹余天錫増置學田¶
　　(周端朝/為記)淳祐八年安撫趙與籌重建増置學廪元¶
　　至正十年守保格又新之十二年燬於寇守特穆爾¶
　　魯斯購寺地重建(王火本/為記)尋燬守夏思忠盡購寺¶
<pb:KR2k0044_WYG_027-2a>¶
　　基新之(孟昉楊翮/各冇記)明一統志洪武八年重建嘉靖¶
　　浙江通志永樂十八年燬宣徳四年巡撫大理卿¶
　　胡槩重建(自為/記)萬歴杭州府志正統初左布政使¶
　　孫原貞按察使軒輗鼎新廟學増置學舍未幾遷¶
　　去按察使陳璇卒成之(陳循/為記)成化二十一年郡守¶
　　張縉修(夏時正/為記)𢎞治六年尊經閣圮縉重修之(吳/伯)¶
　　(通為/記)十年立科目題名碑於櫺星門外(程敏政/為記)是¶
　　年巡按吳一貫撤民居之障其前者拓之(李旻杭/州府儒)¶
<pb:KR2k0044_WYG_027-2b>¶
　　(學記𢎞治丙辰監察御史吳公一貫巡按浙江屢/至廟學見其外門與南向之路旁出而隘塞慨然)¶
　　(興懐乃謀諸監察御史黄公世經藩臬長閻公仲/宇劉公福等撤民居之阻其前者給地以易之願)¶
　　(售者歸其直拓地廣十丈袤三倍於廣以為南出/之路東南為高墉中立石柱巨坊題曰泮宫坊坊)¶
　　(南行折而東跨河為石橋橋下為坊牌曰育才橋/橋東通道為坊南北各一南曰文明北曰聚奎泮)¶
　　(池在廟前門之内故有橋復翼以二以通左右趨/廟之行為碑亭二於廟中門之前為學門三間於)¶
　　(廟前門之右凡廟學之隤壞者皆葺而完之經始/於丁巳八月之朔至十月既望落成於是廟學之)¶
　　(門與路旁出隘塞者既正而通之又擴而大之士/之逰於斯者必將無往而非正且大也正且大斯)¶
　　(無沗於/士矣)十八年巡按車梁重新廟學(楊守阯重新/杭州府儒學)¶
<pb:KR2k0044_WYG_027-3a>¶
　　(記𢎞治甲子監察御史車君梁巡按兩浙以興學/造士為務至乙丑之秋㑹三司諸大夫於學宫僉)¶
　　(議興作衆情惟允乃具材役工凡大成殿明倫堂/尊經閣鄉賢祠以次修葺櫺星門外建兩翼門東)¶
　　(曰義路西曰禮門又建樓一所題曰應魁皆前所/未有也守阯以天下事興廢補敝易為力極敝大)¶
　　(壞難為功為難於其易圖大於其細始敝而修之/日新又新則不至於極敝大壞矣杭為文獻之邦)¶
　　(士之逰於學而冇志於天下事者其味於斯言乎/修徳講學日新又新無或廢墜以成可久可大之)¶
　　(徳業亦/若是也)正徳十二年巡按宋廷佐檄知府留志淑¶
　　遷仁和縣學石經於㦸門外兩偏道統十三贊於¶
　　尊經閣下(楊一清□石經碑記監察御史宋君廷/佐按治浙江嘗求所謂石經者曰在仁)¶
<pb:KR2k0044_WYG_027-3b>¶
　　(和學因往視之多棄斥瓦礫中曰噫此南宋太學/中故物也葢高宗初渡江都臨安即詔建學養士)¶
　　(手書易書詩春秋論孟中庸儒行諸篇刻石於學/京兆尹趙磻老建尊經閣以儲之二十六年復製)¶
　　(宣聖洎顔曽以下七十二賢贊并李伯時舊所繪/像皆刻石置之學理宗紹定五年又以所製伏羲)¶
　　　(來道統贊刻之附諸石經之末宋亡學廢元西/楊璉真伽謀運置諸石為寺墖址頼亷訪經歴)¶
　　(申屠致逺之力而止然亦僅存其半矣後改學為/西湖書院諸殘碑實在焉國朝洪武十一年即書)¶
　　(院建仁和縣學宣徳二年巡按御史吳訥慨石經/殘缺属知府盧玊潤捜集之得全刻及㫁裂者若)¶
　　(干移麗其中天順三年改建縣學於今所其諸石/悉徙以從六十年於兹宋君乃檄府命移置於府)¶
　　(學因徙圖贊於尊經閣之下甃以瓴甓石經及表/忠觀諸碑則徙於櫺星門北之兩偏周廊覆之其)¶
<pb:KR2k0044_WYG_027-4a>¶
　　(屋之數左二十有二楹右如之石之數圖像十有/五贊八易二書七詩十春秋四十有八論孟中庸)¶
　　(十有九表忠觀諸碑十有四既訖工留守肅使者/謁子記慨惟經書之在世猶日麗天水行地不假)¶
　　(形器而存者也顧秦燔漢鑿之餘不㫁如綫有斯/文之責者不得不託諸貞石以夀於無窮漢中郎)¶
　　(筆蹟已不可見唐長安石經與臨安後先並羙今/長安故無恙而仁和學宫獨委棄至此凡吏於兹)¶
　　(士於兹者不均有責哉高宗史稱其博學强記繼/體守文有足嘉者理宗之嗣能表章先賢崇正學)¶
　　(變士習功不可少觀其所以圖不朽者而其所存/可知矣雖物興廢有數然振厲修舉每存乎其人)¶
　　(必有儒者之心然後能及此其他/非惟不暇為亦固有不肯為者矣)是年提學副使¶
　　劉瑞請廷佐購書藏尊經閣(劉瑞杭州府學藏書/記杭學無藏書頒於)¶
<pb:KR2k0044_WYG_027-4b>¶
　　(廷者惟經書性理漢宋諸史瑞董學請於監察御/史宋公公慨然曰吾方石經是葺盍并圖之於是)¶
　　(出刑金遣訓導林鳯鳴劉銛往求約計萬卷經史/子集秩然畧備櫝藏於閣師生誦觀籍其出納既)¶
　　(成瑞進師生告之曰古之君子未有不學而成者/吾夫子設敎曰博學曰多聞見曰前言往行畜其)¶
　　(徳從可知矣讀天下之書斯可與論天下之事此/監察公藏書之意也夫經者天也史者四時五行)¶
　　(也子集者萬彚也天者道之原也宰物而不宰於/物者也四時五行經緯乎天而不容己者也乃若)¶
　　(萬彚斯㣲矣飛者躍者纖者鉅者蠢而動者各聲/聲色色於覆幬雖或反戻恣睢而天亦莫之絶也)¶
　　(其諸子集之謂乎簡之裁之/神而明之存乎其人可耳)嘉靖八年詔建敬一¶
　　亭貯御製敬一箴宋儒程頤視聽言動四箴註范¶
<pb:KR2k0044_WYG_027-5a>¶
　　浚心箴注九年奉制易大成殿曰先師廟建啟聖¶
　　祠正聖賢祀典(自敬一亭以下各/學皆同後不備載)十五年左布政¶
　　使任忠以展謁時輿從直廟門行非禮購地闢為¶
　　便道今稱新路嘉靖浙江通志射圃久圮嘉靖三¶
　　十一年重修(薛應旂射圃記三學射圃者杭州仁/和錢塘三學諸生習射之圃也洪武)¶
　　(初三學各有射圃成化辛卯乃即開元宫廢址總/建督學者就以涖政繼遷代偶間屯田憲竂因以)¶
　　(居之𢎞治戊午提學副使趙公寛至遂議度圃之/左右隙地左建提學書院右建是圃以専習射迤)¶
　　(北乃築街通書院用便督率竟以原圃讓為屯田/公署其事具趙公書院記中嵗久是圃亦就蕪圮)¶
<pb:KR2k0044_WYG_027-5b>¶
　　(嘉靖辛亥子叨視學政属有司葺之明年壬子八/月秋試畢事始克經理冬十二月訖工凡為前堂)¶
　　(前軒各三楹東西兩廡各五楹穿堂一楹後堂五/楹厨屋三楹中外門各一座左右候館各一楹其)¶
　　(諸弓矢決拾侯鵠旌旗鐘鼓琴瑟笙簫塤磬尊罍/豆籩勺篚洗禁爼案豐觶之属悉鼎新如制癸丑)¶
　　(春遂進師生習射值有石仆庭中葢前人礱而寘/之者予因為文勒之以紀其事應旂惟先王為弧)¶
　　(矢以威天下其選士也必校射於澤宫以行慶讓/惟時天子諸侯卿大夫士靡不盡志於射斯其微)¶
　　(義豈徙在於進退周旋儀文器數之間哉葢實以/隂陽並運迭用柔剛斯仁義成徳而人道立矣故)¶
　　(曰射者男子之所有事而君子之所貴也吾夫子/矍相之射公罔之裘序㸃揚觶之語丁寜反覆意)¶
　　(義具在然識其微者葢鮮應旂承乏兩浙日切兢/懼誠願與爾有司學官弟子實心相與凡可以裨)¶
<pb:KR2k0044_WYG_027-6a>¶
　　　(化理者不憚舉行故於省城首善之地是圃之修/復自不容緩而按圖據經講明肄習以為諸郡倡)¶
　　　(者不得不/汲汲也)杭州府志萬厯二年提學副使滕伯輪¶
　　　改三司㕔為名宦祠三年火延文明樓候㕔燬郡¶
　　　守吳自新重建撤民居而逺之(陳善/為記)二十三年提¶
　　　學僉事伍袁萃増置學田(沈瑞臨/為記)二十四年巡撫¶
　　　劉元霖重修(馬夢禎/為記)四十年巡撫高舉重修(自為/記)¶
　　　崇禎十年巡撫喻思恂巡按趙繼鼎張任學暨諸¶
　　　司重修(喻思恂/為記)十二年巡撫熊奮渭修明倫堂(黄/鳴)¶
<pb:KR2k0044_WYG_027-6b>¶
　　　(俊為/記)¶
　國朝順治五年巡臺諸司修葺聖廟(李際期/為記)十五年總¶
　　　督李率泰巡撫陳應泰巡按王元曦重修(谷應㤗/為記)¶
　　　康熙十七年巡撫陳秉直重修文廟二十二年敎¶
　　　授章潤竒訓導宋□重建文昌祠二十三年知府¶
　　　顧岱修兩廡二十四年巡撫趙士麟修聖殿明倫¶
　　　堂并重造兩廡廟門廟懸¶
聖祖仁皇帝御書萬世師表扁額二十五年¶
<pb:KR2k0044_WYG_027-7a>¶
御製先師孔子贊及顔曽思孟四子贊并序¶
　頒行天下府州縣學勒石置碑¶
御製先師孔子贊并序¶
　葢自三才建而天地不居其功一中傳而聖人代宣其¶
　藴有行道之聖得位以綏猷有明道之聖立言以垂憲¶
　此正學所以常明人心之所以不泯也粤稽往緒仰溯¶
　前徽堯舜禹湯文武達而在上兼君師之寄行道之聖¶
　人也孔子不得位窮而在下秉刪定之權明道之聖人¶
<pb:KR2k0044_WYG_027-7b>¶
　也行道者勛業炳於一朝明道者敎思周於百世堯舜¶
　文武之後不有孔子則學術紛淆仁義湮塞斯道之失¶
　傳也久矣後之人而欲探二帝三王之心法以為治國¶
　平天下之準其奚所取衷焉然則孔子之為萬古一人¶
　也審矣朕巡厯東國謁祀闕里景仰滋深敬摛筆而為¶
　之贊曰清濁有氣剛柔有質聖人參之人極以立行著¶
　習察舍道莫由惟皇建極惟后綏猷作君作師垂統萬¶
　古曰惟堯舜禹湯文武五百餘嵗至聖誕生聲金振玊¶
<pb:KR2k0044_WYG_027-8a>¶
　集厥大成序書刪詩定禮正樂既窮象繋亦嚴筆削上¶
　紹往緒下示來型道不終晦秩然大經百家紛紜殊途¶
　異趣日月無踰羮牆可晤孔子之道惟中與庸此心此¶
　理千聖所同孔子之徳仁義中正秉彛之好根本天性¶
　庶㡬夙夜朂哉令圖遡源洙泗景躅唐虞載厯庭除式¶
　觀禮器摛毫仰贊心焉遐企百世而上以聖為歸百世¶
　而下以聖為師非師夫子惟師於道統天御世惟道為¶
　寳泰山嚴巖東海泱泱牆高萬仞夫子之堂孰窺其藩¶
<pb:KR2k0044_WYG_027-8b>¶
　孰窺其徑道不逺人克念作聖¶
御製顔子贊¶
　聖道早聞天資獨粹約禮博文不遷不貳一善服膺萬¶
　徳來萃能化而齊其樂一致禮樂四代治法兼備用舍¶
　行藏王佐之器¶
御製曽子贊¶
　洙泗之傳魯以得之一貫曰唯聖學在兹明徳新民至¶
　善為期格致誠正均平以推至徳要道百行所基纂承¶
<pb:KR2k0044_WYG_027-9a>¶
　統緒修明訓辭¶
御製子思子贊¶
　於穆天命道之大原静養動察庸行徳言以育萬物以¶
　贊乾坤九經三重大法是存篤㳟慎獨成徳之門養之¶
　藏密擴之無垠¶
御製孟子贊¶
　哲人既萎楊墨昌熾子輿闢之曰仁曰義性善獨闡知¶
　言養氣道稱堯舜學屏功利煌煌七篇並垂六藝孔學¶
<pb:KR2k0044_WYG_027-9b>¶
　攸傳禹功作配¶
　　　雍正元年三月欽奉¶
　上諭追封先師五代王爵五世祖為肇聖王高祖為裕¶
　　　聖王曽祖為詒聖王祖為昌聖王父為啟聖王易¶
　　　啟聖祠為崇聖祠増設神牌祭器典禮加隆三年¶
　御書生民未有額懸大成殿五年四月總督(臣/)李衛大¶
　　　新廟學委敎授蘇滋恢董理九月訖工規制悉備¶
　先師廟四配¶
<pb:KR2k0044_WYG_027-10a>¶
　　　復聖顔子宗聖曽子述聖子思子亞聖孟子¶
　　十哲¶
　　　閔子損冉子耕冉子雍宰子子端木子賜冉子求¶
　　　仲子由言子偃卜子商顓孫子師¶
　國朝康熙五十一年奉¶
聖祖仁皇帝上諭以朱子熹發明聖道軌於至正使六經¶
　　　之㫖大明聖學之傳有繼舊在東廡先賢之列升¶
　　　配大成殿十哲之次¶
<pb:KR2k0044_WYG_027-10b>¶
　　兩廡從祀先賢¶
　　　澹臺子滅明宓子不齊原子憲公治子長南宫子¶
　　　适公晢子哀商子瞿高子柴漆雕子開樊子須司¶
　　　馬子耕商子澤有子若公西子赤巫馬子施梁子¶
　　　鱣顔子辛冉子孺曹子䘏伯子䖍公孫子龍冉子¶
　　　季秦子商漆雕子徒父顔子髙漆雕子哆壤駟子¶
　　　赤任子不齊石作子蜀公良子孺公夏子首公肩¶
　　　子定后子處鄡子單奚容子蒧罕父子黒顔子祖¶
<pb:KR2k0044_WYG_027-11a>¶
　　榮子旂句子井疆左人子郢秦子祖縣子成鄭子¶
　　國公祖子句兹原子亢燕子伋亷子潔樂子欬叔¶
　　仲子㑹狄子黒公西子輿如孔子忠邽子巽公西¶
　　子蒧陳子亢顔子之僕琴子張施子之常歩叔子¶
　　乗申子棖秦子非顔子噲左邱子明周子敦頤張¶
　　子載程子顥程子頤邵子雍¶
國朝雍正三年奉¶
㫖復入從祀者四賢¶
<pb:KR2k0044_WYG_027-11b>¶
　　蘧子瑗林子放秦子冉顔子何¶
　増入從祀者六賢¶
　　縣子亶牧子皮樂正子克公都子萬子章公孫子¶
　　丑¶
　兩廡從祀先儒¶
　　公羊子高榖梁子赤毛子萇伏子勝孔子安國后¶
　　子蒼高堂子生董子仲舒杜子子春王子通韓子¶
　　愈胡子瑗歐陽子修司馬子光楊子時胡子安國¶
<pb:KR2k0044_WYG_027-12a>¶
　　羅子從彦李子侗吕子祖謙張子栻陸子九淵蔡¶
　　子沈真子徳秀許子衡薛子瑄陳子獻章胡子居¶
　　仁王子守仁¶
國朝康熙五十五年江南學臣余正健疏請宋儒范子¶
　　仲淹從祀奉¶
㫖准入兩廡¶
　　雍正三年奉¶
㫖復入從祀者二人¶
<pb:KR2k0044_WYG_027-12b>¶
　　鄭子康成范子寗¶
　増入從祀者十有四人¶
　　諸葛子亮尹子焞陳子淳魏子了翁黄子幹何子¶
　　基王子栢趙子復金子履祥許子謙陳子皓羅子¶
　　欽順蔡子清陸子龍其¶
崇聖祠配享先賢¶
　　顔氏無繇曽氏㸃孔氏鯉孟孫氏激¶
　從祀先儒¶
<pb:KR2k0044_WYG_027-13a>¶
　　　周氏輔程氏珦朱氏松蔡氏元定¶
　　　雍正三年奉¶
　㫖増入從祀者一人¶
　　　張氏迪　(已上配享從祀各府/縣學皆同後不複載)¶
　　　射圃(在提學道署西與仁和錢塘同一圃後改/校士館仍習射於此今地入駐防營内)名¶
　　　宦祠(祀任延以下/一百五十人)鄉賢祠(祀嚴光以下二/百一十五人)¶
　　　康熙四十一年正月¶
聖祖仁皇帝御製訓飭士子文頒行學宫¶
<pb:KR2k0044_WYG_027-13b>¶
　國家建立學校原以興行敎化作育人才典至渥也朕¶
　臨馭以來隆重師儒加意庠序近復慎簡學使釐剔弊¶
　端務期風敎修明賢材蔚起庶幾棫樸作人之意乃比¶
　來士習未端儒效罕著雖因内外臣工奉行未能盡善¶
　亦由爾諸生積錮已久猝難改易之故也兹特親製訓¶
　言再加警飭爾諸生其敬聽之從來學者先立品行次¶
　及文學學術事功源委有叙爾諸生幼聞庭訓長列宫¶
　牆朝夕誦讀寜無究心必也躬行實踐砥礪亷隅敦孝¶
<pb:KR2k0044_WYG_027-14a>¶
順以事親秉忠貞以立志窮經考義勿雜荒誕之談取¶
友親師悉化憍盈之習文章歸於醇雅毋事浮華軌度¶
式於規繩最防蕩軼子衿佻㒓自昔所譏茍行止有虧¶
雖讀書何益若夫宅心弗淑行已多愆或蜚語流言脅¶
制官長或隠糧包訟出入公門或唆撥奸猾欺孤凌弱¶
或招呼朋類結社要盟乃如之人名敎不容鄉黨弗齒¶
縱倖逃褫扑濫竊章縫返之於衷能無愧乎鄉㑹科名¶
乃掄才大典關係尤鉅士子果有真才實學何患困不¶
<pb:KR2k0044_WYG_027-14b>¶
逢年顧乃標榜虚名暗通聲氣夤縁詭遇罔顧身家又¶
或改竄鄉貫希圖進取囂凌騰沸網利營私種種弊情¶
深可痛恨且夫士子出身之始尤貴以正若兹厥初拜¶
獻便已作奸犯科則異時敗檢踰閑何所不至又安望¶
其秉公持正為國家宣猷樹績膺後先疏附之選哉朕¶
用嘉恵爾等故不禁反復惓惓兹訓言頒到爾等務共¶
體朕心恪遵明訓一切痛加改省爭自濯磨積行勤學¶
以圖上進國家三年登造束帛弓旌不特爾身有榮即¶
<pb:KR2k0044_WYG_027-15a>¶
爾祖父亦増光寵矣逢時得志寜俟他求哉若乃視為¶
具文玩愒弗儆毁方躍冶暴棄自甘則是爾等㝠頑無¶
知終不能率敎也既負栽培復干咎戾王章具在朕亦¶
不能為爾等寛矣自兹以往内而國學外而直省鄉校¶
凡學臣師長皆有司鐸之責者並宜傳集諸生多方董¶
勸以副朕懐否則職業弗修咎亦難逭勿謂朕言之不¶
預也爾多士尚敬聽之哉¶
　　雍正四年九月二十七日欽奉¶
<pb:KR2k0044_WYG_027-15b>¶
上諭為士者乃四民之首一方之望凡属編氓皆尊之¶
　奉之以為讀聖賢之書列膠庠之選其所言所行俱¶
　可以為鄉人法則也故必敦品勵學謹言慎行不愧¶
　端人正士然後以聖賢詩書之道開示愚民則民必¶
　聽從其言服習其敎相率而歸於謹厚或小民偶有¶
　不善之事即懐愧恥之心相戒勿令某人知之如古¶
　人之往事則民風何患不淳世道何患不復古耶朕¶
　觀今日之士雖不乏閉户勤修讀書守法之輩而蕩¶
<pb:KR2k0044_WYG_027-16a>¶
　檢踰閑不顧名節者亦復不少或出入官署包攬詞¶
　訟或武㫁鄉曲欺壓平民或違抗錢糧藐視國法或¶
　代民納課私潤身家種種卑汚下賤之事難以悉數¶
　彼為民者見士子誦讀聖賢之書而行止尚且如此¶
　則必薄待讀書之人而並且輕視聖賢之書矣士習¶
　不端民風何由而正其間闗係最為重大朕自即位¶
　以來加恩學校培養人才所以敎育士子者無所不¶
　至宜乎天下之士皆鼓舞奮興爭自濯磨盡去其佻¶
<pb:KR2k0044_WYG_027-16b>¶
　達之習矣而内外諸臣條奏中臚列諸生之劣蹟請¶
　行嚴懲者甚多朕思轉移化導之法當先端其本原¶
　敎官者多士之儀型也學臣者敎官之表率也敎官¶
　多属中材又或年齒衰邁貪位竊禄與士子為朋儔¶
　視考課為故套而學臣又但以衡文為事任敎官之¶
　因循怠惰茍且塞責漫不加察所以倡率之本不立¶
　無怪乎士習之不端而風俗之未淳也朕孜孜圖治¶
　欲四海之大萬民之衆皆向風而慕義革薄而從忠¶
<pb:KR2k0044_WYG_027-17a>¶
　故特簡督學之臣慎重敎官之職欲使自上而下端¶
　本澄源以收實效也凡為學臣者務須持正秉公宣¶
　揚風化於敎官之稱職者即加薦拔溺職者即行叅¶
　革為敎官者訓誨士子悉秉誠心如父兄之督課子¶
　弟至於分别優劣則至公至當不渉偏私如此各盡¶
　其道則士子崇尚品詣砥礪亷隅且不但自淑其身¶
　而羣黎百姓日聞善言日覩善行以生其感發之念¶
　風俗之丕變庶幾其可望也特諭¶
<pb:KR2k0044_WYG_027-17b>¶
(訓㫖謹按杭州府學為十一郡膠庠之首凡奉到於此/    率先奉行而各郡邑咸蒸蒸向化焉故恭紀)¶
　　敷文書院(在鳯凰山/萬松嶺)　仁和縣志舊報恩寺明𢎞¶
　　治十一年浙江右叅政周木廢寺建萬松書院上¶
　　有芙蓉巖石匣泉如圭峯中為大成殿東西號房¶
　　後為明道堂毓秀閣中有飛躍軒稍西為留月臺¶
　　掬湖臺振衣亭可汲亭水雲亭前為㦸門曰仰聖¶
　　門左有曽唯亭右有顔樂亭外有萬松門萬松書¶
　　院石坊東西有徳侔天地道貫古今二石坊嘉靖¶
<pb:KR2k0044_WYG_027-18a>¶
　　乙酉増修(王守仁萬松書院記萬松書院在浙省/南門外當湖山之間𢎞治初叅政周君)¶
　　(近仁因廢寺之址而改為之廟貎規制畧如學宫/延孔氏之裔以奉祀事近年以來有司相繼葺理)¶
　　(地益以勝然亦止為逰觀之所而講誦之道未偹/也嘉靖乙酉侍御潘景哲奉命來巡憲度丕肅文)¶
　　(敎聿新乃増修書院益廣樓居齋舍為三十六楹/具其器用置贍田若干頃揭白鹿之規掄彦選俊)¶
　　(肄習其間以倡列郡之士而属之提學僉事萬君/汝信汝信曰是固潮之責也藩臬諸君咸贊厥成)¶
　　(使知事嚴綱董其役知府陳力推官陳箎相恊經/理閲月踰旬工訖事舉乃請紀其事惟我明自國)¶
　　(都至於郡邑咸建廟學羣士之秀専官列職而敎/育之其於學校之制可謂詳且備矣而名區勝地)¶
　　(往往復有書院之設何哉所以匡翼夫學校之不/逮也夫三代之學皆所以明人倫今之學宫皆以)¶
<pb:KR2k0044_WYG_027-18b>¶
　　(明倫名堂則其所以立學者固未嘗非三代意也/然自科舉之業盛士皆馳騖於記誦辭章而功利)¶
　　(得䘮分惑其心於是師之所敎弟子之所學者遂/不復知有明倫之意矣懐世道之憂者思挽而復)¶
　　(之卒亦未知所措其力譬之兵事當玩弛偷惰之/餘則必選將閲伍更其號令旌旗懸非格之賞以)¶
　　(倡勇敢然後士氣可得而振也今書院之設固亦/此類也歟士之集於此者其必相與思之曰既進)¶
　　(我於學校矣而復優我於是何為乎寜獨以精吾/之舉業便吾之進取而已乎是固期我以古聖賢)¶
　　(之學也古聖賢之學明倫而已明倫之學孩提之/童亦無不能而及其至也雖聖人有所不能盡也)¶
　　(人倫明於上小民親於下家齊國治而天下平矣/是故明倫之外無學外此而學者謂之異端非此)¶
　　(而論者謂之邪説假此而行者謂之霸術飾此而/言者謂之支辭背此而馳者謂之功利之徒亂世)¶
<pb:KR2k0044_WYG_027-19a>¶
　　　(之政雖今之舉業必自此而精之而後不愧於敷/奏明試雖今之仕進必由此而施之而後無忝於)¶
　　　(行義達道斯固國家建學之初意諸君葺/書院以興多士之盛心也故為多士誦之)三十三¶
　　　年杭州知府孫孟重建明道堂翼以居仁由義二¶
　　　齋萬厯五年巡鹽御史馬應夢即毓秀閣北建繼¶
　　　道堂翼以窮理居敬二齋祀周程張朱五先生八¶
　　　年毁各書院巡按御史謝師啟提學僉事喬因阜¶
　　　謂萬松書院祀先聖不當毁具疏得存¶
　國朝康熙十年巡撫范承謨修五十五年巡撫徐元夢¶
<pb:KR2k0044_WYG_027-19b>¶
　　　重修奉¶
聖祖仁皇帝御書浙水敷文扁額懸於中堂¶
　頒賜古文淵鑒淵鑒類函周易折中朱子全書藏於院¶
　　　内鹽驛道黄炳捐置學田康熙五十七年巡撫朱軾¶
　　　復捐益贍産雍正四年巡撫(臣/)李衛重修十一年¶
　　　欽奉¶
　上諭各省學校之外地方大吏每有設立書院聚集生¶
　　徒講誦肄業者朕臨御以來時時以敎育人材為念¶
<pb:KR2k0044_WYG_027-20a>¶
　但稔聞書院之設實有禆益者少而浮慕虚名者多¶
　是以未曽勅令各省通行葢欲徐徐有待而後頒降¶
　諭㫖也近見各省大吏漸知崇尚實政不事沽名邀¶
　譽之為而讀書應舉之人亦頗能屏去浮囂之習則¶
　建立書院擇一省文行兼優之士讀書其中使之朝¶
　夕講誦整躬飭行有所成就俾逺近士子觀感奮發¶
　亦興賢育才之一道也督撫駐劄之所為省㑹之地¶
　着該督撫商酌舉行各賜帑金一千兩將來士子羣¶
<pb:KR2k0044_WYG_027-20b>¶
　聚讀書須預為籌畫資其膏火以垂永久其不足者¶
　在於存公銀内支用封疆大吏等並有化導士子之¶
　職各宜殫心奉行黜浮從實以儲國家菁莪棫樸之¶
　選如此則書院之設有禆益於士習文風而無流弊¶
　乃朕之所厚望也特諭欽此浙江總督管巡撫事臣¶
　　程元章欽遵酌議生息増置田畝以為永逺膏火¶
　　之資俾全浙士子均沐¶
皇仁益勤講肄翕然向風以仰副¶
<pb:KR2k0044_WYG_027-21a>¶
　聖天子樂育人才之至意云¶
　　　天真書院(在天真/山麓)　杭州府志王文成守仁講學¶
　　　之所萬厯間行人薛侃等建以祀文成¶
　　　崇文書院(在西湖跨/虹橋西)　兩浙鹽法志明萬厯間巡¶
　　　鹽御史葉永盛視鹺之餘集内商子弟於西湖之¶
　　　跨虹橋西授以題命各就舫中属文舫皆散去少¶
　　　焉書角一聲羣舫畢集各以文進面定甲乙名曰¶
　　　舫課去官後商士思之就其地建書院中奉朱子¶
<pb:KR2k0044_WYG_027-21b>¶
　　　而祠永盛於後寢春秋饗祀焉¶
　國朝康熙四十四年¶
聖祖仁皇帝南巡¶
御題正學闡敎四字¶
賜為額爰鼎新之榜曰崇文中為饗堂闢其左為亭敬摹¶
御書勒石崇奉後為敬修堂為諸生齋舍雍正十一年鹽¶
　　　驛道張若震重修規制大備(姚之駟重修崇文書院/記治世敎育人材成均)¶
　　　(以萃八方之士郡縣學以萃鄉國之士而又設為/書院以講學其中鵞湖鹿洞自昔為昭今)¶
<pb:KR2k0044_WYG_027-22a>¶
　(聖天子在上特於省㑹書院大沛殊恩良以書院之建/    學校之助也然非宦斯土者以敎育人材是亟為)¶
　　　(之振興而鼔舞則其事亦難永久而不敝西湖故/冇書院名崇文為新安人士肄業之所明直指葉)¶
　　　(公雅有造士之徳因創斯地以尸祝之堂皇之上/敬祠徽國文公嵗祀㒺缺吾郷士大夫習禮於斯)¶
　　　(兼課文藝聲華鵲起科弟蟬聯葢百數十年於兹/矣康熙四十四年恭遇)¶
(聖祖南巡闡敎之額頒賜院内日華雲爛朗耀湖山多士/御書正學)¶
　　　(益爭自濯磨文風日上雍正十一年大都運桐城/張公來督鹺政公以黄閣世家鴻文駿業昭昭在)¶
　　　(人耳目涖任後恤商惠民庶政具修尤以敎育人/材為己任春秋書院祀事必躬必親酹爵之餘恒)¶
　　　(集諸生諄諄以進徳修業相朂因環顧祠宇多為/風雨剥蝕且講堂誦舍缺焉未周無臯比之座學)¶
<pb:KR2k0044_WYG_027-22b>¶
　　　(徙末由矜式慨然思所以振興而鼓舞之爰命鹺/商閲其廢缺酌所修舉凡木石之需甓堊之費計)¶
　　　(鏹如干延師之脡脯集課之膳修優奬之楮穎閲/年計鏹如干兩分鹺各為捐貲餘俱按引輸費嵗)¶
　　　(以為常鹺業諸君㒺不踴躍從事一時祠宇堂舍/煥然稱鉅麗觀公乃慎擇經師延進士施君學川)¶
　　　(為設絳帳由是䇿杖負笈之徒蒸然雲集㑹而課/者月至三四百人校其文而甲乙之公加以品題)¶
　　　(優其奬賞多士莫不舉手加額曰而今乃知文之/崇也夫崇文者豈徒揚芳摛藻掇青拾紫而已哉)¶
　　　(周子曰文所以載道程子曰編之乎詩書而不愧/措之乎天地而不疑此為傳世之文夫文章性道)¶
　　　(原自脗合學者習其辭究其義以之澡身而浴徳/以之經天而緯地皆於文焉始終之今者敬瞻)¶
(宸翰當思學何以正敎何以闌昔文公誨士必先器識而/      後文藝凡我同學之人務期砥躬礪行上以答)¶
<pb:KR2k0044_WYG_027-23a>¶
(盛朝造士之𢎞恩下以體我公樂育之雅意横經問業/    一惟徽國公是景是仰由是發為文章可以麗日)¶
　　(星垂金石顯為事業可以立丹陛奠蒼生則其文/斯為大文其崇斯為至崇矣多士戴公之徳謀一)¶
　　(言以鑱諸石余不敏向附崇文之末班恭/承嘉惠竊與有榮觀焉遂不辭而為之記)¶
　　敬一書院(在孤/山)　杭州府志康熙二十四年巡撫¶
　　趙士麟構講堂於孤山每月朔日㑹紳衿耆老宣¶
　　講¶
聖諭望日集師儒講學於此¶
　　紫陽書院(在紫陽/山麓)　兩浙鹽法志康熙四十二年¶
<pb:KR2k0044_WYG_027-23b>¶
　　兩浙鹽運司高熊徴買宅於鳳山門内之馨如坊¶
　　改作書院鹺商亦踴躍捐資共勷厥成顔曰紫陽¶
　　别墅以其地為紫陽山麓而適與新安之紫陽同¶
　　名遂以别墅别之其中為樂育堂奉朱子木主堂後¶
　　有簪花閣五雲深處講堂東為近水樓南宫舫瀛¶
　　洲榭生徒於此弦誦焉又折而東為春草池為垂¶
　　釣磯為看湖臺為别有天為尋詩逕循逕而入為¶
　　層梯疊巘躡其巔為巢翠亭逺矚錢塘聖湖如在¶
<pb:KR2k0044_WYG_027-24a>¶
　　襟帶間其他如小瞿塘石蕊峯梧桐岡鸚䳇石筆¶
　　架峯螺泉葡萄石諸勝皆巖石痩削壑谷幽䆳當¶
　　事延名師主講席日有課月有程一秉鹿洞規則¶
　　雍正三年寧紹分司徐有緯捐葺七年總督(臣/)李¶
　　衛重建巢翠閣為文昌祠¶
　錢塘縣儒學(在府治/東北)　咸淳臨安志舊附京庠成化¶
　　杭州府志宋紹興間昉建於長生老人橋西嘉熙¶
　　四年尹趙與懽大其址建學六齋元因之至正十¶
<pb:KR2k0044_WYG_027-24b>¶
　　二年燬於兵嘉靖浙江通志明洪武三年知縣邵¶
　　復亨徙今所萬歴杭州府志洪武九年知縣王益¶
　　徳改建宣徳間重建正統初増建號舍景泰五年¶
　　按察使陳璇率諸寮寀恊修廟學(魏驥/為記)𢎞治三年¶
　　按察使于大節提學副使吳伯通恊力修葺因立¶
　　科第題名石(李旻/為記)嘉靖三十年知府孫孟四十二¶
　　年提學副使屠羲英繼飾廟學萬厯二年廟壊訓¶
　　導黄金粲潘桂芳白於提學副使滕伯輪并啟聖¶
<pb:KR2k0044_WYG_027-25a>¶
　　祠明倫堂皆一新之(陳善重修錢塘縣儒學記錢/塘縣學在省城東隅形勝獨)¶
　　(竒風氣攸聚萬厯二年先師廟脊為風雨所壊司/訓黄君金粲潘君桂芳具狀白於督學憲副滕公)¶
　　(修之始先師廟次兩廡次敬一亭次五箴亭次南/㦸門又南櫺星門門之南新樹石欄東西凡若干)¶
　　(丈廟之北修明倫堂堂之西修啟聖祠始於三月/落成於六月内外煥然改觀諸生詣予請紀成事)¶
　　(善因拜手言曰休哉滕公興學之績不可以不紀/也今夫立敎不外明倫聖學莫先主敬自敬敷五)¶
　　(敎之説虞廷倡之而萬世敎人者宗焉是以三綱/正九疇叙庠序成風里閭向化何則敎養之道素)¶
　　(豫而聖學大明也諸士服習有素游於黌宫弗戾/聖人之敎以仰承滕公興學造士之盛心而二三)¶
　　(師儒締構之勞/亦非無補矣)萬歴錢塘縣志萬厯二十四年縣¶
<pb:KR2k0044_WYG_027-25b>¶
　　令湯沐建文昌閣二十八年縣令陳瑛建第一流¶
　　坊三十二年縣令朱光祚建尊經閣(金學曾/為記)杭州¶
　　府志萬厯三十五年知縣聶心湯重建先師廟崇¶
　　禎十三年巡鹽御史梁雲構重修(吳太冲/為記)十七年¶
　　知縣顧咸建移建啟聖宫¶
國朝順治十三年燬十五年提學谷應泰重建康熙二¶
　　十四年諸生共建石坊題曰宫牆第一流五十二¶
　　年圮巡鹽御史顓圖重修五十七年總督覺羅滿¶
<pb:KR2k0044_WYG_027-26a>¶
　　保重修廟學舉人潘兆新生員范玉鉁施廷儀等¶
　　重建尊經閣於明倫堂後復褒忠祠於學東祀方¶
　　正學以下一十四人(滿保/為記)雍正六年總督臣李衛¶
　　大加修治煥然一新¶
　　射圃(與杭州/府學同)名宦祠(祀白居易以/下一十六人)鄉賢祠(祀范平/以下一)¶
　　(百三/人)社學(十所在城/七在鄉三)¶
　仁和縣儒學(在縣治北/府學右)　咸淳臨安志舊附京庠紹¶
　　興三年令孫廷直於縣治東建廟成化杭州府志¶
<pb:KR2k0044_WYG_027-26b>¶
　　嘉定五年令姚師虎建學於廟左八年令趙希言¶
　　創齋四嘉熙四年尹趙與懽遷縣簿之廨以廣其¶
　　基淳祐九年令李從重建嘉靖仁和縣志元至元¶
　　中敎諭余志賢改作明洪武三年令徐珪復闢射¶
　　圃置觀徳亭嘉靖浙江通志洪武十一年即西湖¶
　　書院改為學天順三年徙今所(魏驥仁和縣遷建/儒學記巡按浙江)¶
　　(監察御史古灤閻鼐以仁和縣學卑隘且東接按/察司西連司之囹圄嘆曰此豈可為崇清廟肅弦)¶
　　(誦之所乎乃謀之左布政使梁楘按察使曽䝉簡/等咸以為然於是相地得舊貢院之址高亢為宜)¶
<pb:KR2k0044_WYG_027-27a>¶
　　(言於朝擇日始事委布政使檢校駱義監督杭州/知府胡濬往來經營之其材則本諸舊而易以新)¶
　　(者半禮殿五間兩廡三十間前蔽㦸門外列櫺星/明倫堂五間兩齋一十間下至倉庫庖湢之類凡)¶
　　(學所宜有者無不備具肇工於天順己卯之夏六/月訖工於是年之十月既落成敎諭畢昇請記於)¶
　　(余夫學校實風化賢才攸繫故厯代重之學既新/矣為士子者亦當一新其志去凡近進高明一以)¶
　　(古之名臣賢相自期應時展藴上不負朝廷/崇重之意下不負諸臣作興之羙而後可)萬歴¶
　　杭州府志成化十七年同知李杲修(夏時正/為記)正徳¶
　　十三年郡守留志淑嘉靖四年知縣李義壯繼修¶
　　二十七年敎諭陳助以廟宇傾圯言於郡守嚴寛¶
<pb:KR2k0044_WYG_027-27b>¶
　　新之(童漢臣/為記)萬厯元年知府涂淵知縣張譽重建¶
　　明倫堂(馬三才/為記)杭州府志萬厯四年知縣梁鵬重¶
　　修改建學門(陳善/為記)¶
國朝順治八年督撫藩臬諸司重修廟學大門移東首¶
　　由府學出入康熙八年敎諭鄒鐄與諸生邵泰卿¶
　　構殿餘工未竣二十四年泰卿子學士逺平重建¶
　　明倫堂雍正九年總督臣李衛重修¶
　　射圃(與杭州府學/錢塘縣學同)名宦祠(祀許璞以/下九人)鄉賢祠(祀王/琦以)¶
<pb:KR2k0044_WYG_027-28a>¶
　　(下七十/三人)社學(十所今存六/所在城内)¶
　海寧縣儒學(在縣治/東南)　咸淳臨安志在縣治西紹興¶
　　五年令刁廱撤故老氏宫材即舊址建學(胡程/為記)淳¶
　　熙四年令魏伯恂廣之十年令陳申重建㦸門等¶
　　嘉泰四年令沈紡復新之(鍾必萬/為記)成化杭州府志¶
　　淳祐中令范慶重修寳祐二年令施濆建藏書室¶
　　嘉靖海寜縣志元元貞二年陞州學知州張珪以¶
　　廟學湫隘改闢之萬歴杭州府志至正六年知州¶
<pb:KR2k0044_WYG_027-28b>¶
　　何濛修十二年敎諭朱鸞又修十九年邑人賈用中¶
　　捐學田(夏㤗亨/為記)明洪武二年改縣學三年知縣王¶
　　忠闢射圃七年知縣朱恪修廟學建觀徳亭九年¶
　　知縣黄守政重建齋舍永樂十五年知縣盧質中¶
　　修(顧孟時/為記)正統三年知縣伍服修正徳十二年敎¶
　　諭侯泰建名宦鄉賢二祠嘉靖十年知縣胡堯時¶
　　建啟聖祠尊經閣饌堂四十二年知縣殷登瀛置¶
　　學田四十四年知縣許天贈修(董鯤/為記)杭州府志萬¶
<pb:KR2k0044_WYG_027-29a>¶
　　歴初學宫圮敎諭張學易重建二十七年通判張¶
　　汝賢新尊經閣(柳希㸃/為記)¶
國朝順治十年知縣秦嘉系教諭陸熙運訓導李芳穎¶
　　重修(張安茂/為記)康熙八年敎諭金昌尹修尊經閣十¶
　　五年知縣許三禮敎諭謝三聘修啟聖祠五十二¶
　　年貢生陳克鑑修聖殿六十一年署縣黄在瓚捐¶
　　建明倫堂¶
　　射圃(在學/北)名宦祠(祀朱公綽以/下一十六人)鄉賢祠(祀顧歡以/下四十九)¶
<pb:KR2k0044_WYG_027-29b>¶
　　(人/)社學(二所一在學/東一在學西)¶
　　黄岡書院(在縣東三/十六里)　明一統志宋邑人賈氏置¶
　　義塾元至正間改為書院¶
　　正學書院(在縣/治東)　海寜縣志康熙十三年知縣許¶
　　三禮建¶
　富陽縣儒學(在縣/治東)　咸淳臨安志唐武徳七年建萬¶
　　歴杭州府志景雲二年重修永泰元年令崔仕元¶
　　重建宋景祐二年知縣陳執禮始建廟(錢禴/為記)紹興¶
<pb:KR2k0044_WYG_027-30a>¶
　　十五年令徐端輔重新之淳熙十二年主簿葉延¶
　　年修(自為/記)嘉泰中令范之柔復拓其基嘉定中令¶
　　程珌李彌高前後重修元至正末燬於兵明洪武¶
　　元年知縣楊敬重建今處十年知縣孟斌建㦸門¶
　　兩廡堂舍闢射圃永樂三年縣丞汪文立東西齋¶
　　十一年知縣陶觀修建大成殿明倫堂日新齋東¶
　　西廡櫺星門宣徳十年知縣吳堂重修大成殿敎¶
　　諭陳興建學門改學路修齋舍𢎞治初又移廟學¶
<pb:KR2k0044_WYG_027-30b>¶
　　於西嘉靖九年推官劉望之重修(龔用卿重修富/陽縣儒學記富)¶
　　(陽縣學創自國初至𢎞治初又稍移於西厯有年/嵗然以其地臨大江之濵每洪水泛漲輒被渰没)¶
　　(重以風雨震凌悉就傾圮嘉靖九年杭州府推官/劉君望之與敎諭陳君箴謀新之移文廟於前十)¶
　　(六丈翼以兩廡樹之㦸門門之左右列名宦鄉賢/二祠前鑿小池石梁其上又前為櫺星石門門之)¶
　　(前貿民居而闢之俯臨大江立石表於江涘扁曰/仰聖興賢下聨石級廣二丈有六長倍之有半左)¶
　　(建儒學大門進為聚英之門又進為樂育之門又/進為明倫堂堂之左右興賢達道二齋堂之後創)¶
　　(敬一亭亭之東有隙地闢為射圃亭其中曰觀徳/東西立號房二十楹以至庫厨庖湢倉舍之属各)¶
　　(有定所繚以周/垣規制大備)十三年按察僉事焦煜建一鑑樓¶
<pb:KR2k0044_WYG_027-31a>¶
　　十五年建尊經閣(自為/記)四十年知縣謝中立修(周/羙)¶
　　(為/記)隆慶六年知縣劉汝昭建文明門(章楷/為記)杭州府¶
　　志萬厯三年知縣李啟十一年知縣管九臯三十¶
　　二年知縣王僑崇禎四年敎諭方國儒十三年知¶
　　縣何吾濬重修¶
國朝康熙二年知縣朱永盛敎諭方兆日修先師廟建¶
　　兩廡名宦鄉賢啟聖祠三年知縣徐啟業敎諭虞¶
　　士彦建明倫堂九年知縣牛奐修葺未備二十年¶
<pb:KR2k0044_WYG_027-31b>¶
　　知縣錢晉錫敎諭趙嗣萬訓導楊思蟾重修大成¶
　　殿建明倫堂(錢晉錫/為記)¶
　　射圃(在學/東)名宦祠(祀李濬以下/二十六人)鄉賢祠(祀嚴光以/下三十一)¶
　　(人/)社學(在縣/東)¶
　餘杭縣儒學(在縣治/東北)　咸淳臨安志宋初有廟景徳¶
　　三年令章得一重建廟學(章得一餘杭縣儒學記/得一由廷尉授餘杭令)¶
　　(以為禮不可廢敎所由興昔文翁興蜀郡范寗牧/豫章皆大設學校充立政績是邑也錢氏土疆聲)¶
　　(敎遐邈至太平興國中宰邑者始撤城隍神祠塑/像於中庭户喧卑几筵牢落風雨不庇藜蒿並興)¶
<pb:KR2k0044_WYG_027-32a>¶
　　(得一與寮寀等謀改舊貫别新儒宫役公僕以輸/材就鎮城而卜地未克全繕尚多闕如邑人進士)¶
　　(卜文舉服勤於兹龜勉不怠剞劂圬墁樸斲丹/艧工善其事人無告勞十旬之内厥功告成)紹¶
　　興五年令范仲將徙於法喜寺基成化杭州府志¶
　　淳熙六年簿范某建門設㦸元至元四年達嚕噶¶
　　齊額森特穆爾重修(徐一清/為記)明洪武初知縣魏本¶
　　初重建廟於縣治東(按嘉靖通志亦云明初知縣/魏本初復徙於此而萬厯府)¶
　　(志則云洪武三年知縣胡伊蘇岱爾建廟於縣治/東故學基四年知縣魏本初建齋舍闢射圃創庖)¶
　　(湢縣丞韓修/爵建明倫堂)萬歴杭州府志洪武九年知縣梁初¶
<pb:KR2k0044_WYG_027-32b>¶
　　建兩齋十年知縣王原良建廟學未完十六年知¶
　　縣史原逺繼建(徐一䕫/為記)永樂五年知縣林源重建¶
　　正統十二年知縣吳鑑建饌堂敎諭褚文量徙射¶
　　圃天順三年知縣朱倫新廟學成化十四年僉事¶
　　錢山闢學門併拓基址𢎞治七年知縣冉繼志改¶
　　建明倫堂正徳五年敎諭林誠通建青雲樓十三¶
　　年提學副使劉瑞重修廟學巡按吳華重建尊經¶
　　閣杭州府志嘉靖三十年敎諭李鵬舉謀於知縣¶
<pb:KR2k0044_WYG_027-33a>¶
　　周之冕遷於法喜寺基改今學萬厯三十三年敎¶
　　諭王琪増修(自為/記)¶
國朝順治三年訓導汪之涵修(嚴沆/為記)十四年訓導孫楚¶
　　如重建明倫堂十八年知縣宋士言重建先師廟¶
　　名宦祠康熙二十二年知縣龔嶸重修¶
　　射圃(在學/西)名宦祠(祀陳渾以下/一十一人)鄉賢祠(祀卜天與/以下一十)¶
　　(三/人)社學(二所一在館西/一在儒學東)¶
　　龜山書院(在縣/治南)　續文獻通考宋崇寜末楊時知¶
<pb:KR2k0044_WYG_027-33b>¶
　　縣事有遺愛於民民請立書院祀之延師敎子弟¶
　　其中¶
　臨安縣儒學(在縣治/東南)　咸淳臨安志學在縣西咸平¶
　　三年建後徙於縣城南紹興十六年令王傳重建¶
　　(孫覿重建臨安縣儒學記臨安縣舊有學在治所/東南自三舍罷廢再更方臘之亂掃地盡矣而縣)¶
　　(以春秋釋菜著於令蓋嘗改寓西郭佛舍之保錦/院以祀孔子紹興十四年詔天下州縣皆立學左)¶
　　(朝請郎知縣事王侯傳字慶長相其宫湫隘破露/上無葢障傍無師生之廬不足以稱天子隆儒重)¶
　　(道敎養多士之意乃議徙故地少西屋而垣之一/邑之豪欲進子弟於學者相與圖之恐不及於是)¶
<pb:KR2k0044_WYG_027-34a>¶
　　(門闥覩深殿寢崇䆳講藝之堂棲士之舍庖湢庫/庾皆具涓日齋戒属民之秀者陳牲幣三獻之禮)¶
　　(禮成父老聚觀太息以為未嘗有也乃為書抵故/人孫覿記之臨安在山谷中桑麻絲枲之富自足)¶
　　(而無貧民惟侯好學知方不務出竒以立聲威而/以教化禮義為標表及是奉詔修起學宫士民向)¶
　　(化興於行誼彬彬然比齊魯焉凡為屋若干楹經/始於詔下之十二月而落成於明年九月之望)¶
　　寳祐二年令王橚重修景定三年令家之巽建師¶
　　善堂成化杭州府志明洪武元年知縣袁思謙建¶
　　殿廡兩齋八年知縣賈鵬程建㦸門櫺星門明倫堂¶
　　闢射圃九年知縣李宗本縣丞聶源相繼重修(徐/一)¶
<pb:KR2k0044_WYG_027-34b>¶
　　(䕫為/記)洪熙元年主簿張昇重建廟殿正統五年縣¶
　　丞程原慶重建明倫堂嘉靖臨安縣志景泰二年¶
　　知縣李素縣丞蕭鳳陽重建櫺星門易以石柱𢎞¶
　　治十二年知縣王翔鳳重建大成殿萬歴杭州府¶
　　志嘉靖間知縣廖瑜闢學前路建名宦鄉賢二祠¶
國朝順治間知縣戴祚昇重建康熙九年敎諭孫震修¶
　　文昌閣濬泮池康熙五十八年令張淑郿敎諭謝¶
　　嗣暉訓導胡徳裕典史顧廷標與闔邑紳衿恊力¶
<pb:KR2k0044_WYG_027-35a>¶
　　重建¶
　　射圃(在泮/池南)名宦祠(祀陳師錫/以下九人)鄉賢祠(祀吳喜以/下九人)社¶
　　學(西門/外)¶
　於潛縣儒學(在金鵞山/緑筠軒下)　咸淳臨安志學舊在縣南¶
　　崇寜間遷縣北攀龍坊紹興丙寅令何佾重修嘉¶
　　泰甲子令胡衛建藏書閣寳慶初方熙重建咸淳¶
　　五年令李仲熊重修(按萬厯府志云咸淳五年邑/人禮部侍郎趙景緯捐貲重)¶
　　(建令李仲熊贊成之徳/祐間令趙時祝重新之)成化杭州府志元至元間¶
<pb:KR2k0044_WYG_027-35b>¶
　　主簿李霖(按縣志/作趙霖)重建明倫堂(吳度/為記)二十九年江¶
　　浙行省叅知政事董摶霄修萬歴杭州府志洪武¶
　　二年知縣梁誠重建於縣西十年縣丞趙義遷於¶
　　攀龍坊之右𢎞治十六年知縣嵇鋼重建嘉靖十¶
　　五年敎諭陳鐸復遷攀龍坊故址二十六年署縣¶
　　事衛經厯濮傚建青雲樓為外門(汪心/為記)於潛縣志¶
　　嘉靖二十七年敎諭夏汝礪徙樓於堂北名尊經¶
　　閣(自為/記)二十八年按察司僉事謝體升移名宦鄉¶
<pb:KR2k0044_WYG_027-36a>¶
　　賢祠於廢學基(黄珦/為記)杭州府志萬厯四十一年御¶
　　史李邦華遷於金鵞山崇禎間知縣金性和遷啟¶
　　聖祠於西齋故址¶
國朝康熙二年敎諭屠夀徴建明倫堂九年知縣趙之¶
　　珩移學基於右(王之臯/為記)¶
　　射圃(在明倫/堂西)名宦祠(祀刁璹以/下七人)鄉賢祠(祀章成緬/以下六人)¶
　　社學(在縣/西)¶
　新城縣儒學(在縣治/東北)　咸淳臨安志學在縣東唐長¶
<pb:KR2k0044_WYG_027-36b>¶
　　夀中置宋乾道四年修徙學門西面崤峯成化杭¶
　　州府志紹興中令陸演重建(孫清/為記)萬歴杭州府志¶
　　乾道中令耿秉紹興五年令劉景修重修(錢厚/為記)慶¶
　　元六年令唐大本増置學田(于柔/為記)端平間主簿謝¶
　　㝱生又加繕治(自為/記)元至正末燬於兵明洪武三¶
　　年知縣徐弼重建(按嘉靖浙江/通志作徐䕫)知縣李可立繼成¶
　　之正統十一年知縣張杲敎諭陳光重建明倫堂¶
　　景泰元年杲重建廟廡㦸門櫺星門泮池石梁神¶
<pb:KR2k0044_WYG_027-37a>¶
　　厨宰牲所三賢祠𢎞治五年知縣林著重建明倫¶
　　堂嘉靖二年敎諭陳希登新之邑民助建櫺星門¶
　　㦸門書庫祭器庫三賢祠(何瑭/為記)五年助建東西廡¶
　　儒學門十七年訓導唐堯儒請於巡按周汝員遷¶
　　廟學於多福院地(吳鼎新城縣遷建儒學記新城/為杭下邑洪武十年建學於縣)¶
　　(治東偏地隘堂序不足士無弦誦之舍前臨大壑/岸善潰築障無已葢百六十年於此矣嘉靖十有)¶
　　(七年春訓導唐堯儒以諸生言白於御史吉水周/公曰邑中有應毁淫祠曰多福院其地高塏正方)¶
　　(以學較之僅五之一茍捐數載防壑之費舉此遷/彼不勝大願周公如諸生言亟下諸縣當是時縣)¶
<pb:KR2k0044_WYG_027-37b>¶
　　(乏長吏或沮以浮言訓導乃㑹邑中父老告之故/諸父老曰吾有子弟敎之而不為之所敢煩有司)¶
　　(請相與經營分役葢僅僅草創而己未幾敎諭曽/廷梅至白於侍御應山傅公使經歴朱淵亟往相)¶
　　(度凡百役經費務終厥功經厯奉令惟謹議鬻故/學地及縣官棄地取其直益以贖刑之金為築作)¶
　　(費㑹灊山聶瑩為令以學事為己任於是即浮屠/之宫以祠先聖先賢中為四楹東序八楹西序八)¶
　　(楹前重門門之南鑿泮池宫左明倫堂四楹東西/齋如之前儀門後講堂堂之後尊經閲亦皆四楹)¶
　　(其東北隅為啟聖祠又東敬一亭亭之南為射圃/亭傍列諸生房凡三十號前竪禀庾官師異館庖)¶
　　(湢潔清是役也訓導實倡厥始而聶令/克成厥終焉十八年冬十一月落成)四十四年¶
　　郡守毛鋼通判薛璠知縣廖詔増修(方亷/為記)杭州府¶
<pb:KR2k0044_WYG_027-38a>¶
　　志崇禎五年知縣吳徴芳遷於縣治東北黄山下¶
國朝康熙八年訓導盧懋藴建繪雲亭三十二年敎諭¶
　　毛士儀四十五年知縣陳騰章五十六年知縣黎¶
　　陳錫敎諭吳光庭訓導陸廷梴雍正六年知縣羅¶
　　爌敎諭沈堂訓導徐綸揆相繼重修羅爌改建文¶
　　昌閣九年沈堂别建新閣祀文昌而以舊閣為尊¶
　　經閣(李清植新城學尊經閣記學之有尊經閣所/以儲六籍資講肄也而)¶
(御製聖訓暨/欽頒)¶
<pb:KR2k0044_WYG_027-38b>¶
(御纂諸書咸敬謹藏奉以時宣講俾諸生服習於此為/    典甚鉅新城縣學明倫堂後舊有閣祀文昌之神)¶
　　(而尊經閣獨闕焉雍正七年敎諭沈堂既修學宫/復創一閣於學之東偏移祀文昌而以舊文昌閣)¶
(聖人為尊經閣倚山横阜聳然傑峙於霄漢之上使/    之言昭然如日星之麗天所以尊之者至矣)¶
　　射圃(在敬一/亭西)名宦祠(祀耿秉劉/秉二人)鄉賢祠(祀許逺以/下四人)¶
　　社學(在縣/東)¶
　昌化縣儒學(在縣/治東)　咸淳臨安志熙寜中建乾道八¶
　　年令卞圜始増廣淳熙七年令錢孜改卜故饒氏¶
　　園重建(按杭州府志云學建自唐宋熙寕中建廟/而學未建元祐中遷廟於鼓樓外又遷於)¶
<pb:KR2k0044_WYG_027-39a>¶
　　(尉廨西紹興中遷於南門内乾道中令卞圜復遷/於熙寜舊基淳熙七年令錢孜始改卜故饒氏毬)¶
　　(場園地建廟及/學陳居仁為記)成化杭州府志元至元庚寅燬惟¶
　　藏書閣存延祐中達嚕噶齊義徳寜國禮更名尊¶
　　經閣至正末燬於兵嘉靖浙江通志明初知縣李¶
　　質重建萬歴杭州府志洪武六年知縣王剛中建¶
　　堂暨齋舍十年知縣李&KR3094;拓地重建廟殿併新門¶
　　廡齋舍正徳十六年知縣王昇重修嘉靖十六年¶
　　知縣方鋐復新之二十三年知縣涂勲重建昌化¶
<pb:KR2k0044_WYG_027-39b>¶
　　縣志嘉靖四十一年署縣事臨安縣丞李朝陽徙¶
　　建明倫堂於文廟後(華文甫/為記)杭州府志隆慶五年¶
　　知縣周易重修(王文科/為記)萬厯十七年知縣周洛都¶
　　重修(陶懋欽/為記)三十八年國子生陳灼重建廟學¶
國朝康熙十六年知縣周頌孫建騰蛟起鳳二坊¶
　　射圃(在學/西)名宦祠(祀趙希以/下七人)鄉賢祠(祀陳斗龍/以下五人)社¶
　　學(二所一在下余/村一在府館西)¶
　浙江通志卷二十五¶
