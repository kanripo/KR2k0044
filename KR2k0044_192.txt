# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.023776
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR2k0044_WYG_192-1a>¶
欽定四庫全書¶
　浙江通志卷一百九十三¶
　人物(十/)¶
　　隠逸(下/)¶
　　台州府¶
　漢¶
　髙察(天台縣志隠居佛隴之北白沙之/西有陂陀小嶺至今呼為察嶺)¶
　晉¶
<pb:KR2k0044_WYG_192-1b>¶
　任旭(晉書本傳字次龍臨海章安人幼孤弱勤於學/及長立操清修不染流俗郡將蔣秀嘉其名請)¶
　　(為功曹秀居官貪穢旭正色苦諌秀不納旭謝去/乆之秀坐事被收旭狼狽營送秀慨然歎曰任功)¶
　　(曹真人也吾違其讜言以至於此尋察孝亷除郎/中州郡仍舉為郡中正固辭歸家永康初太守讐)¶
　　(馥薦旭清貞潔素學識通博詔下州郡以禮發遣/旭辭疾不行元帝鎮江東聞其名召為㕘軍手書)¶
　　(與旭欲使必到旭固辭以疾後帝即位復召之及/為左丞相辟為祭酒並不就明帝即位又徵拜給)¶
　　(事中旭稱疾/篤經年不到)¶
　褚世標(臨海縣志義熙中隠士/入山不出屢辟皆辭)¶
　唐¶
<pb:KR2k0044_WYG_192-2a>¶
　張濆(嘉靖浙江通志天台隠士也喻鳬贈以詩有道/髙天子問名重四方招之句王貞白集亦有憶)¶
　　(台州張/處士詩)¶
　張令聞(全唐詩傳唐興人隠居不仕號天國山人有/詩與杜光庭云試問朝中為宰相何如林下)¶
　　(作神仙一壺美酒一爐/藥飽聽松風白晝眠)¶
　五代¶
　于履(台州府志黄巖人與寧海鄭睿俱以文名睿仕/呉越為都官員外郎履不仕隠居葉茶寮山自)¶
　　(號藥林嘗開/山得楛矢云)¶
　宋¶
<pb:KR2k0044_WYG_192-2b>¶
　吕逢時(仙居縣志字原道幼警悟博覽羣書嘗受知/於陳邑令襄入太學名噪日甚鄭獬友之駙)¶
　　(馬都尉錢景臻師之欲奏以官固辭隠於/白巖山羅提刑適以孝亷舉之亦不就)¶
　林訪(仙居縣志字達本元祐中將上禮部以親喪廬/墓不果遂築草堂於東山隱焉大觀中詔求)¶
　　(行郡縣以訪應/不懌復去之)¶
　趙占龜(兩浙名賢録字十朋黄巖人志尚超卓與石/尚書公弼李㕘政光為内外兄弟二公貴無)¶
　　(一字相通家有軒面植雙桂人稱為桂隱士/宣和寇亂動以火攻獨於是軒相戒無犯)¶
　杜文甫(赤城新志臨海人咸淳進士厯瑞安軍節推/徳祐初除國子博士入元翰林學士趙與&KR1918;)¶
　　(薦於朝侍御史程文海奉㫖宣召/皆以疾辭終不起自號南峰山民)¶
<pb:KR2k0044_WYG_192-3a>¶
　友鹿翁(天啓寧海縣志不知姓名或以為先祖父仕/宋為侍從顯官宋末隠姓名屏居東北耆山)¶
　　(下不妄交游日與麋鹿相狎故自號友/鹿人亦稱之為友鹿翁方遜志為立傳)¶
　元¶
　吕徽之(輟耕録家仙居萬山中耕漁自給一日擕楮/幣詣富家易穀種值大雪聞閣中分韻作雪)¶
　　(詩一人得滕字苦吟弗就徽之不覺失笑詢之乃/曰我意舉滕王蛺蝶事耳衆邀之入座以藤滕二)¶
　　(字請足之復拈曇字韻隨筆即書書訖徑出問其/姓氏不畣遣人尾其後識其所居雪晴往訪之惟)¶
　　(草屋一間忽米桶中有人乃其妻也問徽之何在/曰方捕魚溪上至彼果見之隔溪謂曰諸公先生)¶
　　(舍我得魚當換酒飲諸公也少頃擕魚與酒至盡/歡而散歸宿逆旅主人語以故主人喜曰是固某)¶
<pb:KR2k0044_WYG_192-3b>¶
　　(平日所願見者巽旦/躡其蹤則已遷居矣)¶
　呉孝光(寧海縣志字𢎞濟操履端介鄉舉兩試第一/時方國珍僭據遂隠居教授國珍欲羅致幕)¶
　　(下逃/不赴)¶
　戴道顯(仙居縣志字均用深沉有卓識方國珍/欲聘為謀主不就將劫之遂亡匿山中)¶
　蔣大徳(臨海縣志名不傳大徳其字也方氏據有浙/東三郡起大徳於其廬大徳厚遇使者令善)¶
　　(為已辭且曰否者吾惟有死而已既而私謂其友/曰此輩欲汙我我平時尚不欲仕况仕於此輩乎)¶
　　(鄉嘗旱民欲流散四方大徳止之曰吾尚有粟可/以相周粟盡而去未晚也民賴以全明年又旱復)¶
　　(發所餘弟子告已用將不給大徳/曰衆皆死而己獨生尚何心哉)¶
<pb:KR2k0044_WYG_192-4a>¶
　明¶
　葉兊(天啓寧海縣志字良仲方國珍據浙東兊深自/晦匿間行金陵謁太祖於戎馬間獻武事一綱)¶
　　(三目䇿上竒其言屏人命坐賜飲食欲留用之兊/力辭賜金帛遣還其後徵辟嵗至皆不就嘗植梅)¶
　　(四種於軒前自/號四梅先生)¶
　張提(仙居縣志字廷器七歲讀書五行俱下長遂以/文雄應省試經七里灘登子陵釣臺慨然有髙)¶
　　(尚之志輙返棹益肆意於詩與顧黄門/伊京兆唱和稱安州十騷而提執牛耳)¶
　　金華府¶
　南北朝¶
<pb:KR2k0044_WYG_192-4b>¶
　樓慧明(南史闗康之傳東陽樓慧明字智逺立性貞/固有道術居金華山舊多毒害自恵明居之)¶
　　(無復辛螫之苦蔵名匿迹人莫之知宋明帝召不/至齊髙帝徵又不至文恵太子在東宫苦延方至)¶
　　(仍又辭歸俄自金華輕棹西下及就路回之豐安/旬日之間唐㝢之入城塗地唯豐安獨全時人以)¶
　　(為有先覺齊武/帝敕為立館)¶
　唐¶
　張志和(唐書本傳字子同婺州金華人始名龜齡母/夢楓生腹上而産志和十六擢明經以䇿干)¶
　　(肅宗特見賞重命待詔翰林授左金吾衛録事㕘/軍因賜名後坐事貶南浦尉會赦還以親喪不復)¶
　　(仕居江湖自稱烟波釣徒兄鶴齡恐其遁世不還/為築室越州東郭茨以生草椽棟不施斤斧豹席)¶
<pb:KR2k0044_WYG_192-5a>¶
　　(㯶屩每垂釣不設餌志不在魚也縣令使浚渠執/畚無忤色常欲以大布製裘嫂為躬績織成衣之)¶
　　(雖暑不解觀察使陳少游往見為終日留表其居/曰𤣥真坊以門隘為買地大其閎號回軒巷先是)¶
　　(門阻流水無梁少游為稱之人號大夫橋帝賜奴/婢各一志和配為夫婦號漁童樵青陸羽嘗問孰)¶
　　(為往來者對曰太虛為室明月為燭與四海諸公/共處未嘗少别也何有往來顔真卿為湖州刺史)¶
　　(志和來謁真卿以舟敝漏請更之志和曰願為浮/家泛宅往來苕霅間辨㨗𩔖如此善圖山水酒酣)¶
　　(或擊鼓吹笛舐筆輙成嘗撰漁歌憲宗圖真求其/歌不能致李徳裕稱志和隱而有名顯而無事不)¶
　　(窮不達嚴/光之比云)¶
　五代¶
<pb:KR2k0044_WYG_192-5b>¶
　宋榮(十國春秋婺州義烏人隠居本州覆釡山下通/尚書春秋廣順中忠懿王累徴不就學者私諡)¶
　　(曰文通/先生)¶
　騎牛者(逸民傳在婺州山中古貌巾褐手執鞭光爍/日色扣角而歌曰静居青嶂裏髙嘯紫烟中)¶
　　(塵世連仙界瓊田前路通時有僧入山見/之揖之不應馳步趨之不及望赤松而去)¶
　宋¶
　俞澹(貧士傳字清老金華人貧而無室栖山以居人/呼之曰半山道人王介甫嘉其潔尚乃强為釋)¶
　　(牛山澹曰無錢得祠部王為買之牒名紫琳已戒/期祝髪愆而不至王訝詰之澹曰吾思僧不易為)¶
　　(生龜脱筒亦難堪忍祠/部已付酒家償負耳)¶
<pb:KR2k0044_WYG_192-6a>¶
　陳鼐(兩浙名賢録字孟容義烏人志趨髙邁不喜自/&KR0247;靖康初結茒於雞鳴山之陽采薪拾蔬以供)¶
　　(母母亦歡然忘其憂自/號静翁有詩稿五卷)¶
　黄璣(金華先民傳字敦政義烏人負髙世之志絶意/仕禄建炎初從其舅宗澤至汴將授以官即辭)¶
　　(歸贈以白金計所用而反其餘澤復奏補/迪功郎卒不受終老於家自號葆真子)¶
　張志行(金華先民傳字公澤東陽人力學砥行鄉閭/推仰以禄不逮親遂不事科舉州郡屢辟不)¶
　　(應紹興三年浙東宣諭使朱异表聞/賜號沖素處士卒吕祖謙銘其墓)¶
　朱元翰(萬厯義烏縣志卓犖不羈博通經史紹興中/嘗獻賦行在言切時政後隠遁終身號四明)¶
　　(居/士)¶
<pb:KR2k0044_WYG_192-6b>¶
　孫惟信(兩浙名賢録婺人工詩喜談謔嘉定初嘗於/大雪中登廬阜絶頂盡得其景物之詳作記)¶
　　(游卷棄官不仕隠居武林湖山間自號/花翁病沒安撫使趙與&KR0696;葬之湖上)¶
　姚獻可(萬厯金華府志字君俞義烏人隠居郭西門/風度孤鶱不同於物至飢不粒食蒸松菜茄)¶
　　(子琰之無醯鹽其貧不堪迄無妄求葉尚書適布/衣時嘗訪之獻可曳破鞋出迎歡如舊識既疾革)¶
　　(度不可起以書造適曰我能守義不辱子宜為我/銘臨終戒其弟曰棺前止須布幃一幅置瓦爐於)¶
　　(案知我者當自來哭其/不知者雖哭吾不對也)¶
　王象之(東陽縣志志行髙潔隱居不仕嘗著/輿地紀勝今之輿地諸書皆本之)¶
　杜濬之(金華先民傳字若川蘭溪人伯髙孫去偽子/明春秋領鄉貢宋易世後感激自悼矯行晦)¶
<pb:KR2k0044_WYG_192-7a>¶
　　(迹寄食西峰/僧寺以終)¶
　李直方(金華先民傳字徳方東陽人少以世業治尚/書舉進士不第退治河洛之學徳祐初㑹求)¶
　　(直言抗疏闕下不報歸益潛心六籍旁搜百氏聲/實兼著宋末隠居教授其受業弟子陳樵胡滅陳)¶
　　(士允皆以文學知名晩歲家益貧與其弟/子耦耕南山之麓人皆以龎徳公擬之)¶
　趙若恢(東陽縣志字文叔生而秀異甫成童能黙誦/五經為文數千言立就嘗應詔言事悉時政)¶
　　(所急弱冠登咸淳乙丑進士宋亡避地新昌山遇/族子孟頫與居相得甚時元主方求索趙氏之賢)¶
　　(者子昻轉入天台依楊氏為元所獲若恢以間得/脱程鉅夫之使江南也有司强起之稱疾且曰堯)¶
　　(舜在上下有巢由今孟頫孟貫已為微箕願容某/為巢由也鉅夫感其義釋之於是僻處城東北隅)¶
<pb:KR2k0044_WYG_192-7b>¶
　　(杜門不出深衣大帶摩娑古柏間年八十餘/龎眉皓首四方徵文獻者詣之多謝却焉)¶
　徐鈞(正徳蘭谿縣志字秉國别號見心宋汀州使君/時升之子以父任為濠州定逺尉宋亡不仕家)¶
　　(故多書日以史籍文章自娯與仁山先生有雅因/欵致之以教其子且朝夕惕厲明修己治人之道)¶
　陳取青(東陽縣志樵之父少從石一鰲受朱氏之學/寶祐間抗章詆賈似道誤國之罪不報歸隱)¶
　　(於家自號閒艤翁宋既亡元伯顔見/其章為之嘆息欲官之力辭不就)¶
　于石(萬厯金華府志字介翁蘭溪人因所居鄉自號/紫巖晩徙城中更號兩溪貌古氣剛喜詼諧早)¶
　　(慕杜氏五髙之為人後從王定菴業詞賦接聞諸/老緒論其學多所通解自負甚髙宋改物後隱居)¶
　　(不出一意於詩出入諸家豪宕激發氣骨蒼勁望/而知為山林曠士一時言詩者皆莫能及仁山金)¶
<pb:KR2k0044_WYG_192-8a>¶
　　(先生嘗/序其集)¶
　呉思齊(萬厯金華府志字子善永康人其先居處州/之麗水祖深有竒才陳亮以子妻之遂家永)¶
　　(康父邃官至朝散郎思齊少穎悟以文章家知名/用父廕補官攝嘉興丞數以書干宋臣用事者言)¶
　　(賈似道母喪不宜用鹵簿又言御史俞浙以論謝/堂去職宰相附貴戚塞言路如朝廷何凡所要言)¶
　　(以直遂其志苐知有是非不知有毀譽禍福也宋/末隠浦陽家無儋石之儲有勸之仕者輙謝曰譬)¶
　　(猶處子業已嫁矣雖凍餓不能更二夫也所善惟/方鳯謝翺相與放逰山水間晩自號全歸子方鳳)¶
　　(評思齊為人如徐積陳師道君子不以為過大徳/辛丑年六十四手編聖賢順正考終之事曰俟命)¶
　　(録録成賦詩别諸友遂/卒神明湛然無怛化意)¶
<pb:KR2k0044_WYG_192-8b>¶
　元¶
　金涓(金華先民傳字徳源義烏人從許謙講道於八/華山稱為髙第既又從黄溍學古文詞與宋濓)¶
　　(王褘朱亷為友其文雅健有奇氣乗興援筆頃刻/千百言不自休性樂恬淡絶意仕進虞集栁貫交)¶
　　(章薦之皆不起入明州縣屢辟輙辭曰犧尊青黄/豈木所願孤豚之好游戲汙瀆且吾髪已種種焉)¶
　　(能騁馳簮組間哉於是厭所居迫市徙去縣南蜀/山之下青村以居朋舊扣門輙焚香瀹茗促席對)¶
　　(榻抵掌劇談客去復閉門/不妄出學者稱青村先生)¶
　陳樵(宋濓鹿皮子墓誌東陽人字君采人因其衣鹿/皮故又號為鹿皮子其先居睦之富春宋之中)¶
　　(葉徙東陽幼學於家庭繼受易書詩春秋大義於/李直方文辭於狀物寫情尤精自出機軸不蹈襲)¶
<pb:KR2k0044_WYG_192-9a>¶
　　(古今遺轍性至孝父患風嵐之疾扶之以行後為/風痰所侵氣弱不能吐截竹為莆時吸而出之母)¶
　　(郭夫人沒見其遺衣輙奉之嗚嗚而泣生平未嘗/言利家素饒遇歲儉輙竭粟賑里閭嘗發所蔵錫)¶
　　(為器工人持歸乃白金也/悉易之或以告一笑而已)¶
　李序(元詩選傳字仲倫東陽人年十七追和李賀樂/府嘗遊京師宋褧危素見其所著四書新説引)¶
　　(為莫逆交許有壬言於中書牒江浙行省俾為學/校官未用而牒燬嘆曰命也夫遂歸隠東白山中)¶
　　(與友人陳樵日相吟咏/以自樂著有絪緼集)¶
　鄭謐(兩浙名賢録字彦淵金華人晦迹衡門不求聲/譽攻隂陽厯數之書嘗注郭璞葬書以為獨詣)¶
　　(後聞其友葉儀范祖幹之論方知正學刻苦研窮/晝夜不輟有心學圖説蘇伯衡胡平仲為之序)¶
<pb:KR2k0044_WYG_192-9b>¶
　明¶
　滕浩(金華縣志字至剛家赤松之梁山洪武中為府/學訓導未幾退隠玉壺山永樂中詩傳西蜀或)¶
　　(達於王所王重之屬/聘為校文官辭歸)¶
　金信(分省人物考字中孚蘭谿人穎悟工詩從楊維/楨遊往來呉越間部使者以茂才舉不應歸隱)¶
　　(金華之優游洞學者稱漫吟先生有春草軒集傳/於世子聲字伯鏞與袁仲仁陳大有輩皆以能詩)¶
　　(聞於時號/十才子)¶
　鄭柏(分省人物考字叔瑞浦江人隱居著書或以其/名達之蜀王王顧其兄楷曰叔瑞可謂清逸之)¶
　　(士人以清逸/處士稱之)¶
<pb:KR2k0044_WYG_192-10a>¶
　方太古(舊浙江通志字元素金華人少警敏好吟咏/其父遣從章懋受經不屑治章句遂棄去專)¶
　　(力為詩古文居女埠溪上自號寒溪壯嵗出游三/呉與姑蘇楊循吉都穆文徴明相倡和而詩益進)¶
　　(既游八閩林埜一見莫逆為作錦&KR0504;十咏以贈之/一時名輩如林泉山林見素皆爭相引重出閩厯)¶
　　(探匡廬九華秣陵之勝僑居呉中久之從者雲集/晩歸隱金華解石山中鄉大夫士莫不造廬禮訪)¶
　　(焉/)¶
　王如心(義烏縣志字元近號稱平幼穎異年十六七/即棄舉子業讀書小樓硏究經史及象緯厯)¶
　　(律方輿器數之學孝於親友於兄弟喪偶不娶與/人交一言之諾終身不移著起從集若干卷萬厯)¶
　　(乙未巡按御史李楠疏其學行於朝曰鋭志清修/不干利禄龍徳而隱者也縣令張維樞申請建坊)¶
<pb:KR2k0044_WYG_192-10b>¶
　　(於觀音橋側題/曰清修髙隱)¶
　呉孺子(續髙士傳字少君蘭谿人兒時父不課經史/獨授杜詩一編長好離騷老莊爾雅遇俗夫)¶
　　(則云吾不識字口誦詩使人代書之家居蘭谿東/郭負郭有田一頃盡磽瘠鑿溝引山泉入厨日閉)¶
　　(門藉虎皮危坐或問之曰吾尋味好客話言耳性/愛潔不畏寒遇泉水清泠雖秋冬輙解衣以浴嘗)¶
　　(遊雁蕩天台石梁絶糧啖蘆菔根四十餘日後居/僧寺自炊一銅竈飯不足則餔糜日買兩錢菜分)¶
　　(榦葉為虀羮語人曰免吾低眉向人勝飽於粱肉/耳有一大瓢摩挱如玉所至持擕他日過荆溪遇)¶
　　(盜破之抱瓢泣數日夜乃去晩自/稱破瓢道人隆慶末卒於梁溪)¶
　胡榮(萬厯湯溪縣志一名道榮字希華宋經略使頴/之後早嗜學蒐獵百家旁通九藝與江善之游)¶
<pb:KR2k0044_WYG_192-11a>¶
　　(繼從金華江公若得其根原居家孝友名動鄉閭/都憲邵玘亞卿呉紳交薦不起年七十卒門人私)¶
　　(諡為文/莊先生)¶
　　衢州府¶
　漢¶
　龍邱萇(後漢書任延傳延為㑹稽都尉呉有龍邱萇/者隠居太末新莽時四輔三公連辟不到掾)¶
　　(吏白請召之延曰龍邱先生躬徳履義有原憲伯/夷之節都尉灑掃其門猶懼辱焉召之不可遣功)¶
　　(曹奉謁修書記致醫藥吏使相望於道積歲萇乃/乗輦詣延府門願得備録延遂署議曹祭酒尋病)¶
　　(卒/)¶
<pb:KR2k0044_WYG_192-11b>¶
　南北朝¶
　徐伯珍(南齊書本傳字文楚東陽太末人少孤貧叔/父璠之還袪䝉山立精舍講授伯珍往從學)¶
　　(積十年究尋經史遊學者多依之太守琅琊王曇/生呉郡張淹並加禮辟伯珍應召便退宅南九里)¶
　　(有髙山班固謂之九巖山伯珍移居之門前生梓/樹一年便合抱館東石壁夜忽有赤光洞照俄爾)¶
　　(而滅白雀一雙栖其戸牖論者以為隱徳之感永/明二年刺史豫章王辟議曹㕘軍不就家甚貧窶)¶
　　(兄弟四人皆白首相/對時人呼為四皓)¶
　宋¶
　程汝士(萬厯龍游縣志字虞卿親歿廬墓終喪嘗入/太學棄歸不復仕進鋭意經史學者景從仁)¶
<pb:KR2k0044_WYG_192-12a>¶
　　(宗朝士大夫薦為郡教授講論不倦樞密陳旭賢/良王介與臺府交章薦其孝亷特賜粟帛英宗搜)¶
　　(訪遺賢長史强起卒於山陽還/家易柩如生學者稱廣平先生)¶
　周順之(𢎞治衢州府志江山人明易學有節行與趙/抃善抃遣子候起居食以蔬食同行畦町林)¶
　　(麓間進趨極艱苦既歸抃問曰先生何以教汝且/怒且答抃曰汝處安佚寧知稼穡汝享膏粱寧知)¶
　　(藜藿教汝多/矣宜深識之)¶
　慎伯筠(𢎞治衢州府志字東美西安人豪於詩應貢/京師見棘闈嚴甚曰此非所以待天下士也)¶
　　(拂衣歸嘉祐間韓琦薦之與林和靖俱至伯筠留/京師一日遇髽紒道人傾蓋如舊談論累日人莫)¶
　　(能觧自是不/飲亦不作詩)¶
<pb:KR2k0044_WYG_192-12b>¶
　毛赫(天啓江山縣志博學多聞不營利/禄宋仁宗嘉其恬退卒贈承奉郎)¶
　成黙(衢州府志字利賓西安人隠居業漁建炎初以/漁舟濟髙宗於金山髙宗欲官之辭不就乃賜)¶
　　(宅一區田五十/頃於禮賢門外)¶
　楊復義(衢州府志字子宜號西清西安人宋末與父/偕隠師事金仁山歸於西清授徒講學當事)¶
　　(屢徵辟不就常衣葛行吟草澤間家素饒裕立義/學義廩義&KR0664;復立義田以飯僧時號為西清隠士)¶
　張裕(開化縣志字好問性孤介樂道忘貧貢於鄉徐/霖師事之尤為趙庸齋汝騰所重達人顯官以)¶
　　(幣餽者悉不受有司强其出對曰得優游昇平之/世寄傲山水之間足矣烏用仕為乃即横溪先隴)¶
　　(側構室鑿池日徜徉其中澹然自得鄉里有婚姻/喪葬者必從問禮有紛爭者必就辨曲直家雖不)¶
<pb:KR2k0044_WYG_192-13a>¶
　　(裕而每賙人急弗靳/也永嘉黄淮銘其墓)¶
　蔣芸(兩浙名賢録開化人咸淳鄉舉上疏論賈似道/奸不報遂不就南宫試而歸元累徴不起人稱)¶
　　(芹澗/先生)¶
　元¶
　徐庭琇(衢州府志字宇清常山人大興𤣥孫性穎敏/八歲能文從伯父夢麟學博綜羣書至元間)¶
　　(領鄉薦後舉博學宏詞除國子學正不受辭歸自/號金川隱者設義田義倉賑恤鄉里郡守王俊劉)¶
　　(克昌髙其學行延為明正書院山長大闡經㫖從/游者皆成名儒至元末亷使復辟堅不起潛匿石)¶
　　(崆山/谷卒)¶
<pb:KR2k0044_WYG_192-13b>¶
　明¶
　趙檜(兩浙名賢録字廷堅江山人負氣節博學能文/母周嘗鬻釵遣就學於數百里之外既歸母流)¶
　　(涕語檜曰吾始可見若父於/地下矣隠居養母終身不仕)¶
　童珮(萬厯龍游縣志字子鳴家貧從其父載書鬻呉/越間挾筴問字輙通曉意義後買一舫逰四方)¶
　　(帆檣下皆貯書讀之窮日夜不休又善考證書畫/金石彞鼎之屬嘗逰崐山執經於歸有光有光為)¶
　　(贈序道其依依問學之意久之學益富詩歌日益/有名與王世貞王穉登逰太保朱忠禧與其兄恭)¶
　　(靖王遣人邀至京師愛而欲留之一夕遯去嘗與/韓邦憲定交逆旅邦憲守衢親過其家山塢中序)¶
　　(布衣昆弟之好珮請為祠祀龍邱先生邑有龍邱/祠自此始邦憲卒於官徒步送其喪卒年五十四)¶
<pb:KR2k0044_WYG_192-14a>¶
　　(子鳴蔵書萬卷手皆自勘讐篤於交誼有所期雖/千里不爽薄田數十畝割田以創村塾龍有溺女)¶
　　(之俗捐羨粟以給舉/女者有文集行世)¶
　　嚴州府¶
　唐¶
　許法稜(嚴陵志字道沖建徳人/唐永泰中束帛聘不就)¶
　羅萬象(嚴陵志分水人隱於紫邏山浙西觀察使李/徳裕使人召之萬象更逃入深山築白雲亭)¶
　　(居之終/身不出)¶
　翁洮(嘉靖浙江通志字子平夀昌人舉進士授主客/員外郎退居不仕僖宗以建州刺史李頻薦遣)¶
<pb:KR2k0044_WYG_192-14b>¶
　　(使徴之令睦州守臣催促上道不起作枯木詩以/荅詔僖宗復遣使以曲江魚賜之宋理宗朝追諡)¶
　　(為善/慶公)¶
　五代¶
　方昊(嘉靖浙江通志字太初淳安人生於唐末唐亡/遯隠巖谷中呉越錢氏招之不往聚徒講學於)¶
　　(上貴精舍以終其身鄉人稱為静樂先/生宋咸淳八年就上貴寺建祠祀之)¶
　宋¶
　邵炳(淳安縣志晃之子登天聖五年進士第為富陽/簿秩滿歸築樓名白雲而隠焉范文正公守睦)¶
　　(招之不就内相葉道卿郡倅張文定屈炳主錢塘/學亦辭後張在諫垣薦之召赴闕因上時政機要)¶
<pb:KR2k0044_WYG_192-15a>¶
　　(䇿三篇除祕書省校書郎知義烏/縣不赴復還舊隠時稱白雲先生)¶
　方逢嘉(淳安縣志字君㑹領漕薦任無錫尉調轉船/兩倉司門事凡知者累以文學政事薦之辭)¶
　　(不就歸隠於所居馬/巖山下號巖隠先生)¶
　齊龍髙(嚴陵志字彦登淳安人為上舍生咸淳七年/釋褐第一授迪功郎婺州教授尋隠居不仕)¶
　　(創讀書之室名曰相莊/聚徒授學以終老焉)¶
　章元禮(余乾亨元真山人傳端平咸淳間三薦監闈/一舉進士宋亡乃匿迹韜光肥遁林壑自書)¶
　　(其門曰舊時科目中儒戸今日山林下逸民居家/謹養生送死之禮既老自誌其墓諱其名曰元真)¶
　　(山/人)¶
<pb:KR2k0044_WYG_192-15b>¶
　余夢魁(遂安縣志字梧叔世居松林舉鄉薦宋運革/築室璉塢山中大書松林二字刻於石元初)¶
　　(有司累薦不起年七十餘臨訣屬子/姪曰吾宋人墓碑書宋林處士足矣)¶
　余徳明(遂安縣志字克新弱冠登文天祥榜進士官/翰林編修校理預修國史宋末里居不仕賦)¶
　　(歸隠詩以/見志焉)¶
　元¶
　嚴侣(桐廬縣志字君友子陵三十五世孫從學賈漢/英賈之學實源於朱子貴官至釣臺必訪侣勸)¶
　　(之仕則曰吾鼻祖髙風逺韻與富山桐水為流峙/某不敏願為賢子孫足矣嘗逰錢塘有動於中亟)¶
　　(歸遽遭喪擗踊氣絶者數四治喪一用朱子禮廬/墓三年不脱衰絰有白燕巢於墓木至順辛未卒)¶
<pb:KR2k0044_WYG_192-16a>¶
　　(門人私諡曰/髙節先生)¶
　何景福(淳安縣志字介夫號鐵牛子學博行修累/辟不赴優游泉石所著有鐵牛翁詩集)¶
　李康(桐廬縣志字寧之年十三母病弗瘥割股和饘/以進病隨愈里稱孝子從永康胡長孺逰以古)¶
　　(學自鳴至正三年郡守馬九臯遣使幣迎力辭之/九年張奉使素聞其賢又起之復辭十六年宰臣)¶
　　(達實勒至邑即致幣遣令詣請議事康不得已而/往欲官之以母老懇辭歸及卒髙陽許瓊青田劉)¶
　　(基臨其喪作/詩以誄之)¶
　徐舫(續髙士傳字方舟桐廬人約躬有道喜怒不形/幼尚俠好馳馬試劍已而幡然悔去為進士業)¶
　　(已而又悔曰人生貴適意奈何跼蹐章句中於是/游江漢淮浙間以詩歌自娯江浙㕘政蘇天爵表)¶
<pb:KR2k0044_WYG_192-16b>¶
　　(薦之舫笑曰吾詩人耳其可以章紱乎竟逃去築/室江臯每天雪放舟釣江中終日不返自號滄江)¶
　　(散人髙帝初劉基應聘舟泝桐江而西舫冠黄冠/衣白鹿皮裘立江濱目送之曰卿寜不愧桐江水)¶
　　(耶基與同聘者皆與舫善□舫以隠自髙數欲屈/致之舫愈自匿人莫知其跡而終宋適徐舫墓誌)¶
　　(宛陵罪氏率五百指來避兵衣且食之病者予藥/死無所歸則擇地蔵之事平具巨舟載之還家)¶
　　温州府¶
　晉¶
　張廌(永嘉郡記隠居頤志家有苦竹數十頃於竹中/為屋常居其中王右軍聞而造之廌逃避竹中)¶
　　(不與/相見)¶
<pb:KR2k0044_WYG_192-17a>¶
　唐¶
　劉沖(萬厯温州府志永嘉人隠居大羅山人/稱其所居曰亷讓里秀才洋君子山)¶
　五代¶
　蔣湛(永嘉縣志有髙操刺史季廣琛建牙持牒/詣其家徴之不就至今名其鄉曰建牙)¶
　嚴永(十國春秋温州永嘉人初仕南唐厯顯官一旦/避地歸蔵衣冠於平陽青華山穴中為人傭作)¶
　　(以自給呉越王物色得之永不得已於穴間取衣/冠以行已復遯去不知所之土人名其處曰嚴公)¶
　　(巖/)¶
　宋¶
<pb:KR2k0044_WYG_192-17b>¶
　周侃(萬厯温州府志永嘉人行誼表著真宗召之/不起郡人名其巷曰招賢坊終䕶國山中)¶
　朱聳(萬厯温州府志字合甫永嘉人隱於江北合山/穴巖以居作合山游數千言號歔歈子有隠清)¶
　　(堂集郡守周延/雋數問餽不受)¶
　方曄(舊浙江通志字聖時永嘉人父端以文行為歐/陽公器重曄生未期而孤力學篤行敝衣糲食)¶
　　(處之裕如自號迂愚翁大觀初詔/舉行誼郡以曄應選固辭不就)¶
　林幹(樂清縣志字國材崇寧初士皆以舍法論秀登/名幹獨不事舉業閉門著書居木榴山因號木)¶
　　(榴子著淵通四十八篇覃思十三篇邑令鮑輝遺/幹書謂讀覃思知古大聖人治心養性盡於此矣)¶
　　(淵通一書理義精微非晚學能窺涯涘一日見幹/草衣木質進退踈野始知為遁世士益尊事之)¶
<pb:KR2k0044_WYG_192-18a>¶
　徐必友(隆慶平陽縣志字仁卿鐸孫儒雅博洽政和/間屢薦不起隱柏洋山下作善養亭嘯咏終)¶
　　(身自號/逸叟)¶
　周彦通(萬厯温州府志永嘉人豫子當恩補避匿弗/出父歿後家徒四壁怡然自得居常䟽食一)¶
　　(介無所茍取結廬/謝池不與俗接)¶
　林崧孫(瑞安縣志字喬年介夫孫幼孤力學通詩易/尚書為文清潔而善通實事與永嘉陳鵬飛)¶
　　(友善及鵬飛謫死遂絶意仕進自號兌光居士日/與沈東美韓汝翼修其祖故事保墳墓厚風俗紹)¶
　　(興之季後進多尚宦達至/髙尚有舊典型惟推喬年)¶
　薛髙(萬厯温州府志字寧仲永嘉人任連城簿棄官/而隠讀書作文至老不休家有讀書樓郡守樓)¶
<pb:KR2k0044_WYG_192-18b>¶
　　(鑰為之記陳謙贈詩有萬卷編抄髙似屋一門師/友重如山之句從孫嵎登寳祐第調長沙簿一旦)¶
　　(掛冠去以詩酒/自娯終其身)¶
　朱黼(平陽縣志字文昭學於陳止齋不事舉業嘗著/紀年備遺始堯舜迄五代若吕武王莽朱温皆)¶
　　(削其紀年以從正統葉水心序之且云此書一出/義理所會寳蔵充斥人始知其能傳陳氏學也躬)¶
　　(耕於南蕩山/抱其學以終)¶
　朱元昇(平陽縣志字日華黼從子嘉定武進士棄官/不仕入南蕩山嘗曰貫三才之道者莫大於)¶
　　(易精研三十年沛然有得乃著三易備遺十卷行/於世嘗於其鄉築堰備水鄉人徳之名朱公堰)¶
　何傅(貧士傳字商霖永嘉人屬詩知名釡爨常空而/意趣悠然漠不為累葉適常稱其凍餓自守之)¶
<pb:KR2k0044_WYG_192-19a>¶
　　(樂死之日殯具無貲其友/翁忱率素往來者葬之)¶
　元¶
　薛魁祥(萬厯温州府志字壯行平陽人有文行登咸/淳進士授淳安尉宋革命遂棄官杜門著書)¶
　　(辟連江宰不就同時有顧近仁字力行才器儁邁/亦不仕學者宗之曰江南先生有詩萬餘首名小)¶
　　(慚/集)¶
　鄭昻(平陽縣志字處抑不諧於俗隠居讀書至正癸/巳冬叛卒陳安國據城以禮訪之昻婉拒挈妻)¶
　　(子避西華山中事寢始歸僉憲巴/延布哈行部義其事屢薦不就)¶
　孔晥(平陽縣志字子充至正壬午鄉貢授宗文書院/山長秩滿歸隱居養親有經略使至延見上政)¶
<pb:KR2k0044_WYG_192-19b>¶
　　(略五篇言天下利害使嘉納之授浙閫照磨使輔/周嗣徳守禦元亡不復仕有詩云故居燒後拾殘)¶
　　(編留得陶詩一兩篇彭澤豈/堪猶作令義熙何忍再書年)¶
　金建(瑞安縣志字長民隱居不仕以春秋教授鄉里/至正間方國珍海艘犯境獻䇿築城備禦達納)¶
　　(實哩從其言郡賴以安省府交辟徴為秘書管勾/不赴優游田里自號林居子國珍據郡以禮延致)¶
　　(終不/屈)¶
　明¶
　朱希晦(樂清縣志襟度夷曠博通羣籍元末民間所/在爭相雄長希晦兩弟與劉公寛日搆兵乃)¶
　　(往見公寛諭以理解去洪武初以賢才召至京師/授朝列大夫不拜歸與趙新鮑原宏相倡和稱雁)¶
<pb:KR2k0044_WYG_192-20a>¶
　　(山三老别/號雲松)¶
　何白(列朝詩集傳字無咎永嘉人幼時為郡小史龍/君御為郡司理異其才為加冠集諸名士賦詩)¶
　　(以醮之為延譽於海内遂有盛名西游酒泉南/窮湘沅歸隱於梅嶼山中有汲古閣集行世)¶
　　處州府¶
　宋¶
　呉戭(嘉靖浙江通志字叔才處州人鄉里遵其行恬/於隠遁無仕進意宋康定中孫沔為郡奏以教)¶
　　(授州學部使者亦薦於朝詔賜帛嘉祐中朝廷訪/遺逸沔自政府出帥餘杭復奏薦之詔不起上嘉)¶
　　(其節授將作監主簿亦不就卒門人諡/曰沖和先生繪像於郡學春秋祭祀焉)¶
<pb:KR2k0044_WYG_192-20b>¶
　管師復(嘉靖浙江通志龍泉人與弟師常從安定胡/瑗學俱有盛名時號二管師復長於詩隠居)¶
　　(不仕仁宗聞其名召至問曰卿詩所得如何師復/曰滿塢白雲耕不盡一潭明月釣無痕賜爵不受)¶
　　(放歸故里人稱之曰卧雲/子著有白雲集行於世)¶
　王昌言(縉雲縣志字君用官至左武大夫知武州/紹興十四年蜀亂棄官歸隠號滄州醉叟)¶
　周頊(遂昌縣志字成珍性恬淡不樂仕進侍讀楊萬/里疏其名薦於朝詔徴不起與鄉人進士華延)¶
　　(年周若思講明/經義隠居西郭)¶
　蔣時憲(縉雲縣志舉賢良方正上治平十䇿時韓&KR0465;/胄用事議多不合擢左司諌不拜固辭還山)¶
　　(寧宗嘉其節/特賜奉議郎)¶
<pb:KR2k0044_WYG_192-21a>¶
　王舜(縉雲縣志字良佐以太學生試魁/上書言事忤時相遂隠居大洋山)¶
　朱上交(栝蒼彚紀麗水人安貧樂道隱居/鄉里詔徵不起賜號養素先生)¶
　林偉(栝蒼彚紀青田人仕宋著/崇儒録後避亂隠居不仕)¶
　程塏(兩浙名賢録字元爽栝蒼人樟四世孫調海門/簿宋末棄官歸為道士建太極陽明書院居之)¶
　　(自稱神/陽先生)¶
　元¶
　蔣琰(青田縣志字叔圭屏居南田宋中丞繼周之孫/家貧授徒自給足跡未嘗至邑郭詩文師韓杜)¶
　　(孝友溢/於家庭)¶
<pb:KR2k0044_WYG_192-21b>¶
　梅隠(舊浙江通志字聘君縉雲人徜徉山/水好植梅後人改名其山曰梅山)¶
　趙雷(縉雲縣志字省之嘗從滕璘學授考亭/心法著遵所聞集名冠一時後隠不出)¶
　周權(括蒼彚紀字衡之松陽人通經史工詩至京師/歐陽𤣥薦於館職以母老辭不受有此山集子)¶
　　(仲瑜承家學以辟授稼軒/書院山長改紫陽書院)¶
　姚棨(龍泉縣志字君衛號雲樵陳塏器重之妻以女/恩授永嘉簿不就賓興㑹賈似道専擅率太學)¶
　　(諸生伏闕極論之不報遂退伏鄉里元使宣慰來/栝請見棨説以仁則得衆勿放火縱兵人心自安)¶
　　(使從之奏授慶元簿慨然曰本為桑梓出顧博官/乎辭不受歸訂諸子作論孟直筆續有薦者俱不)¶
　　(起/)¶
<pb:KR2k0044_WYG_192-22a>¶
　王鑑翁(遂昌縣志字子明賢良濬之父有勸之仕者/曰吾身度之審矣岩容澗姿豈堪飾之章服)¶
　　(或以聞於集賢曰是能樂天者也遂號之樂天處/士趙待制雍名其園曰田園任趣及卒太史宋濓)¶
　　(撰銘誠意伯劉基篆額學士陶安弔以/詩王禕以孟之善士易之幽人稱之)¶
　趙徳光(括蒼彚紀字子明扁所居曰樂善聚書耽誦/至忘寢食於世紛華澹如也或勸之仕不就)¶
　　(一日道拾白金其遺金老嫗哭於/途徳光歸其金舒穆嚕冝孫器之)¶
　明¶
　留睿(舊浙江通志字若愚一字養愚栝蒼人治經術/攻詩文居青田山中二十年出游呉楚齊晉人)¶
　　(二十年歸隠於好溪有紫芝𤣥/鶴之瑞著書九篇名曰留子)¶
<pb:KR2k0044_WYG_192-22b>¶
　毛輝(縉雲縣志博學雄文詞總制孫炎薦署學事屢/辟不起樹卉種菊䇿杖獨步入紫青山卜地為)¶
　　(竁穴曰全歸窩士友以愛菊𩔖陶稱為潛/齋先生今白龍山&KR0343;齋書院其遺址也)¶
　呉叔圭(括蒼彚紀宣平人博學善屬文洪武/中舉賢良方正不就隠居以終其身)¶
　晉王(縉雲縣志字國潤明初貢仕太寕簿/靖難時棄官變姓名隠於杭之西湖)¶
　陳谷(括蒼彚紀字賓暘青田人隠居好古不/  榮利詩文有奇氣著有存存生集)¶
　¶
　¶
　浙江通志卷一百九十三¶
