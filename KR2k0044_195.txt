# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.117793
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR2k0044_WYG_195-1a>¶
欽定四庫全書¶
　浙江通志卷一百九十六¶
　方技(上/)¶
　　龍門以龜筴名篇蔚宗為方術列傳葢體極藝能¶
　　可以𢎞補時事亦史乘所不遺也在昔五絶八技¶
　　皆屬浙産殊才異術馳譽寰區繼此專門名家後¶
　　先疊蹟多能雖曰鄙事而小道亦必有可觀志方¶
　　技¶
<pb:KR2k0044_WYG_195-1b>¶
　　杭州府¶
　晉¶
　徐熙(南史張融傳熙濮陽太守好黃老隱秦望山有/道士過求飲留一瓠&KR1383;與之曰君子孫宜以道)¶
　　(術救世當得二千石熙開之乃扁鵲鏡經一卷因/精心學之遂名振海内生子秋夫彌工其術仕至)¶
　　(射陽令常夜有鬼呻聲甚悽愴秋夫問何須荅言/姓某家在東陽患腰痛死雖為鬼痛猶難忍請療)¶
　　(之秋夫曰云何厝法鬼請為芻人按孔穴針之秋/夫如言為灸四處又針肩井三處設祭埋之明日)¶
　　(見一人謝恩忽然不見當世服其通靈秋夫生道/度叔嚮皆能精其業道度生文伯叔嚮生嗣伯亦)¶
　　(精其/業)¶
<pb:KR2k0044_WYG_195-2a>¶
　　(謹按南史敘熙於文伯傳内為道度之祖道度係/宋文帝時人則其祖必非宋時人明矣故列熙於)¶
　　(晉而以秋/夫附焉)¶
　南北朝¶
　徐道度(南史張融傳道度有脚疾不能行宋文帝令/乘小輿入殿為諸皇子療疾無不驗位蘭陵)¶
　　(太守宋文帝云天下有五絶而皆出錢塘謂杜道/鞠彈棊范悦詩褚欣遠摸書褚引圍棋徐道度療)¶
　　(疾/也)¶
　徐文伯(南史張融傳字德秀有學行倜儻不屈意於/公卿不以醫自業為効與嗣伯相埒宋孝武)¶
　　(路太后病衆醫不識文伯診之曰此石博小腸耳/乃為水劑消石湯病即愈除鄱陽王常侍遺以千)¶
<pb:KR2k0044_WYG_195-2b>¶
　　(金旬日恩意隆重宋明帝宮人患腰痛牽心每至/輙氣欲絶衆醫以為肉癥文伯曰此髮癥以油投)¶
　　(之即吐得物如髪稍引之長三尺頭已成蛇能動/挂門上適盡一髮而已病都差子雄亦傳家業尤)¶
　　(工診察位/奉朝請)¶
　徐嗣伯(南史張融傳字叔紹位正員郎諸府佐為臨/川王映所重時直閤將軍房伯玉服五石散)¶
　　(十餘劑無益更患冷夏日常複衣嗣伯為診之曰/卿伏熱應須以水發之非冬月不可至十一月氷)¶
　　(雪大盛令二人夾捉伯玉解衣坐石取冷水從頭/澆之盡二十斛伯玉口噤氣絶家人啼哭請止嗣)¶
　　(伯遣人執杖防閤敢有諌者撾之又盡水百斛伯/玉始能動而見背上彭彭有氣俄而起坐曰熱不)¶
　　(可忍乞冷飲嗣伯以水與之一飲一升病都/差自爾恒發熱冬月猶單褌衫體更肥壯)¶
<pb:KR2k0044_WYG_195-3a>¶
　徐子才(舊浙江通志雄之子幼儁發有機辨解天文/圖䜟之學善醫有人患脚跟腫痛諸醫不識)¶
　　(子才曰蛤精疾也由乘船入海埀脚水中所致為/剖得蛤子二大如榆莢和士開以為兗州刺史)¶
　五代¶
　羅塞翁(圖畵見聞志錢塘令隱之子善畵羊世罕/有其蹟惟餘姚陸家曽收一卷精妙卓絶)¶
　喻皓(夢溪筆談營舍之法謂之木經皓所譔也錢氏/據兩浙時於杭州梵天寺建一木塔方兩三級)¶
　　(帥登之患其塔動匠師云未瓦上輕故如此乃以/瓦布之動如初密使其妻見皓之妻賂以金釵問)¶
　　(塔動之由皓笑曰此易耳但逐層布板訖/便實釘之則不動矣匠師如其言塔遂定)¶
　　(謹按沈括筆談不詳皓為何地人攷十國春秋附/皓吳越列傳後且其妻在杭似為杭人無疑也)¶
<pb:KR2k0044_WYG_195-3b>¶
　胡某(十國春秋目醫胡某者世療内外障眼針法獨/神武肅王末年患目疾召使治之醫曰目易治)¶
　　(耳然大王非常人殆天所以為大王患者若療之/是違天也恐損王壽王曰吾起身行伍跨有方靣)¶
　　(富貴極矣但得兩眼見物為鬼不亦快乎既而應/手豁然王喜賜物以萬計悉不受明年其言果驗)¶
　宋¶
　程奕(東坡志林近世筆工不經師匠妄生新意擇毫/雖精形製詭異不與人手相謀獨錢塘程奕所)¶
　　(製有三十年前意味使人作字不知有筆亦是一/快予不久行當致數百枚而去北方無此筆也)¶
　孫景璠(書畵譜杭州水軍篆千字文為五十餘體太/平興國年以獻太宗善之詔取去黥文隸御)¶
　　(書院宰相宋琪請授以官秩太宗曰爵祿非所惜/也顧此人靣痕尚在豈稱冠帶乎琪固言之乃授)¶
<pb:KR2k0044_WYG_195-4a>¶
　　(國子書/學博士)¶
　張介(中山詩話以命術遊公卿間居錢塘西湖/上常自京師南歸士大夫率為詩贈之)¶
　吳説(杭州府志字傅朋錢塘人師禮子善楷書虞伯/生稱其深穩端潤非近世怒張筋脉之態九里)¶
　　(松字其所書也思陵嘗欲易之御/書十數卒莫能及乃命以金飾之)¶
　郭昭乾(錢塘志鈔字汝端汾陽王裔孫祖遠授宋建/隆二年節幹昭乾自祥符初由汴徙杭州多)¶
　　(隱德施子未常倦有異人乞齋郭膳之潛遺牡丹/花三朶覆几上而去追詢之曰若累世隱德故來)¶
　　(相報花上書婦人症十三方若子孫世世用之無/窮如法試之無不竒驗遂為婦人醫郭氏之以醫)¶
　　(名自昭乾始三傳至曽孫時義高祖建炎元年孟/太后疾召醫時義以母馮氏應召依牡丹方治之)¶
<pb:KR2k0044_WYG_195-4b>¶
　　(脱然愈封安國夫人賜田賜葬賜藥碾如鐵/舟然又賜第海昌賜國姓至今稱趙郭里)¶
　　(謹按郭醫名顯自宋眞宗至孝宗朝益著絶無授/方壻郭之説舊志以為蕭氏誤矣郭世稱六八節)¶
　　(幹乃意斷為明初/人此又誤之誤也)¶
　戴厚甫(輟耕錄錢塘人精遁甲其母寢處樓上一夕/忽見紅光貫室開幃視之乃一美女立榻前)¶
　　(自㧞金釵遺母既而無所見母以語戴荅曰適祭/遁神遂致此耳遁神見某必不久矣逾數月而卒)¶
　嵇清(兩浙名賢錄字仁伯世傳祕術善療金瘡骨損/初父自汴扈蹕南渡時方戎馬蹂躪全活甚衆)¶
　　(清年未冠早諳先業宮中有患折肱者他醫莫措/清為整治完好如昔禁掖詫曰小小嵇清能接骨)¶
　　(耶壽皇躬親騎射時有悞/損應期而瘳中外益重之)¶
<pb:KR2k0044_WYG_195-5a>¶
　沈上牢(游宦紀聞胡伯量記度史君所藏坡仙涵星/硯云硯外周以二髹匣葢陰各有朱字紀歲)¶
　　(月及工人姓名外者己亥洋州造大/方誌内者辛未杭州後洋沈上牢)¶
　馬和之(西湖遊覽志錢塘人紹興中登第官至工部/侍郎善人物山水筆法飄逸纎悉粉藻自成)¶
　　(一家高孝兩朝最重其畵嘗書毛詩三百篇命和/之篇畵一圖會成巨帙至今杭人嘗有存其散逸)¶
　　(者其後有顧興裔者專/師和之但設色不逮耳)¶
　耿聽聲(兩浙名賢錄亡其名錢塘人以聲音占故稱/聽聲癸辛雜識家候潮門内兼能嗅衣物以)¶
　　(知吉凶貴賤德壽聞其名取宮人扇百柄雜以上/及中宮所御令小黄門持扣之耿嗅至后扇云此)¶
　　(聖人也然有陰氣至上/扇乃呼萬歲上奇之)¶
<pb:KR2k0044_WYG_195-5b>¶
　嚴防禦(養疴漫筆孝宗常患痢衆醫不效德壽憂之/過宮偶見小藥肆遣中使詢之曰汝能治痢)¶
　　(否對曰專科遂宣至問得病之由語以食湖蟹多/故診脉曰此冷痢也其法用新采藕節細研以熱)¶
　　(酒調服如其法杵細酒調數服即愈德壽大喜就/以杵藥金杵臼賜之至今呼為金杵臼嚴防禦家)¶
　孫守榮(宋史方技傳富陽人幼病瞽遇異人授風角/鳥占之術其法以音律推五數播五行以知)¶
　　(休咎復授以鐵笛守榮因號富春子吹笛市中人/初不異也寶慶間遊吳興聞譙樓鼓角聲驚曰旦)¶
　　(夕且有變士人當有典郡者越兩月潘丙作亂王/元春以告變功典郡由是名大顯甌江逸志周怛)¶
　　(未第時坐於觀橋市肆厲聲詬僕富春子聞其聲/往揖之曰狀元何來周以紿已不答後果擢進士)¶
　　(第/一)¶
<pb:KR2k0044_WYG_195-6a>¶
　李信(杭州府志汴人小兒醫也從宋高宗南渡遂家/於杭之羲和坊高宗詔信入侍因年耄賜安車)¶
　　(至禁中時/號李車兒)¶
　劉松年(畵法年紀錢塘人畵髓元銓居清波門淳熙/畵院學士紹熙年待詔師張敦禮工畵人物)¶
　　(山水神氣精妙名過於師寧宗朝進/耕織圖稱㫖賜金帶院人中絶品也)¶
　陳沂(兩浙名賢錄其先汴人唐乾寧時有仕良者以/醫名於時奉勅修聖惠方仕至尚藥局奉御子)¶
　　(孫遂世其業建炎中扈蹕而南遂為錢瑭人萬厯/錢塘縣志沂嘗起康王妃危疾賜御前羅扇使出)¶
　　(入禁中仕至翰林金紫良醫子孫標木扇象之至/今稱陳木扇而陳諫者无精先業决男女生死多)¶
　　(奇中所著有/藎齋醫要)¶
<pb:KR2k0044_WYG_195-6b>¶
　林椿(畵史㑹要錢瑭人工畵花鳥翎毛𤓰果師趙昌/傅色輕淡深得造化之妙淳熙年畵院待詔賜)¶
　　(金/帶)¶
　韓慥(癸辛雜識紹興末賣卜於臨安之三橋多奇中/庚辰春曾侍郎仲躬呂太史伯恭至其肆則先)¶
　　(一人在焉問其姓宗子也次第推命首言趙可至/郡守却多貴子不達者亦卿郎次及曽則曰命甚)¶
　　(佳有家世有文學有政事亦有官職只欠一事終/身無科第次至呂問何幹至此呂曰赴試曰去年)¶
　　(不合發解今安得省試曰赴詞科曰却是詞科人/但不在今年今年詞科則有人矣後三年兩試皆)¶
　　(得之且不失甲科復叩其何所至沉吟久/之曰名滿天下可惜無福已而其言皆驗)¶
　靳儫(杭州府志其先三晉人高宗南渡儫扈蹕至武/林世為太醫數傳至從謙為御直翰林醫官賜)¶
<pb:KR2k0044_WYG_195-7a>¶
　　(勅特晉三階出内府百子圖賜/之命以所居巷為百子圖巷)¶
　馬遠(西湖遊覽志號欽山其先河中人世以畵名後/居錢塘光寜朝待詔畵師李唐布景齊整工山)¶
　　(水人物花鳥種種臻妙獨步畵院其樹多斜科偃/蹇至今園丁結法猶稱馬遠云兄逵亦善畵子麟)¶
　　(能世家學然不逮父遠愛其子多於已畵上題麟/字葢欲其章也其時有蘇顯祖葉肖巖亦師馬遠)¶
　　(蘇筆法稍弱俗呼為沒興馬遠/葉小景酷似而大幅不如也)¶
　夏珪(格古要論字禹玉錢塘人寧宗待詔賜金帶山/水布置皴法與馬遠同但其意尚蒼古而簡澹)¶
　　(喜用秃筆樹葉間夾筆樓閣不用尺/界畵信手畵成突兀竒怪氣韻尤高)¶
　王輝(西湖遊覽志錢塘人理度朝畵院祇候工人物/山水釋道與李嵩同家間用左手描寫人稱為)¶
<pb:KR2k0044_WYG_195-7b>¶
　　(左手王其時有白良玉何青年方椿年亦工釋/道椿年又喜著色山水其後有鼎臣者亦師輝)¶
　羅知悌(戴良滄洲翁傳字子敬錢塘人世稱太無先/生宋理宗朝寺人精於醫得金劉完素之眞)¶
　　(傳而旁通張從正李杲二家之説成化杭州府志/子敬以醫侍穆陵甚見寵厚宋末隱居少與人接)¶
　　(丹溪朱彥修慕其術候門下三載始得見知悌念/其誠盡以其術授之知悌能詞章善揮翰貧病無)¶
　　(告予之藥無不愈者/仍贍以調理之資)¶
　邢氏(萬厯杭州府志失名紹熙間以醫名於杭術業/甚奇時韓&KR0465;胄知閤門事將出使俾之診脉曰)¶
　　(和平無可言所可憂者夫人耳知閤回軺日恐未/必相見也韓妻本無疾怪其妄誕然私憂之洎出)¶
　　(疆甫數月而其妻果報卒矣又朱勝非子婦偶小/疾命視之邢曰小疾耳不藥亦愈然不宜孕孕必)¶
<pb:KR2k0044_WYG_195-8a>¶
　　(死其家以為狂言後一歲朱婦得男其家方有抱/孫之喜未彌月而婦疾作急遣召之堅不肯來曰)¶
　　(去歲已嘗言之勢無可/療之理越宿婦果卒)¶
　李立之(兩浙名賢錄臨安人以小兒醫擅名一時有/嬰兒忽患瘖求治立之令以衾裹兒乘高投)¶
　　(之地兒不覺大驚遂發聲能言問/之曰此乳搐心也非藥石所能療)¶
　李嵩(西湖遊覽志錢塘人李從訓養子工人物山水/道釋又長於界畵光寧理三朝待詔其徒有馬)¶
　　(永忠豐興祖顧師顏皆傳其法嵩老倦/作多令永忠代筆其孫李章者亦善畵)¶
　朱懷瑾(畵史㑹要錢塘人寶祐間畵院待詔工山/水人物樹木窠石作雪景用墨全師夏珪)¶
　夏巨源(夷堅志精於卜筮居臨安每來卜者一卦率/五百錢紹熙三年洪禹之自贛倅受代造朝)¶
<pb:KR2k0044_WYG_195-8b>¶
　　(其子价侍行既至㸃檢勅造文書遺其一遣僕還/家訪尋終不能自釋乃自詣夏肆夏書紙上曰事)¶
　　(在千里外繼書一食字一堯字合之則饒字也曰/文書見在係一多口人收得而鴛鴦為看守無足)¶
　　(憂也既而僕從饒州至持所遺返葢向者打併行/李時忘在外小妾福安見之收寘鴛篋内既悟鴛)¶
　　(鴦看守之語而福字有口田/字又四口所謂多口人也)¶
　樓觀(畵髓元銓錢塘人工花鳥人物山/水學馬遠筆法咸淳年畵院祗候)¶
　元¶
　王繹(輟耕錄字思善自號癡絶生其先睦人居杭之/新門篤志好學雅有才思年十二三已能丹青)¶
　　(亦解寫眞李五峯俾作一圓光小像面部僅大如/錢而宛然無毫髪異後得吳中顧周道緒言益造)¶
<pb:KR2k0044_WYG_195-9a>¶
　　(精微是故於小像特妙非惟/貌人之形似且得人之神氣)¶
　宋會之(嘉靖浙江通志杭州人元時名醫其治水蠱/法以乾絲𤓰一枚去皮剪碎入巴豆十四粒)¶
　　(同炒以巴豆黃為度去巴豆用絲𤓰炒陳倉米如/絲𤓰之多少米黃色去絲𤓰研之為末和清水為)¶
　　(九桐子大每服百九皆愈其言曰巴豆逐水者也/絲𤓰象人脉絡也去而不用藉其氣以引之也米)¶
　　(投胃氣也鮮于/樞所記如此)¶
　李和(山居新語錢塘人精於碑刻凡博古之家或有/贋本求一印識雖邀之酒食惠以錢物終毅然)¶
　　(却之其印文李/和鑒定石刻印)¶
　韓文(清賞錄錢塘人善補硯雖百碎者但不失原屑/補之若無損者亦能修吉銅器居蒲橋夜宿一)¶
<pb:KR2k0044_WYG_195-9b>¶
　　(石櫃中與人言無尊卑皆爾/汝得錢即付酒家一舉而盡)¶
　陸華之(西湖遊覧志錢塘人以賣卜馳/名且通文學縉紳多與之友)¶
　沈復東(貝瓊東齋志錢塘人幼穎悟好讀書既長受/醫術於海昌慧力寺之忠上人取黃帝岐伯)¶
　　(所論及張仲景劉守眞李東垣諸家書窮日夜讀/之遂造其閫奥忠亦無以過之於是無貴賤貧富)¶
　　(凡有疾者輙造請焉起人於阽危者數矣然一/以利天下為心其施甚博而取於人者甚廉)¶
　王淵(輟耕錄字若水錢塘人善山水人物尤長於花/竹翎毛幼時獲侍趙魏公故多得公指教珊瑚)¶
　　(網若水之畵天機溢發肖古而不泥吉西湖遊覽/志若水畵法兼綜古人無一筆院體山水師郭熙)¶
　　(花鳥師黃荃人物師唐人/而水墨花鳥竹石无絶品)¶
<pb:KR2k0044_WYG_195-10a>¶
　范思賢(徐一夔東臯隱者傳姓范氏名某以字行其/先在宋時有為防禦使用醫小兒名思賢去)¶
　　(防禦五世傳其業益精居旁近人無貧與富有小/兒疾輙趨思賢求醫其為醫務利人不務利於人)¶
　　(名愈益顯所居錢塘城東其地平衍/有竹木禽魚之樂因稱曰東臯隱者)¶
　　(謹按萬厯杭州府志及聶心湯縣志皆言思賢姓/吳名觀善其業傳自外家范氏但一夔去思賢較)¶
　　(近謂為范姓應無/可疑者故錄之)¶
　沈麟(成化杭州府志字秋澗杭人西湖遊覽志麟畵/山水師郭熙兼能寫貌樹梢鷹爪松葉攢針山)¶
　　(多盤聳石作雲皴/頗得郭家風度)¶
　明¶
<pb:KR2k0044_WYG_195-10b>¶
　陶華(名山藏字尚文餘杭人治病有奇效一人患病/因食羊肉澁水結臆不可下又不能吐華曰可)¶
　　(食砒一錢人駭不用曰殺人者砒也華曰試之一/服而吐人請所以華曰羊血能解砒毒羊肉得砒)¶
　　(而吐而砒得羊肉則不能殺人是以可愈華於治/傷寒尤精論者謂仲景以後一人兩湖麈談華深)¶
　　(切脉理旁察病源隨症製方不拘古法每遇竒疾/應手而痊一女子大冬昏悶不食欲狂咸莫測其)¶
　　(症陶與之香薷飲一服而愈詢之此女/因取三伏中所曝衣遂得疾葢中暑也)¶
　吳恕(成化杭州府志字如心仁和人號䝉齋精於醫/常謂張仲景傷寒論㫖意幽深學者未易得其)¶
　　(要乃約為律賦以發其𤣥纂指/掌圖開示學者世之醫學宗之)¶
　陳岊山(武林紀事仁和人居竹竿巷以星命為業得/異人授以天文之術言事厯厯有驗一日與)¶
<pb:KR2k0044_WYG_195-11a>¶
　　(隣老遊郊外欲回陳强之弗得云爾去必遭官杖/其人不信偶沖郡守節級果遭杖又常見郭顔色)¶
　　(門首竪旛欲為醮事陳曰此日不宜作醮道士云/文奏已定不可改矣竟於是日行之後果遭官事)¶
　　(岊山足跛性傲雖富貴人亦/慢薄之終無求於人以貧死)¶
　祝海鶴(琴牋𢎞治間錢塘有祝海鶴惠祥/高騰等造琴擅名一時人多珍之)¶
　張翺(西湖遊覽志仁和人精推步占候宣德間潘中/丞將往南粤視師翺感知已强與行一日坐帳)¶
　　(中見片雲隱隱起離震間謂潘曰事濟矣有頃烈/風南來此㨗音也已而果然曾潘欲疏薦翺逃去)¶
　　(易名晦跡以終其身嘗賦詩云有意欲/嘗千日酒無心去傍五侯烟葢其志也)¶
　鄒觀(嘉靖臨安縣志臨安人精於醫術常有鳯亭貧/民患疔毒請療之即愈其人以牛為謝辭勿受)¶
<pb:KR2k0044_WYG_195-11b>¶
　　(越二年道經鳯亭夜遇虎人馬皆驚忽有牛自灌/莽中逸出抵虎遂得免難後牧者至詢之即前所)¶
　　(療人所却之牛也/士夫聞而異之)¶
　葛林(名山藏字茂林錢塘人善小兒醫成化中充太/醫院官武廟在褓一夕癎作夜分召林一匕而)¶
　　(安明日賜白金綵幣使與上公之宴汪比部有子/患痘汪故知醫謂無害也林視其足底有泡結瘢)¶
　　(膚内曰吁百日哉百日果暴卒汪問故林曰夫痘/搆形之餘穢也纎芒未盡亦無生理是疾初發自)¶
　　(腎而我知其不能暢是以必死既而流於足底以/故發之緩而至百日也少師楊公子當暑而驚眩)¶
　　(氣絕且移木矣林趨入曰無傷也亟出之楊曰兒/已噤奈何劑也林曰無劑所恃者天上雲耳雲生)¶
　　(而淒淒欲雨陰氣舒而陽鬱消吾以清利物煮水/而蒸於下其可診乎如法而愈及暮兒復戲於庭)¶
<pb:KR2k0044_WYG_195-12a>¶
　　(矣累官太醫院判壽八/十八所著有杏塢祕訣)¶
　葉文齡(嘉靖仁和縣志字德徵仁和人以醫受知何/陳二侍御起送禮部屢試優等例授冠帶供)¶
　　(職於聖濟殿除太醫院吏目召診保和有功陞御/醫忽賜召對被溫㫖御書忠愛額於堂再召對陞)¶
　　(院判後因母老乞終養繼患風/疾致仕所著有醫學統旨行世)¶
　葉折手(七修類稿杭天順間褚堂有葉姓者左臂病/風善奕棋高者下者俱可與之對局而局終)¶
　　(則必勝也四方能棋之士過杭尋與/之奕終無一人能過者世稱葉折手)¶
　吳綬(兩浙名賢錄錢塘人著傷寒蘊要全書發明五/運六氣畵圖立説究極𤣥微以名醫徵至京師)¶
　　(仕至太醫院院判比歸時湖墅有馮英者病傷寒/一時諸醫議用承氣湯邀綬入視之曰將戰汗矣)¶
<pb:KR2k0044_WYG_195-12b>¶
　　(非下症也當俟之/頃刻果戰汗而解)¶
　錢益(獻徵錄字孟謙其先汴人後徙杭之錢塘世業/顱顖常懸一金錢於門以故凡求治小兒者必)¶
　　(曰金錢錢氏云益性警敏早事舉子業遭家中落/乃復習醫而顱顖術益臻其妙成化乙巳被召入)¶
　　(太醫院陞御醫致仕歸錢塘常奉詔校正袖/珍等方考據精當凡經其指授者率為良醫)¶
　張崙(萬厯杭州府志字景嵩仁和人五歲䘮明十三/受易凡卜筮星厯諸書入耳藴心能了大義每)¶
　　(論人祿命夀夭窮達利鈍厯厯有奇驗遠近異之/名山藏武宗南巡浙中備供帳甚亟布政使徐蕃)¶
　　(命崙筮得同人之離蕃曰同人親也離應南靣駕/其來矣崙曰不然卦體屬乾西北其位兹應返也)¶
　　(主上至尊人安得同之爻曰先號咷而後/笑兆之矣其在純乾之日乎悉如其言)¶
<pb:KR2k0044_WYG_195-13a>¶
　俞橋(寧志備考海寧人少業儒究心理學兼精岐黃/術嘉靖間以名醫被徵累官太醫院判橋於方)¶
　　(書無所不晰更博詢諸名家得河間潔古東垣未/刻諸稿及古今諸家授受秘方斟酌損益之以治)¶
　　(病無不奇驗居京師恥事權貴而貧家延之必盡/心療治以故名愈盛而家日窘士大夫雅重之所)¶
　　(著醫學大原一書蒐輯樞素以下諸家有關病症/藥脉者次以賦括令業醫之士診脉製方皆有所)¶
　　(攷證/焉)¶
　王賜爵(餘杭縣志字丹宇先世為宋御醫傳至爵世/以醫顯爵為人治疾惟望色聽聲或以病狀)¶
　　(相語聞病之陽論得其陰聞/病之陰論得其陽藥至病痊)¶
　范叔明(畵髓元詮號元白錢塘人善繪事以右肱病/廢專事左筆畵多宗董北苑黃大痴墨法纎)¶
<pb:KR2k0044_WYG_195-13b>¶
　　(細更工花鳥蘭竹偶/一濡毫便成名筆)¶
　吳東升(兩浙名賢錄杭州前衛百戸善楷書杭城十/門并各公署皆其題額淨慈寺壁書南屏二)¶
　　(大字結構尤佳憲宗時負重名屬纊/前一日有詩戒子薄葬時人賞其達)¶
　諸餘齡(萬厯錢塘縣志字雲泉善書奕通醫家言而/多新得四方爭迎致之晚隱靈鷲山每語客)¶
　　(曰我巾車馳城中起死人何得身為死人馳喪車/出城乎當終於此與徐鏜輩諸名醫為天醫社)¶
　陸疉山(西湖遊覽志杭城假山稱江北陳家第一許/銀家第二今皆廢矣獨洪靜夫家者最盛皆)¶
　　(工人陸氏所疉也堆垜峯巒拗折澗壑絶有天巧/號陸疉山張靖之嘗贈陸疉山詩云出屋泉聲入)¶
　　(户山絕塵風致巧機關三峯景出虛無裏九仞功/成指顧間靈鷲峯來羣玉垜峨眉截斷落星間方)¶
<pb:KR2k0044_WYG_195-14a>¶
　　(洲歲晚平沙路今/日溪山送客還)¶
　戴進(圖繪寶鑑字文進號靜庵又稱玉泉山人錢塘/人山水得諸家之妙神像人物走獸花果翎毛)¶
　　(極其精緻喜作葡萄配以鈎勒竹蟹爪草奇甚眞/畵流第一也兩浙名賢錄宣宗善畵一時待詔有)¶
　　(謝廷循倪端石瑞李在皆海内名手及進入京衆/工妬之一日仁智殿呈畵進以得意之筆首幅為)¶
　　(秋江獨釣圖一紅衣人垂釣水次畵家惟傅紅色/最難而進獨得古法入妙宣宗閲之廷循從旁奏)¶
　　(曰此畵佳甚但恨野鄙耳紅品官服色也衣以釣/魚殊失大體宣宗以為然遂揮去餘幅不復閲子)¶
　　(泉字泉淵山水得家傳有氣韻武林紀事進之父/夢畵師沈明遠入門是夕生進畵品絶世名冠天)¶
　　(下/)¶
<pb:KR2k0044_WYG_195-14b>¶
　盧復(杭州府志字不遠習岐黃兼通大乘子之頤善/療奇疾凡尸蹷迴風投劑無不中臟結一症之)¶
　　(頤自以為發前人所未及舊浙江通志之頤著/有仲景論本草乘雅金匱要畧論疏諸書行世)¶
　張文貴(筆牋杭人畵筆以文貴為/首稱而文貴亦不妄傳人)¶
　嚴元(兩浙名賢錄字宗仁餘杭人少業儒不售從父/耔謁選京師屬有詔選醫士元就試禮部授太)¶
　　(醫院吏目世宗命纂修袖珍諸方錄成賜銀幣甚/渥世宗幸承天命元扈從居常宣詔診視及兩宮)¶
　　(疾治輙效輙拜金綺賜至徹御前酒饌以優寵/之九載考績授御醫為人所忌竟中蜚語落職)¶
　朱玩泉(武林紀事居太平門外善課命正德六年有/花市朱氏子得疾甚劇父聞玩泉名往問子)¶
　　(病時三月半後也算其子難過八九月其父又以/已命與之推托言親戚之命朱推云此人立夏日)¶
<pb:KR2k0044_WYG_195-15a>¶
　　(死矣時去立夏止十數日耳父未之信歸/以告其妻妻曰此妄言也已而皆如其言)¶
　俞恩(兩浙名賢錄字天錫錢塘人號江村居士善畵/人物花鳥性質直疎野不喜治生描染移時輙)¶
　　(復中止故其畵雖佳而所傳不多子舜臣字治甫/喜觀長流疉巘號海峯子工山水人物着色翎毛)¶
　　(花卉尤/為精絶)¶
　藍瑛(舊浙江通志宇田叔錢塘人少穎異八歲嘗從/人㕔事蘸灰畵地作山川雲物林麓峯巒咫尺)¶
　　(有萬里之勢及治經生家言指河圖洛書曰古人/未有書先有圖圖何必不名家遂留意繪事皴染)¶
　　(皆合古法其細描宮様則界畵衣/褶色色飛動突過宋畵苑諸人)¶
　姜師周(圖繪寶鑑字周臣錢塘人善畵山水學宋石/門下筆老健陰晴濃淡烟雲縹緲又善牡丹)¶
<pb:KR2k0044_WYG_195-15b>¶
　　(鈎勒設色俱佳錢塘縣志周臣嘗遊京師時關仲/通以畵名師事焉與同郡藍瑛各拈疋練數丈相)¶
　　(戒止寫獨樹高柯勿用竹石映帶嘗寫梧桐落筆/數葉得秋風晨露之致見者以為神品為人深沉)¶
　　(知大體魏忠賢枋國時師周與大金吾邢某善魏/以鎭撫授邢將受旨起鍜錬獄師周醉拍邢肩曰)¶
　　(君不畏天道乎而輕為若是邢乃謝不受魏私人/崔某欲得師周屏障為稱觴以他友名代求師周)¶
　　(怒擲之地後以子圖南貴/贈侍御自號花酒頭陀)¶
　何有(富陽縣志坊郭里人少讀書知文義為人迂古/質直因讀易留心數學見康節梅花數玩月餘)¶
　　(忽有悟一日鴉鳴占之云夜主夫妻相爭見血已/而更盡時僕夫與其妻鬬於室急往禁之已扑婦)¶
　　(額流血因名曰老鴉數所占無不立應四明周茂/桂館於周美家督學使者業行檄試寧波矣桂書)¶
<pb:KR2k0044_WYG_195-16a>¶
　　(去字令占之曰字雖云去而畵直下筆鈎搭勿去/也桂不之信又書壬字曰督學去任矣三日内即)¶
　　(有徵必丁艱也至三日果然叩其故曰士上一撇/是撇却士子去也督學任甫一年不可云陞政聲)¶
　　(甚美未可云罷故知/丁艱此斷以理也)¶
國朝¶
　潘楫(仁和縣志字碩甫號鄧林少以孝弟聞樂道不/仕賣藥都市中人以韓伯休目之受業數百輩)¶
　　(治疾皆有奇效所著/有醫燈續燄行世)¶
　劉度(錢塘縣志字叔憲錢塘人藍瑛弟子也深得瑛/筆意後更變其法師大小李將軍界畵樓臺約)¶
　　(縮人物細入毛髮而形像宛然然亦間及他/家没後遺墨雖寸縑片楮人皆奉以為寶)¶
<pb:KR2k0044_WYG_195-16b>¶
　姚應鳯(杭州府志字繼元仁和人以瘍醫顯一叟患/脹滿諸醫多云膈症應鳯曰此肺癰耳取一)¶
　　(大盂水向病者頂上傾之病者陡驚亟舉刀直刺/心瀉膿血數椀而愈人問之曰人心下垂水潑而)¶
　　(驚驚則心系提吾刀可入也一人身患痛左臂似/有係之者應鳯曰君食内中鼠毒左臂生鼠懸刀)¶
　　(擬之有鼠墜地而/逸官太醫院院判)¶
　謝彬(仁和縣志字文侯上虞東村人隨父遊學至杭/遂家焉少年從莆田曾波臣遊授寫眞法凝眸)¶
　　(熟視得其意態所在濡毫㸃次眉目如生精彩殊/勝彬身不滿五尺臞然而清目如㸃漆兼善畵山)¶
　　(水及作漁家圖清超絶塵逈與時别人多珍之子/廷璋能得其傳同時諸昇善畵竹橫斜曲直無一)¶
　　(不可人意而雪竹/尤佳遂稱獨步)¶
<pb:KR2k0044_WYG_195-17a>¶
　王佑賢(舊浙江通志字聖翼錢塘人糼孤力學尤精/方書濟人利物所得輙周貧乏巡按牟雲龍)¶
　　(薦辟不就懸壺自逸庭有古梅最愛之當事强移/植官舍不活還而復榮人號返魂香樹後梅遭火)¶
　　(焚而佑賢亦卒子遵遜/輯有古梅軒燼餘集)¶
　沈好問(錢塘志鈔字裕生號啟明錢塘人世/業小兒醫至好問益精尤善治痘症)¶
　張文啟(杭州府志字開之仁和人遊於張遂辰潘楫/之門盡得其傳於古醫書無所不讀與同志)¶
　　(設惠民藥局創育嬰堂天醫院又請於/當道建靖浪亭渡江者得免風波之阨)¶
　徐瑯(舊浙江通志字子山臨安人精於象緯六壬諸/書居常戴麻布冠踽踽行市中夜則露坐山頂)¶
　　(以占候/躔次)¶
<pb:KR2k0044_WYG_195-17b>¶
　吳嗣昌(舊浙江通志字懋先仁和人世業醫總督趙/廷臣遘危疾嗣昌獨排衆論投以氷水立愈)¶
　　(後瞽居河渚著傷寒正/宗醫學慧業等書行世)¶
　章谷(杭州府志字言在十餘歲從塾師學師出有友/訪之羣兒忘其姓氏師怒谷即以筆畵其顴額)¶
　　(鬚眉栩栩然也師笑曰某也叩之果然及長善八/分書其烘染尤工絶有至性母遘奇疾割股療之)¶
　范騋(池北偶談字文園善相人謂武進周清原吳江/徐釚皆當不由科甲入翰林己未皆授檢討其)¶
　　(言良驗范海寧人/驤字文白之弟也)¶
　閔自成(舊浙江通志字思樓豐寧坊人性孝友幼失/所恃父喪明出入扶掖舉步不離精内外科)¶
　　(求治者日不暇給遇貧乏輙不受値且診視必先/往曰倘後彼恐其慚慍必殆矣丐者盈門一一應)¶
<pb:KR2k0044_WYG_195-18a>¶
　　(之不厭遠近/翕然稱長者)¶
　任二琦(杭州府志號瑞庵姓韓氏宋忠獻公後裔扈/蹕而南家於杭先世受醫術於任遂從其姓)¶
　　(數傳至二琦技益精凡醫嬰兒投劑卽効遇貧者/則袖金錢與之并貴藥不吝早失母事後母張惟)¶
　　(謹子允謙懋/謙皆世其業)¶
　馬更生(舊浙江通志字瑞雲錢塘人少學醫於婦翁/周某學成而未敢試周好奕有貴人疾革延)¶
　　(周方奕令更生往一劑而愈自是名即大起嘗過/舊府見一人暴死曰此可活啟其齒灌以藥立甦)¶
　　(或望色聽聲於數年前/預决人死期皆奇中)¶
　　嘉興府¶
<pb:KR2k0044_WYG_195-18b>¶
　五代¶
　陸晃(五代名畵補遺嘉禾人性疏逸好交尚氣每沉/&KR0698;於酒亦善丹雘多畵村野人物凡酒興情逸)¶
　　(遇筆揮灑出於臨時畧不預構南唐李璟嘗聞晃/名欲召之侍者謂晃好縱酒歌舞無臣子之禮璟)¶
　　(由是疎遠之書畵譜晃善人物多畵道像星辰神/仙等而又喜為數稱者如三仙四暢五老六逸七)¶
　　(賢與山陰㑹仙五/王避暑之𩔖是也)¶
　宋¶
　唐希雅(宣和畵譜嘉興人妙於畵竹作翎毛亦工始/學李後主金錯刀書有一筆三過之法雖若)¶
　　(甚瘦而風神有餘晚年變而為/畵故顫掣三過處書法存焉)¶
<pb:KR2k0044_WYG_195-19a>¶
　沈珪(春渚紀聞嘉禾人初因販繒往來黃山有教之/為墨者以意用膠一出便有聲稱後又出意取)¶
　　(古松煤雜用脂漆滓燒之得烟極精黒名為漆烟/每云韋仲將法止用五兩之膠至李氏渡江始用)¶
　　(對膠而祕不傳為可恨一日與張處厚於居彦實/家造墨而出灰池失早墨皆斷裂彦實以所用墨)¶
　　(料精佳惜不忍棄遂蒸浸以出故膠再以新膠和/之墨成其堅如玉石因悟對膠法每視烟料而煎)¶
　　(膠膠成和煤無一滴多寡也故其墨銘云沈珪對/膠十年如石一㸃如漆此最佳者也墨莊漫錄近)¶
　　(世墨工多名手自潘谷陳贍張谷名振一時之後/又有嘉禾沈珪金華潘衡之徒製作精緻皆不媿)¶
　　(舊/人)¶
　李甲(萬厯嘉興府志字景元工畵作翎毛生動有/奇趣東坡嘗題其畵曰郭恕先之後一人)¶
<pb:KR2k0044_WYG_195-19b>¶
　魯之茂(峽州志號雪村海鹽人善/畵梅竹寧宗朝仕為郎)¶
　吳先生(夷堅志居崇德市中善易筮日惟一課鶉衣/篛笠扃一屋於邸逼隣圎溷上穿下漏惟一)¶
　　(竹簀為牀下積敗瓶故甓蟲鼠遄走戛戛然風雪/陰雨則終日閉户得錢米衣肉共寘一窟中時為)¶
　　(人竊去不問也無錫戴士先母病攣不能行七八/年矣百計求愈不得士先過崇德&KR0157;百錢訪之吳)¶
　　(為揲卦卦成曰當得有道之士治之姑蘇杲道人/不為勢利所誘君純孝往求必得如志然其人無)¶
　　(定居當以百日為期日厯一巷尋覔庶可見士先/喜持書抵蘇行求不倦僅五旬果逢杲道人投以)¶
　　(書欣然至無錫為戴母診視數日即能移步母㧞/金釵謝之笑曰且寄夫人處他時要用當取之但)¶
　　(館我於外足矣館之歲餘忽言曰我且死幸鬻所/寄釵以辦棺窆明日果死戴氏奉其教及將窆中)¶
<pb:KR2k0044_WYG_195-20a>¶
　　(已空矣葢/異人也)¶
　周堯敏(嘉興府志字禹卿號學山/畵竹宗文湖州能臻其玅)¶
　王鼎(畵髓元詮字德新海鹽人好寫竹學丁子/卿深悟筆意子泰之號竹趣亦能父學)¶
　元¶
　張成　楊茂(尊生八箋嘉興府西塘楊滙有張成楊/茂剔紅最得名但硃薄而不堅者多輙)¶
　　(耕錄嘉興斜塘楊滙髹工鎗金鎗銀法凡器用什/物先用黒漆為地以針刻畵或山水樹石或花竹)¶
　　(翎毛或亭臺屋宇或人物故事一一完整然後用/新羅漆若鎗金則調雌黃若鎗銀則調鉛粉日曬)¶
　　(後角挑挑嵌所刻縫罅以金箔或銀箔依銀匠所/用紙糊籠罩置金銀箔在内遂旋細切取鋪已施)¶
<pb:KR2k0044_WYG_195-20b>¶
　　(漆上新綿揩拭牢實但著漆者自然黏住其餘金/銀都在綿上於熨斗中燒灰鍋内鎔鍛渾不走失)¶
　東谷子(徐一夔推命解嘉興有東谷子者居春波門/用五星&KR0292;度遲留伏逆法推人生年月日時)¶
　　(所値貴賤禍福毫/分縷析無有不驗)¶
　嚴子成(萬厯嘉興府志字伯玉其父秋蟾自河南賣/藥秀州遂家焉子成益精父術趙文敏遘疾)¶
　　(已殆子成診治翼日乃瘳/文敏繪孫思邈圖以遺之)¶
　薛如鑑(檇李詩繫嘉興永安鄉人挾相術遊江湖一/時名士多與交往楊廉夫高季迪皆有詩贈)¶
　　(之子月鑑孫鑑心白/雲秋蟾皆能世其術)¶
　彭君實(格古要論嘉興人戧金山水人/物亭觀花木鳥獸種種臻妙)¶
<pb:KR2k0044_WYG_195-21a>¶
　盛懋(嘉興府圖記字子昭魏塘人父洪甫善畵懋世/其家學而尤過之善山水人物花鳥始學陳仲)¶
　　(美精緻有餘特過於巧時以吳仲圭墨竹岳/彦高草書章文茂筆及懋山氷稱武塘四絶)¶
　朱華玉(輟耕錄嘉興魏塘人浙西銀工精於藝者池/北偶談宋荔裳觀察藏有元人所造銀槎最)¶
　　(奇古腹有文曰至正壬寅吳門朱華玉甫製華玉/號碧山萬厯嘉興府志碧山所製酒器極精妙如)¶
　　(蝦杯蠏杯之𩔖不施藥銲注酒自能流走至今人/珍之朱彜尊鴛鴦湖棹歌注碧山元時銀工也所)¶
　　(製銀槎鑿張騫於/上以七寶嵌之)¶
　明¶
　梅玉(貝瓊贈星學梅生序居殳山精五行之術其告/人吉凶禍福咸可徵焉實賢而隱於卜筮者)¶
<pb:KR2k0044_WYG_195-21b>¶
　吳𢎞道(正德嘉善縣志精於醫術洪武初仕太醫院/御醫每療人疾無不愈者愈則各令種竹一)¶
　　(竿尋至鉅萬人/稱其地曰竹所)¶
　韓履祥(海鹽文獻志號採芝海鹽人讀書能詩工畵/洪武間受知高皇擢太醫院御醫成祖尤加)¶
　　(眷注公卿大夫莫不與交精於切脉雖無疾壯夫/能隔歲斷其死期殆通神也四世孫本字克誠能)¶
　　(承其/業)¶
　張德剛(萬厯嘉興府志嘉興縣西塘人父成善髹漆/剔紅器永樂中日本琉球購得之以獻於朝)¶
　　(成祖聞而召之時已没德剛能繼其父隨召至京/靣試稱旨即授營繕所副賜宅復其家時有包亮)¶
　　(亦與德剛爭巧宣德/時亦召為營繕所副)¶
<pb:KR2k0044_WYG_195-22a>¶
　吳瓘(書畵譜字瑩之嘉興人多藏法書名畵能作窠/石墨梅學楊補之頗有逸趣珊瑚網瓘畵寒雀)¶
　　(爪喙生動不/下錢玉潭)¶
　滕道軒(沈懋孝贈滕醫士序歲辛卯夏予女弟忽患/寒熱一日沉瞑所迎醫或曰傷寒曰痰火或)¶
　　(又曰氣中又曰瘧也汗瀉雜投病益進七日幾絶/亟走郡中迎道軒至至之夕瞑然木强已三日矣)¶
　　(衆以為必不復生道軒按脉察形曰此症乃風入/太陽痰迷心竅病名曰痓靈樞論之詳矣其症尚)¶
　　(當角弓反張其初必於産中受風邪入血脉數年/始發先必曽微見顚眴之狀問其家乃知自産來)¶
　　(月事閉痼者七年今歲三月忽自仆已而遽醒衆/始信其言之確越宿反張之症見此時舌强齒噤)¶
　　(藥不下咽則以牛黃硃砂等丸天麻南星菖陽等/飲微從鼻孔進初亦拒不可入乃連日夕煮藥呷)¶
<pb:KR2k0044_WYG_195-22b>¶
　　(下之僅涓滴滲漉耳治三日目始瞬七日口始微/開手足始蠕動旬日升始能微出聲知疴癢藥液)¶
　　(可受於是内外姻交莫不驚喜走/告謂道軒能起死一郡傳以為神)¶
　董仲敬(𢎞治嘉興府志善觀天文諳推步/之法以術鳴任欽天監挈壺正)¶
　賀岳(海鹽文獻志字汝瞻少業儒因母病求醫醫無/良乃束儒書盡購醫書誦之遂師澉川韓克誠)¶
　　(得脉法師武林胡翠巖得鍼法又西走吳得王維/雍親炙王道等方東走越得曹靖之延之以歸日)¶
　　(與講求始知醫無常師明理是師師無常術圓神/為術若東垣之藥内傷仲景之藥外感河間之藥)¶
　　(熱丹溪之藥痰會而通之得其要畧於是擇古今/醫藥之既效者附以己見曰明醫㑹要猶以為未)¶
　　(備也又博討而類摘之如制劑則有藥性藥鑑視/疾則有脉法治法釋以先賢之總論徵以成效之)¶
<pb:KR2k0044_WYG_195-23a>¶
　　(醫案凡男女嬰兒内外針灸纎悉畢備曰/醫經大旨二書人爭傳誦之用輙得效)¶
　陳以誠(兩浙名賢錄嘉興人善詩畵尤精於醫永樂/間應薦隸太醫院累從中使鄭和往西洋諸)¶
　　(國擢院/判歸)¶
　嚴樂善(舊浙江通志嘉興人業醫有名永樂癸巳理/藥星湖市南有一男子造其室出金飾一器)¶
　　(跪而進之因附耳語未竟樂善擲金大詬且脅之/曰我今不發汝隱汝若更求他醫殺汝同氣我必)¶
　　(訟汝於官踰年男子感悟來謝是夜燈花光彩倍/常發蓮花一朶有人形𩔖菩薩坐蓮花中長二寸)¶
　　(許隣里競觀達旦始滅吳太史為燈花記樂善能/運氣凝神及子午按摩法年七十五卒殮後五日)¶
　　(隣人有遇/於西湖者)¶
<pb:KR2k0044_WYG_195-23b>¶
　胡日章(海鹽縣圖經澉所人少學祿命術遇異人海/上授之訣因益精每作絶句詩判人一生事)¶
　　(無不驗與人言必依於孝友忠信有後母者尤諄/切戒勉之葢有道而隱於術者年九十餘卒其判)¶
　　(虞氏女命云只愁水涸春歸早香冷簾櫳淡月黃/後適董湄兩月而湄死以節終判沈氏命云年年)¶
　　(空佩宜男草不見金盆浴鳯雛竟無子杭州一人/問命判云自是豪華多樂事元宵燈下蹴鞦韆果)¶
　　(於明年元夕止妻觀燈不從相毆縊死嘉興一人/生二子戲水邊同日溺死其妻痛切亦自縊夫檢)¶
　　(所批命帖有一雙紫燕入池塘紅/粉佳人繞畵梁之句如是者甚多)¶
　唐宗祚(海鹽縣圖經左所人善傳神景泰間與日者/胡日章隨都指揮脱綱征金華賊綱戰没總)¶
　　(帥孫問日章曽算脱公命否曰命書在公篋中又/以傳神屬宗祚曰已為脱公寫之矣孫取篋視命)¶
<pb:KR2k0044_WYG_195-24a>¶
　　(書尅期一無所爽懸寫像於堂儼然/如生孫泣而祭之二人名因以大振)¶
　陸道光(天啟平湖縣志字明暘父金精岐黃術濟人/立效道光精幼科一兒食果多病脹氣急衆)¶
　　(醫罔效道光獨取桂麝瑞香三味為丸一服即愈/衆醫問之曰獨不聞果得麝則落木得桂則枯瑞)¶
　　(香為百花妬乎一兒染奇疾四肢堅不可屈道光/曰此非藥石能療另有術焉舉傘覆之㸃安息香)¶
　　(繞牀四圍皆設爐焚沉檀衆咸以為笑兒即平復/香少間疾又發隨屑沉香服之而瘳弟道充字賓)¶
　　(暘晚亦精醫有陸/氏金鏡錄行世)¶
　陳景初(海鹽縣圖經善繪事與錢塘戴文進同時筆/法亦𩔖之蒼老可愛孫鳯尤善李伯時白描)¶
　許敬(嘉興縣志字孟寅感化鄉人曽祖廷芝祖文達/父景芳皆以醫名江南治口齒者許為之最敬)¶
<pb:KR2k0044_WYG_195-24b>¶
　　(能世其業有聲宣德間院使蔣主善薦入内院英/宗患喉風更數醫勿效勢増劇召敬進綘雪噙之)¶
　　(遂愈拜太醫院/御醫賜勅奬諭)¶
　吳愛蕉(紫桃軒雜綴嘉善布衣𢎞/正間人畵法吳仲圭筆意)¶
　朱端(萬厯嘉興府志字克正海鹽衛後所人寫山水/可方輞川海鹽縣圖經端於正德間以善畵直)¶
　　(仁智殿授指揮俸賜一樵圖書遂號一樵畵宗馬/遠山石水口效呂紀時有曽和者乍浦所人亦以)¶
　　(善畵直仁智/殿筆法甚高)¶
　談時雍(續見聞雜記嘉興人號繼巖世嬰兒醫術&KR0227;/一時晨興遠近抱嬰兒至者不下三五十人)¶
　　(視畢無不與藥酬以藥/金大約十受二三焉)¶
<pb:KR2k0044_WYG_195-25a>¶
　姚能(海鹽縣圖經字懋良號靜山善談論好吟詩精/於醫理著傷寒家祕心法小兒正䝉藥性辨疑)¶
　　(諸/書)¶
　胡奫(正德嘉善縣志初名浚字元海陶莊人徙居魏/塘賣卜於市言多奇中遊金陵寓神樂觀提㸃)¶
　　(姚一山偶失金杯酷責其徒胡占得剝之頤曰金/在土中未亡也汝第從居西南隅掘下五寸則得)¶
　　(矣如其言果得杯永樂八年一山薦之於上至京/卜無不驗賜今名授欽天監漏刻博士上新作殿)¶
　　(命之卜布算訖跪曰某月某日午時當燬上怒囚/之以待至期倩獄卒占視返報曰午過矣無火胡)¶
　　(服毒午時正二刻殿果焚上急召胡死矣甚惜之/賜馳驛歸葬子四人旻昊昱昂皆棄占筮而學畵)¶
　　(曽孫昺遂/以畵名)¶
<pb:KR2k0044_WYG_195-25b>¶
　宋旭(檇李詩繋字初暘家石門號石門山人隆萬間/布衣以丹青擅名於時層巒疉嶂邃壑幽林獨)¶
　　(造神逸海内競購之年七十有八苕上諸名流招/致繪白雀寺壁一時妙絶圖繪寶鑑續纂旭山頭)¶
　　(樹木古拙巨幅/大障頗有氣勢)¶
　范摹(畵法年紀字行式嘉興人工山水人物畵史㑹/要摹涉獵經史善歌詩多藝能凡金石欵識篆)¶
　　(刻書畵之𩔖皆能著其時代辨其眞/&KR0915;畵山水人物筆力瀟灑意趣幽遠)¶
　殳珪(兩浙名賢錄字廷肅魏塘人精於醫治疾有奇/驗一婦姙及八月臥不語衆醫斂手珪曰此内)¶
　　(經所謂胎瘖也十月當不藥自愈又有男子請診/珪曰此疾不致死然脉無生理過三日當投劑期)¶
　　(内忽/溺死)¶
<pb:KR2k0044_WYG_195-26a>¶
　希遁(舊浙江通志嘉興僧深於養生之術有所療治/擇用日辰不必藥餌嘗遇海州司馬韋敷見敷)¶
　　(鑷白鬚曰貧道為公擇日更之越五六日請鑷其/半及生色若黧凡三鑷之髩不復變意其術出於)¶
　　(遁甲故自/稱希遁云)¶
　郁光始(嘉善縣志字涵春嘉善人善醫不計利治病/必先貧而後富先賤而後貴病家困苦者冬)¶
　　(施絮衣夏施蚊帳小兒險症賴以/全活者甚衆子國瑛能傳其業)¶
　朱俸(萬厯嘉興府志字廉夫嘉興人工字學考訂偏/旁訛謬得六書旨精篆籀古文及漢唐隸法每)¶
　　(倣管夫人書七十二/篆金剛經人珍重之)¶
　陸朝(海鹽縣圖經鹽之世醫也其先有名麒者景泰/間衛軍征沙冦以醫術療從行將士有功授醫)¶
<pb:KR2k0044_WYG_195-26b>¶
　　(官子孫遂世其業朝尤深於内經本草切脉洞見/病源決死生不爽然朝治病不欲遲於見功每至)¶
　　(女子及癆瘵不即起者輙推引嚴漢漢用藥以和/緩取效名亞於朝至今稱美良醫者必曰陸紹泉)¶
　　(嚴陵坡葢兩/人别號也)¶
　王立本(𢎞治嘉興府志魏塘鎭人工畵山水人/物師盛懋臨摹逼眞子繼宗能世其業)¶
　朱儒(嘉禾徵獻錄字宗魯號東山其先吳江人以贅/於秀水陳氏家焉年未弱&KR0227;貧不自存有浮屠)¶
　　(楊時升者教以醫術頗精其業後遊京師朱恭時/為太醫院判引為族屬復精究其業久之授太醫)¶
　　(院醫士遷吏目供事聖濟殿適大疫多所全活人/有貧病者或以白金投劑中戒其家人曰必令自)¶
　　(發病者得金喜因遂愈隱德甚多尋遷太醫院判/一年遷院使神廟有疾召診奏言肝氣未平胃脉)¶
<pb:KR2k0044_WYG_195-27a>¶
　　(微滯是以痰壅眩暈宜寛平以養氣安靜以益精/上是之疾愈賜宴醫院舊浙江通志以子國祚貴)¶
　　(贈太子太/保大學士)¶
　趙麟素(舊嘉興府志海鹽人工畵正德間直仁/智殿甚見重於時帶錦衣衛副千戸俸)¶
　魯得之(書畵譜字孔孫李太僕日華入/室弟子工寫竹兼工歐顔書法)¶
　沈雪坡　林伯英(嘉興府圖記皆魏塘人雪坡善寫/梅竹伯英工畵花鳥俱師樓觀)¶
　張紀(海鹽縣圖經字文正工畵士女衣褶倭鬌與唐/伯虎相上下而靣龎肉色淺染三停用積粉法)¶
　　(三停謂額鼻頦此古/法也今畵家不知矣)¶
　石涵玉(秀水縣志字啟秦行術鹽官治痘症奇效西/郊沈氏子方見痘延視辭曰此終不能有功)¶
<pb:KR2k0044_WYG_195-27b>¶
　　(他醫療之過其門聞張樂則以痘愈酬醫也固邀/入席呼子出揖以媿之涵玉曰明年今日不免於)¶
　　(痢衆不悦已而果然一女患痘白色紅靣如灑脂/涵玉曰内潰不治症也取紙礟一令其父燃耳畔)¶
　　(如雷大驚靣部痘盡起數劑痘患少愈衆奇之問/焉曰内潰通心竅為主驚則心竅開痘不内伏何)¶
　　(足異子楷/尤精先業)¶
　徐𢎞澤(舊浙江通志字春門春波里人所居當闤闠/與老衲逸民相往來為詩𩔖元白畵出入子)¶
　　(久仲主間書法從吳興入門而尤愛張伯雨時稱/三絕晚登峨嵋絶頂得山水之助歸而益工自號)¶
　　(竹浪/老人)¶
　陳璣(海鹽縣圖經字天器初受業陳景初後遊錢塘/故家多戴進名跡由此入悟所繪山石雲樹各)¶
<pb:KR2k0044_WYG_195-28a>¶
　　(成一家其寫照則面部鈎染坐法衣紋皆後來所/不及後有湯子英者傳其術往來苕中亦有名)¶
　張漣(嘉興縣志字南垣少學畵得山水趣因以其意/築圃壘石有黃大癡梅道人筆意一時名稱藉)¶
　　(甚董其昌陳繼儒亟稱之若李工部之橫雲虞觀/察之預園王奉常之樂郊錢宗伯之拂水園吳吏)¶
　　(部之竹亭徐司馬之/漢槎樓皆其所作)¶
　高騰(舊浙江通志字九霄西塘人少識音律因父剛/善琴通其譜後遊江湖愈知妙旨斵琴練絃郡)¶
　　(邑皆禮/遇焉)¶
　沈子徹(桐鄉縣志居青鎭善磁壺文具與宜興時大/彬同名至今士夫家有藏其手製者價値甚)¶
　　(貴/)¶
<pb:KR2k0044_WYG_195-28b>¶
國朝¶
　毛鳯翔(嘉興縣志字貞所善按脉識病源立起危症/尤精於傷寒年二十即知名年九十九卒八)¶
　　(十年中活/人無算)¶
　徐眞木(嘉興府志字士白書法宗鍾王/工篆籕每書一幅人爭購之)¶
　曾鯨(桐鄉縣志字波臣其先閩人後/居青鎭善丹青寫照妙入化工)¶
　張鳴岐(池北偶談嘉興人善/製銅為爐知名海内)¶
　黃元吉(嘉興縣志錫工也所造茶具種種精/巧其色與銀無辨海内咸珍異之)¶
　　湖州府¶
<pb:KR2k0044_WYG_195-29a>¶
　三國吳¶
　曹不興(西吳里語烏程人尚書故實謝赫云江左畵/人曹不興運五十尺絹畵一像心敏手疾須)¶
　　(臾立成頭面手足胸臆肩背無失尺度此其難也/惟不興能之厯代名畵記孫權使畵屏風誤落筆)¶
　　(㸃素因就成蠅狀權疑其眞以手彈之時稱吳有/八絶張勃吳錄云八絶者菰城鄭嫗善相劉敦善)¶
　　(星象吳範善候風氣趙達善算嚴武善棋宋壽善/占夢皇象善書曹不興善畵是八絶也廣博物志)¶
　　(不興常於溪中見赤龍夭矯波間因寫以獻孫皓/皓賞激珍藏之南宋文帝時累月旱暵取不興所)¶
　　(畵龍置水傍/應時得雨)¶
　晉¶
<pb:KR2k0044_WYG_195-29b>¶
　戴洋(晉書藝術傳字國流吳興長城人年十二病死/五日而蘇説死時天使其為酒藏吏授符籙既)¶
　　(而遣歸逢一老父謂之曰汝後當得道為貴人所/識及長遂善風角好道術妙解占候卜數揚州刺)¶
　　(史嘗問吉凶於洋荅曰熒惑入南斗八月有暴水/九月當有客軍西南來如期果大水而石氷作亂)¶
　　(氷既據揚州洋謂人曰視賊雲氣四月當破果如/其言王導病召洋問之洋曰君侯本命在申金為)¶
　　(土使之主而於申上石頭立冶火光照天此為金/火相鑠水火相煎以故受害耳導即移居東府病)¶
　　(遂差司馬颺為烏程令將赴職洋曰君宜深愼下/吏颺後果坐吏免官洋又謂曰卿雖免官十一月)¶
　　(當作郡加將軍至期為太山太守鎭武將軍颺賣/宅將行洋止之曰君不得至當還不可無宅颺果)¶
　　(為徐龕所逼不得之郡年八/十餘卒所占驗者不可勝紀)¶
<pb:KR2k0044_WYG_195-30a>¶
　姚信(舊浙江通志武康人精天文易/數之學仕至太常卿造昕天文)¶
　南北朝¶
　姚僧垣(北史藝術傳字法衛吳興武康人父菩提梁/高平令嬰疾彌年乃留心醫藥僧垣年二十)¶
　　(四即傳家業仕梁為太醫正元帝平侯景召僧垣/赴荆州帝有心胸病諸醫皆請用平藥僧垣曰脉)¶
　　(洪實宜用大黄進湯訖果下宿食因愈魏軍克荆/州僧垣隨至長安金州刺史伊婁穆以疾還京請)¶
　　(僧垣省疾乃云自腰至臍似有三縛兩脚緩縱不/復自持僧垣即為處湯三劑穆服之悉除樂平公)¶
　　(竇集暴感風疾精神瞀亂無所覺知醫先視者皆/云已不可救僧垣後至曰困矣終當不死為合湯)¶
　　(散所患即瘳隋開皇三年卒年八十五僧垣醫術/高妙前後效驗不可勝紀聲譽既盛遠聞邊服至)¶
<pb:KR2k0044_WYG_195-30b>¶
　　(於諸蕃外域咸請託之乃參校/徵效者為集驗方十二卷行世)¶
　唐¶
　朱審(厯代名畵記吳興人工畵山水深沉瓌壯險黑/磊落湍瀨激人平遠極目唐朝名畵錄審得山)¶
　　(水之妙自江湖至京師壁障卷軸家藏戸珍又唐/安寺講堂西壁最其得意其峻極之狀重深之妙)¶
　　(潭色若澄石文似裂岳聳筆下雲起楮端咫尺之/地溪谷幽邃松篁交加雲雨暗淡雖出前賢之胸)¶
　　(臆實為後代/之楷模也)¶
　宋¶
　牧羊子(癸辛雜識湖州卜者識章文莊於未遇時及/仕再筮皆不許其得祿果連丁艱既而曰今)¶
<pb:KR2k0044_WYG_195-31a>¶
　　(可仕矣且不在外遂由掌故以致兩地又常語醫/者李重父曰君當飯於省中鄉人傳以為笑後文)¶
　　(莊貴常招之診脉留與共/飯於省閣因舉舊語一笑)¶
　景歲(吳越備史吳興人能言休咎以紙大書台/字以貽裴充庭不旬日果貶台州刺史)¶
　王克明(葉適王克明墓誌字彦昭家烏鎭生乏乳以/粥餌活遂得脾胃疾長益甚醫以為不可治)¶
　　(克明因自讀難經素問用意處藥夙病盡瘳始以/其術行遊江淮常數千百里赴人之急卿大夫皆)¶
　　(自屈與遊其鍼灸尤精有難知者必沉思得其要/然後與藥則無不驗矣魏安行妻風痿十年不起)¶
　　(牀克明施鍼而步履復初廬守王安道中風噤不/語旬日他醫莫知所為克明曰此非湯劑之所及)¶
　　(也令熾炭燒地灑藥輿安道其上藥氣/薰蒸須臾而蘇累官翰林醫痊賜金紫)¶
<pb:KR2k0044_WYG_195-31b>¶
　楊振(墨史字聲伯長興人蓄古墨最/富多精品故所製不下趙彦先)¶
　馮生(清容居士集咸淳間湖州筆工馮生製筆得截/法圓不至軟媚勁不至峭直一筆可作萬字)¶
　錢選(格古要論字舜舉號玉潭霅川人理宗景定間/鄉貢進士善畵人物山水花竹翎毛師趙昌青)¶
　　(綠山水師趙千里尤善折枝其得意者自賦詩題/其上許白雲集選嗜酒酒不醉不能畵然絶醉不)¶
　　(可畵矣惟將醉時心手調和是其畵趣畵成亦不/暇計較往往為好事者持去今人有圖記精明又)¶
　　(旁附謬詩猥札者葢&KR0915;本非親作也石塘文稿舜/舉畵高者至與古人無辨常借人白鷹圖夜臨摹)¶
　　(裝潢翌日以臨本歸之主人弗覺也湖之人經舜/舉指授𩔖皆以能畵稱珊瑚網舜舉多寫人物花)¶
　　(鳥故所圖山水當世罕傳容臺集舜舉山/水師趙令穰人物師李伯時皆稱具體)¶
<pb:KR2k0044_WYG_195-32a>¶
　俞澂(竹𣲖字子清吳興人作竹石/得文蘇二公筆意清潤可愛)¶
　元¶
　唐棣(玉山草堂雅集字子華吳興人由茂才為吳江/令精繪事嘗畵嘉熙殿壁為上所知六研齋筆)¶
　　(記子華學畵於趙松雪/得其筆潤森鬱之趣)¶
　張文樞(兩浙名賢錄字石隱德清人畵山水師巨然/筆墨簡遠咫尺有千里之趣時烏程胡欽亮)¶
　　(徐士元歸安孟玉澗莫/廷暘俱以畵名一時)¶
　馮應科(西吳枝乘吳興人毛穎之技/甲天下至與子昂舜舉並名)¶
　明¶
<pb:KR2k0044_WYG_195-32b>¶
　陸繼翁　王古用(䅂古要論筆最/得名皆湖州人)¶
　沈淵鑑(𢎞治湖州府志烏程人少失明/遇異人授範圍數推卜有奇驗)¶
　施文用(戒庵漫筆吳興筆工𢎞治時造筆進御有細/刻小標記云筆匠施阿牛孝宗見而鄙其名)¶
　　(内傳以小名對勅/易名曰施文用)¶
　小賀(張鳯翼小賀傳名恩字子霑姓陸氏其父烏鎭/酒家也燕良工賀四者偶之烏鎭客酒家左巨)¶
　　(室王氏因多購檀梨烏木象齒犀角諸材留賀四/作巵盂罌缶諸器恩時時過王氏觀賀四作歸以)¶
　　(小材效作示賀四賀四奇之欲乞為弟子而父母/勿許居無何崇德葉氏馳一力邀賀四賀四意非)¶
　　(酒家兒俱往不可乃以情懇陸翁媼必欲得兒俱/往且許罄其藝授之恩亦欣然請行乃遣之俱至)¶
<pb:KR2k0044_WYG_195-33a>¶
　　(葉氏凡工作□者觚者圜而觚觚而圜者非恩莫/與成而恩得心應手出入規矩中巧每越賀四上)¶
　　(葢青出於藍矣賀四死恩喪之如所生賀媼顧自/有子恩亦時時䕶其緩急又時時以所得金饋陸)¶
　　(翁媼葢一身而仰事者/兩家焉殆孝義人也)¶
　關思(書畵譜字何思號虛白烏程人善畵骨法筆韻/入二李三王之微萬厯間與宋旭齊名畵髓元)¶
　　(詮虛白遠摹荆浩關仝董北苑梅道人王叔明近/倣沈石田等筆法頗能亂眞復探吐故納新之祕)¶
　　(篆刻詩字舉臻妙境圖繪寶/鑑關思一名九思字仲通)¶
　凌漢章(碧里雜存湖州人成化間鍼術神靈擅名吳/浙兩浙名賢錄漢章為人慷慨負義氣見人)¶
　　(之病如痛在身有迎者雖昏夜風雨無不疾赴砭/石所投諸患脱然每晨啟門輿疾求治者日數十)¶
<pb:KR2k0044_WYG_195-33b>¶
　　(百人貧者未嘗受直故身死之日家無餘資至/今以鍼灸行者皆稱漢章弟子然術多不逮矣)¶
　周濟(萬厯湖州府志歸安人精於醫業療病無/不奇中治傷寒尤驗雅好文墨馳譽浙中)¶
　臧湘友(池北偶談長興人少逢異人授以一卷書中/有劍術臧得其傳海鹽陸辛齋云嘗見其劍)¶
　　(合乃以雷擊木雕成有/鐵丸二即雌雄劍也)¶
國朝¶
　張道岸(今世説字懸渡湖州人性嗜酒少進輙醉醉/即喜畵蘭勃勃有生氣陸子黃嘗得所畵懸)¶
　　(之素壁忽發香滿室/中因額其處曰蘭堂)¶
　　寧波府¶
<pb:KR2k0044_WYG_195-34a>¶
　唐¶
　陳藏器(本草綱目序例四明人以神農本經雖有陶/蘇補集之説然遺沉尚多故别為序例一卷)¶
　　(拾遺六卷解紛三卷總曰本草拾遺其所著述博/極羣書精覈物𩔖訂繩謬誤搜羅幽隱自本草以)¶
　　(來一人而已膚謭之士不察其該詳惟誚其僻怪/宋人亦多刪削豈知天地品物無窮古今隱顯亦)¶
　　(異用舍有時名稱或變豈可以一隅之見而遽譏/多聞哉如辟虺雷海馬胡豆之𩔖皆隱於昔而用)¶
　　(於今仰天皮燈花敗扇之類皆萬/家所用若非此書收載何從稽考)¶
　宋¶
　日華子(本草綱目序例日華諸家本草宋開寶中明/州人撰不著姓氏但云日華子大明序集諸)¶
<pb:KR2k0044_WYG_195-34b>¶
　　(家本草近世所用藥各以寒温性味華/實蟲獸為𩔖其言功用甚悉凡二十卷)¶
　臧中立(尚友錄毘陵人元豐間客鄞南湖抱病求療/者日數十人中立診治如神崇寧中徽宗后)¶
　　(病甚詔求良醫中立應詔以布衣麻履見上命之/入診出而問曰卿診得何症對曰臣所診脾脉極)¶
　　(虛殆嘔泄之疾作楚和藥以進且曰服此得睡為/效至夜半果思粥食不一月獲安賜歸詔出官帑)¶
　　(市地築室南湖/以居名迎鳯坊)¶
　陸曮(船窻夜話奉化人以醫術聞於時新昌徐氏為/婦病産不遠二百里輿致之及門婦已死但胸)¶
　　(間猶微熱陸入視之良久曰此血悶也購紅花數/十斤為大鍋以煮之候湯沸遂以三木桶盛湯於)¶
　　(中取窻格藉婦人寢其上湯氣㣲又復進之有/頃婦人指動半日遂蘇葢以紅花能活血故也)¶
<pb:KR2k0044_WYG_195-35a>¶
　元¶
　俞竹心(輟耕錄術士俞竹心居慶元嗜酒落魄與人/寡合順其意者即與推算醉筆如飛道已往)¶
　　(之事極驗時/皆以為異人)¶
　呂復(戴良滄洲翁傳字元膺晚號滄洲翁其先自河/東徙婺復自婺徙鄞遂家焉幼孤以母病攻岐)¶
　　(扁術遇三衢鄭禮之謹事之鄭有古先禁方及色/脉藥論諸書具以授之復日記診籍於方藥驗否)¶
　　(悉為參訂又若干年為人治病效無不神有廟祝/楊天成女在室病五閱月腹如有姙延復治之復)¶
　　(曰病非有異夢為鬼靈所憑耳女不荅趨入臥内/密語其侍嫗曰我去夏追凉廟廡下薄暮遇黄衣)¶
　　(神心動是夕夢一男子即我寢由是感疾醫言誠/是也嫗以告復曰女靣色乍赤乍白者鬼也脉乍)¶
<pb:KR2k0044_WYG_195-35b>¶
　　(大乍小者祟也病與色脉符雖劇無苦乃以桃仁/煎下血𩔖猪肝者六七枚俱有竅如魚目病即已)¶
　　(復之治病雖若不甚搆思然其鈎取古法動中肯/綮多𩔖此所注有内經或問靈樞經脉箋切脉樞)¶
　　(要運氣圖説養生/雜言各若干卷)¶
　董筆潭(成化四明郡志奉化人少牧牛夜常夢筆浮/潭上達旦往視之果得筆遂以筆潭名一日)¶
　　(見雙鷹止於巖石取筆狀之逼眞由是寫鷹隼及/驚濤古木皆絶倫至若鄞江方屼山之花果海錯)¶
　　(王立本之花卉郭宗茂之水墨花/鳥郭小山之水墨人馬皆稱絶品)¶
　明¶
　吳國才(嘉靖寧波府志奉化白巖人悉心唐舉之術/言屢巧中遠遊歸訪縣中故舊某不値其孫)¶
<pb:KR2k0044_WYG_195-36a>¶
　　(開肆乃索紙筆為書椷别而去某歸孫曰頃有吳/叟留書啟視之曰此吳國才先生也風鑒入神書)¶
　　(中云相汝色汝婦當有粉骨碎身之災其愼之及/期俾歸宴坐新室竟日不出抵暮食既至厨啟檻)¶
　　(取水虎爪之入山以食門人袁廷玉嘗侍太宗一/日問其受業之自以國才對召至試之果驗將寵)¶
　　(賜以官國才以福/薄辭亡何果卒)¶
　袁廷玉(戴良袁廷玉傳名珙以字行其先南昌人後/家於鄞常遊普陀洛伽山有僧善相見而奇)¶
　　(之謂其眼光如電法當以術顯因令仰視赤日待/兩目盡眩濳布黑赤豆於暗處俾辨之又夜懸五)¶
　　(彩絨線窻紙外使映月光别其色所試已皆中然/後悉以相家之術授焉在鄞南臺大夫普化帖木)¶
　　(兒由閩海道鄞見廷玉廷玉曰公神氣嚴肅舉動/風生大貴驗也但印堂司空有赤氣到官一百四)¶
<pb:KR2k0044_WYG_195-36b>¶
　　(十日當奪印然守正秉忠名垂後世願自勉普署/台事於越果為張太尉逼取印綬抗節而死見江)¶
　　(西憲副程徐曰君帝座上黃紫氣見千日内有二/美除但冷笑無情非忠節相也徐於二年後拜兵)¶
　　(部侍郎擢尚書後歸欵為吏部侍郎其術之精類/如此廷玉常言吾每占人吉凶即知其心之善惡)¶
　　(心善必吉其不善者反是以故因廷玉之言格心/改行者至衆鴻猷錄姚廣孝至燕邸薦鄞人袁珙)¶
　　(相術文皇帝使召之至令使者與飲於酒肆帝服/衛士服偕衛士九人入肆珙趨拜帝前曰殿下何)¶
　　(自輕如此帝陽不省曰我輩皆䕶衛校士也珙不/對乃召入詳叩之珙稽首曰殿下異日太平天子)¶
　　(也後果登大位列朝詩集傳長陵登極召拜為太/常寺丞廷玉於九流百氏靡不涉究好歌詩人稱)¶
　　(為栁莊/先生)¶
<pb:KR2k0044_WYG_195-37a>¶
　袁忠徹(涇林續記字靜思栁莊子能世其業相人富/貴貧賤壽夭若燭照然與薛沖庵友善常主)¶
　　(其家見童子方垂髫持壺斟酒謂薛曰此童目下/有大災三日内當就木矣可急遣歸薛素神其術)¶
　　(即令起行童子回至半塗登厠拾白金五十兩久/之一人疾奔而來入厠審視無有號泣仆地童前)¶
　　(詰其故知宋千戸家奴所失也因問銀若干奴對/相符出諸袖中還之奴喜邀與俱歸宋千戸曰拾)¶
　　(銀不取誠哉好人即繼以為嗣荏苒三年宋死而/童襲職童念薛舊恩&KR0227;服登門謁謝薛見之大訝)¶
　　(問得顚末頗疑袁相術之疎招袁至留酌仍令童/變服執壺以侍指示袁曰此即昔年童子也子謂)¶
　　(遄死而今倖存何耶袁熟視曰此非爾奴乃五品/一武弁也吾向見其靣有死兆故云然今形容改)¶
　　(易豈有陰德轉移其間乎薛笑述其事益服袁相/術之神名山藏寜波衛人盛琦少役劉指揮家忠)¶
<pb:KR2k0044_WYG_195-37b>¶
　　(徹過劉盛執扇旁立忠徹謂劉曰善視之進士知/縣也琦後登進士仕無錫知縣分省人物考建文)¶
　　(初文皇召問忠徹對曰天命有之無憂也獻人/象大成書靖難後官尚寶少卿卒年八十三)¶
　楊尹銘(書畵譜鄞人永樂間以楷法進/厯官中書舍人小篆師周伯琦)¶
　樓得達(兩浙名賢錄鄞人博文藝於奕則稱國手永/樂初驛召至京偕江陰相子先入覲子先自)¶
　　(謂天下無敵視得達蔑如也上命二人對奕顧中/貴官密取紙畵冠帶置局下得達屢勝遂啟局視)¶
　　(之命吏部/給冠帶焉)¶
　朱自方(畵法年紀號夢庵奉化人成化四明郡志自/方性尚沖澹喜寫水墨山水晚年出入郭熙)¶
　　(范寛而自成一家同里卓民逸常師之而筆法精/緻實有過焉婁穆中亦常師范寛而㸃染又在自)¶
<pb:KR2k0044_WYG_195-38a>¶
　　(方之下在鄞則有胡仲厚吳景行之青綠山水師/董源而雲氣悠揚可愛然亦自祕惜人罕得者如)¶
　　(史均民之水仙傅子英之橅寫人物各有生/意之數人者雖出處不同皆一時之傑出)¶
　倪光(鄞縣志字應奎少受易時時沈玩先天忽朗然/内覺若有神授自知不良於功名遂悉棄去觀)¶
　　(消息盈虛輙能前知遨遊兩京名動諸公卿皆爭/致説易一日在楊公文懿所忽中貴使至光見一)¶
　　(雀自庭樹集於地已復還集樹即謂其使曰汝來/得非失馬乎六日當復使大驚文懿問故光曰雀)¶
　　(踴躍物也去樹而集於地舍所依也已還集樹復/歸其所也其集樹也自北而南水數六也故曰馬)¶
　　(失而六日復因復問馬色光曰以北水尅南火當/黃而近於黒皆悉驗人咸以小康節呼之後閣老)¶
　　(萬安欲薦官之光遽辭歸旅宿臨清中夜聞扣戸/聲棘而辭哀光厲聲曰汝作歹將丐生耶其人吐)¶
<pb:KR2k0044_WYG_195-38b>¶
　　(實光謾曰南北東西皆汝路也旦起市已獲盜有/産子者至而傘裂其人失色光曰傘裂而小人見)¶
　　(汝細君已育子可喜矣年八十生而舉殯擬淵明/自祭杜牧志墓事為詩自挽其達生委命如此人)¶
　　(皆稱為味易先生所著/有味易詩集凡十二卷)¶
　高陽(畵史會要字秋甫四明人善花鳥畵石/極精如太湖錦川英石蠟石皆妙形似)¶
　胡宏(異林字任之寧波人少讀易遇一道人語曰我/有祕術子可受之但不營仕乃可免禍耳宏謹)¶
　　(受教遂以卜筮授之發無不中兩浙名賢錄嘗有/士人應試書串字宏云君不惟中舉兼中進士串)¶
　　(字者二中也别一士聞其語亦書串字以問宏云/君且勿言科名當憂疾病其後二人一連捷一得)¶
　　(重疾幾不起或曰所問者字同而吉凶何以相反/宏曰問者出於偶爾從而效之則有心矣串下加)¶
<pb:KR2k0044_WYG_195-39a>¶
　　(心故應得患也常/著筮書曰黃金尺)¶
　張德輝(萬厯慈谿縣志字秋蟾號雲巢老人世居邑/之姜嶴成化四明郡志少學寫龍自得其趣)¶
　　(晚年烘染有法而飛雲驚電變化萬狀或累/日不下一筆或一日連寫數幅自有神妙)¶
　徐詵(成化四明郡志字和仲其先錢塘人曽祖字號/雪汀父夢吉號曉山皆業儒善琴後父宦遊四)¶
　　(明遂家焉詵性謹厚居家篤學以春秋經教授鄉/里出其講下者多繩繩有師法為文章不俚不浮)¶
　　(亦以琴著名於時洪武間太宗在潛邸遣使召至/錫賚殊厚既歸舉明經為邑庠訓導詵世以琴名)¶
　　(而詵尤工得心應手趣自天成同里若王禮金應/隆吳以介親受業其門遠近從學者亦衆後子孫)¶
　　(皆能踵其家學而浙/操至今稱徐門云)¶
<pb:KR2k0044_WYG_195-39b>¶
　范瑱(鄞縣志字行甫號墨逸工松兼翎毛草蟲春草/蘭竹菖蒲清逸可愛嘗畵春草冬日展觀於庭)¶
　　(蜂蝶/並集)¶
　趙備(鄞縣志號湘南善寫竹縱橫雄逸迥出一時馬/指揮斯臧領漕運北上乞備寫萬竿烟雨圖以)¶
　　(奉要路得者大喜遂擢斯臧督運其為世所/珍愛如此兼工諸種花卉題詩亦饒風致)¶
　王毓(聞見𩔖纂字用賢鄞人寫梅法王元章號香雪/坡每寫梅一幅咏詩一篇遊錢塘無識者於城)¶
　　(隍廟肆筆焉題詩云行盡錢塘數十家無人為/我煮新茶一襟清思難消遣吐出胸中萬樹花)¶
　呂紀(兩浙名賢錄字廷振鄞人精於藻繪時綴小詩/其上初學邊景昭花鳥袁忠徹見之謂出景昭)¶
　　(上館於家使臨唐宋以來名畵遂入妙品獨步當/代嘗戲畵雌雞壁間而生雄谷谷繞其側勿去殆)¶
<pb:KR2k0044_WYG_195-40a>¶
　　(古㸃睛之流孝廟時召至京師官錦衣衛指揮同/知其在畵院凡應詔承制多立意進規孝廟稱之)¶
　　(曰工執藝事以諫呂紀有焉鄞縣志紀從子高字/崇岳號松石翁棠字德芳號竹村翎毛花石皆得)¶
　　(家學從學於紀者蕭増字益之隨紀赴京得其用/墨之妙佳者與師無辨官錦衣千戸劉俊字克美)¶
　　(陸鎰字守重號古/愚筆墨俱能入室)¶
　王諤(兩浙名賢錄字廷直奉化人工畵嘗師里人蕭/鳯盡其術乃肆力於唐宋以來諸名家凡奇山)¶
　　(怪石古木驚湍之𩔖盡摹其妙孝宗朝大承寵倖/時上好馬遠畵亟稱曰王諤今之馬遠也同邑盧)¶
　　(鎭常師諤/亦稱絶藝)¶
　幕講僧(舊浙江通志不知何許人初來鄞善堪輿術/無不奇驗邑中大家宦族先世墳墓多出其)¶
<pb:KR2k0044_WYG_195-40b>¶
　　(手久而益神所著書絶無刻本後人/多托僧祕傳不知其術已不傳矣)¶
　趙九成(嘉靖寧波府志鄞人為郡學諸生以棋遊京/師盡一時棋士對局皆屈焉孝宗御燕殿召)¶
　　(九成試之果壓流輩所行算多出古棋譜/外上曰眞國手也命官鴻臚序班供御)¶
　李麟　李驥(鄞縣志麟字次公精於人物及畵牛自/署龍眠後身中年好釋氏禮紫柏為師)¶
　　(遂專畵佛像其所題偈多有警悟四方寳之弟驥/字次德藝與兄埓亦師紫柏常渡錢塘負擔者攫)¶
　　(其行李而去跡之無所乃想其貌而圖之掲於通/衢其同侶見而笑曰此某人也遂偕詣負擔家行)¶
　　(李悉在一時聞者絶倒從/子萼字芳叔所畵得麟傳)¶
　陳錞(天啟慈谿縣志字子平隨父鏐任銅鼓遇異人/授岐黃術能以靈心運古法不拘拘刀圭當意)¶
<pb:KR2k0044_WYG_195-41a>¶
　　(到處眼前一草一木拈用之沉疴立起/貧而修謝者輙却之人稱杏林先生)¶
　王養䝉(畵史㑹要鄞人畵葡萄障乘醉著新草履漬/墨亂步絹上就以為葉布藤綴實天趣自然)¶
　　(鄞縣志養䝉/一作養明)¶
　趙獻可(寧波府志字養葵自號醫巫閭子鄞人好學/淹貫尤善於易兼精醫其醫以養火為主嘗)¶
　　(論命門乃人身之主養身者既不知撙節致戕此/火以至於病治病者復不知培養此火反用寒凉)¶
　　(以滅之安問其生著醫貫一書為醫家指南後遊/秦晉著述甚多有内經鈔素問註及經絡考正脉)¶
　　(論二朱一例諸書子貞/觀字如葵亦精於醫)¶
　鍾大延(寧波府志字恒國本江右仕族後為鄞人精/醫治病不執恒方嘗言今人但知醫病不知)¶
<pb:KR2k0044_WYG_195-41b>¶
　　(醫人病固有淺深人自有强弱豈得因病執方有/二人同時病痢其一用補劑一用攻劑或問之曰)¶
　　(此禀弱須補其正氣而後攻之彼體强故祗用攻/耳徐大理病小便祕腫脹面赤發喘衆醫皆從熱)¶
　　(症治大延視之曰是無火也急煎附子湯一服而/愈一貴家孕婦病亦如之衆醫莫效大延曰是可)¶
　　(勿藥也乃胎壓膀胱耳令其周身轉運而瘳一寺/僧嗜鹽每食觔許衆醫雖知其為蟲然服藥輙痛)¶
　　(悶欲絶大延曰是蟲不受藥也當有以餌之以鹽/笋乾用藥煮仍加以鹽令服越數日果嘔蟲數升)¶
　　(許而愈其用藥出新/意多奇效皆此𩔖)¶
　李奎(寧波府志字石梁鄞人精於醫洞究内外經心/揣手追盡得其妙善起人痼疾有誤吞指爪喉)¶
　　(梗幾殆奎令剪人指爪燬服之立愈或疑為古方/奎曰不然此内經所謂衰之以屬者也聞者歎服)¶
<pb:KR2k0044_WYG_195-42a>¶
　王坡(兩浙名賢錄鄞人病瞽善六壬兼釋易繇至武/林有驛傍人占家宅坡云今年四月十三日當)¶
　　(雷震堂棟不傷人後果驗鄞斷塘有一祠初塑神/像成鄉人托以人名占之坡曰此人如木偶難逃)¶
　　(水火越期果為惡少投於江隨潮上下後復取而/燬之按察使僉事黃譽性嚴重人莫敢近招坡筮)¶
　　(之坡曰似得鬼責公前歸時失展先大夫墓有陰/譴黃下淚曰然坡曰明年當轉官在本省藩職後)¶
　　(果如/其言)¶
　毛來賓(鄞縣志號岐陽多巧思善製沙漏大者盈尺/小者僅數寸以定晷刻無毫髮爽者邂逅一)¶
　　(僧異其術以重賄求授不許因以追魂法易之其/法於密室之中潔壇坫薦牲牷香紙置繪具几上)¶
　　(閱四十九晝夜能令神將驅攝亡魂追摹形貌無/不曲肖來賓得其術未嘗輕試偶之霅川於閔太)¶
<pb:KR2k0044_WYG_195-42b>¶
　　(宰家繪其先父母像見者驚猶生會謝行人于宣/死於流宼之變其父太僕延來賓追攝乃置壇如)¶
　　(其法及期而素箋十幅細書皆滿凡生平履厯家/事瑣屑童僕勤惰以至父母妻子間語有人所不)¶
　　(可得知者無不縷縷曲盡其神異如此後懼/役使鬼神遺子孫禍取書焚之其術遂不傳)¶
　¶
　¶
　¶
　¶
　浙江通志巻一百九十六¶
