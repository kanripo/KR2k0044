# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.598660
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十九 
<pb:KR2k0044_WYG_178-1a>¶
欽定四庫全書¶
　浙江通志卷一百七十九¶
　人物(六/)¶
　　文苑(二/)¶
　　嘉興府¶
　漢¶
　嚴忌(漢書鄒陽傳陽與吳嚴忌等俱仕吳皆以文辨/著名嘉靖浙江通志忌本姓莊避明帝諱稱嚴)¶
　　(由拳人與司馬相如俱好詞賦哀屈原受性忠貞/而遭暗世乃作詞歎而述之曰哀時命遭景帝不)¶
<pb:KR2k0044_WYG_178-1b>¶
　　(好詞賦無所得志聞梁孝王右文通賔客乃徒歩/入梁受知孝王與鄒陽枚乗俱見尊重而忌名尤)¶
　　(盛世稱/莊夫子)¶
　嚴助(漢書本傳㑹稽吳人嚴夫子子也或言族家子/舉賢良對䇿百餘人武帝善助對獨擢為中大)¶
　　(夫是時朝廷多事上令助等與大臣辨論中外相/應以義理之文大臣數詘其尤親幸者東方朔枚)¶
　　(臯嚴助等而助最先進拜㑹稽太守奉三年計最/詔留侍中有竒異輒使為文及作賦頌數十篇)¶
　晉¶
　干寶(晉書本傳字令升少勤學博覽書記召為著作/郎中興草剏中書監王導上議請備史官勅寶)¶
　　(等漸就撰集於是寳始領國史厯遷散騎常侍著/晉紀自宣帝迄於愍帝五十三卷其書直而能婉)¶
<pb:KR2k0044_WYG_178-2a>¶
　　(咸稱良史性好陰陽術數留思京房夏侯勝等傳/嘗撰集古今神祗靈異人物變化名搜神記以示)¶
　　(劉惔惔曰可謂鬼之董狐又為春秋左氏義外/傳注周易周官凡數十篇及雜文集皆行於世)¶
　　(謹按海鹽縣圖經引徐泰志云晉史寳新蔡人而/一統志云寳自新蔡徙嘉興父瑩𦵏海鹽五行記)¶
　　(載寳為海鹽人則南渡徙居實/自瑩始寶固海鹽人無疑也)¶
　唐¶
　顧況(海鹽縣圖經字逋翁家縣南五十里之横山劉/長卿攝縣有過橫山顧山人詩皇甫湜顧況集)¶
　　(序翕輕清以為性結冷汰以為質煦鮮榮以為詞/偏於逸歌長句駿發踔厲往往若穿天心出月脇)¶
　　(意外驚人語非尋常所能及最為快也以文入仕/其為人𩔖其詞章從韓晉公於江南為判官入佐)¶
<pb:KR2k0044_WYG_178-2b>¶
　　(著作不能慕順為衆排為江南郡丞累歲脱糜無/復北意起屋於茅山意飄然将續古三仙以夀卒)¶
　顧非熊(海鹽縣圖經況之子一覽成誦好辨説氣燄/陵轢為衆所抑乆不第然名在朝野長慶中)¶
　　(陳商放榜復下第穆宗怪無非熊名詔有司進所/試卷覽之稱㫖追榜勅賜及第累佐使府大中間)¶
　　(厯盱眙尉慕父風/棄官亦隐茅山)¶
　陸扆(唐書本傳字祥文贄族孫光啟二年擢進士第/累遷翰林學士中書舍人扆工屬詞敏速若注)¶
　　(射然一時書命同僚自以為不及昭宗嘗作賦詔/左右皆和扆最先就帝覽之歎曰貞元時陸贄吴)¶
　　(通元兄弟善内廷文書後無繼者今朕得之累為/尚書左丞徙户部侍郎同中書門下平章事從遷)¶
　　(洛桞㻧附朱全忠謀去衣/冠有望者殺之白馬驛)¶
<pb:KR2k0044_WYG_178-3a>¶
　宋¶
　謝炎(宋史本傳字化南嘉興人慕韓栁為文與盧禎/齊名時謂之盧謝禎㢲懦炎勁急反相厚善端)¶
　　(拱初舉進士知華容公/安二縣卒集二十卷)¶
　聞人宏(正徳嘉善縣志字君度宋大觀三年進士授/通州司法陳瓘貶台州宏從之遊識者羡其)¶
　　(髙誼後改知宣城轉通判常州卒有中興/要覽周官通解經史旁聞并文集十六卷)¶
　魯訔(海鹽縣圖經字季欽同弟詧舉紹興五年進士/官太府卿言支移折變事甚悉利弊詔可其奏)¶
　　(訔於詩喜杜工部嘗取其集考其年編次而箋/釋之為十八卷世所傳冷齋杜詩定本是也)¶
　趙孟堅(嘉興府圖記字子固海鹽人系出安定郡王/初以父蔭入仕後登進士第厯官集英殿修)¶
<pb:KR2k0044_WYG_178-3b>¶
　　(撰知嚴州嚴人張均平報父仇坐死獄不决孟堅/立辨之遷翰林學士承㫖孟堅修雅博識善筆札)¶
　　(工詩文多藏三代以來金石名跡又善作梅花水/仙蘭竹於山水尤竒襟度蕭爽時比之米南宫年)¶
　　(九十七卒諡文簡弟/孟淳能墨竹亦有稱)¶
　李如箎(正徳崇徳縣志字季牖居語兒東鄉少游上/庠與諸倫魁皆友善所學益博聞益多天文)¶
　　(地理禮樂兵機之學靡不該通有東園/叢説樂書行於世晚以特科官桐鄉丞)¶
　莫䝉(嘉興府圖記字養正崇徳人以文鳴太學京師/指為東南之秀用特科拜官晚益游情翰墨詩)¶
　　(詞清婉有卧/馳集十卷)¶
　莫光朝(正徳崇徳縣志字謙仲幼雋爽不凡長益刻/厲至忘昏旦寒暑博覽强記屬文頃刻數百)¶
<pb:KR2k0044_WYG_178-4a>¶
　　(言尤邃於易不拘傳注反覆論究超出衆見登淳/熙進士第益閉戶讀書以充其學好為詩句法清)¶
　　(麗得意處不在唐人下/改秩知江寜以撫字稱)¶
　元¶
　張伯淳(嘉興府圖記字師道崇徳人九嵗舉童子科/登咸淳進士擢太學録至元中被薦入見世)¶
　　(祖問冗官風憲鹽筴楮帛皆當時大議對悉稱㫖/授翰林院直學士詔命皆出其手同修國史拜侍)¶
　　(講學士卒有養䝉文/集行於世虞集為序)¶
　孫固(兩浙名賢録字以貞嘉興人性恬淡好讀書辟有/署華亭縣學事與楊維楨陶宗儀詩筒往來著)¶
　　(聴雪/齋稿)¶
<pb:KR2k0044_WYG_178-4b>¶
　俞鎮(正徳崇徳縣志字伯貞早承父天民訓講朱輔/之學長受業於鄧文原通五經尤精於易為文)¶
　　(一本經義延祐丁巳領鄉薦第一由教授厯典湖/廣江西江浙文衡官至建徳路知事以文學顯於)¶
　　(世得其指授悉為聞人扁齋居曰學易門/人稱為學易先生有修詞稿二十卷行世)¶
　衛培(嘉興縣志字寧深涇之曽孫也性端恪通經明/於典故延祐七年充貢龍虎榜賦文不起草人)¶
　　(謂有楊馬才號月山先/生著文十卷曰過耳集)¶
　明¶
　貝瓊(正徳崇徳縣志字廷珍嘗從石門黃次山傳周/易大㫖及聞楊鐵崖倡古文於會稽往從焉學)¶
　　(益進元季不就有司試往來華亭海昌間生徒雲/集明初應詔入史局預編元史同軰稱其叙事直)¶
<pb:KR2k0044_WYG_178-5a>¶
　　(而不詭尋校文浙省稱得人授國子助教凡五年/以疾辭歸瓊才贍氣雄為一時俊傑而出處大節)¶
　　(尤有可觀著有/清江集行世)¶
　張翼(一作翨檇李詩繫字翔南先世建徳人徙嘉興/博極羣書屬文敏㨗好為竒澁語至正乙巳薦)¶
　　(於鄉與金絅俱以龍門賦中髙等明初/徵入禮局事竣賜白金歸著有梓宇集)¶
　陳約(正徳嘉善縣志字博文父宗遠通五經子史元/季放情湖海與楊亷夫顧仲瑛以詩倡和名重)¶
　　(於時約少承家學工詩洪武初召對稱㫖授大/理寺卿調山西布政使卒所著有一黙居士集)¶
　陶振(檇李詩繫字子昌嘉興人自號釣鼇生學於楊/亷夫治詩書春秋三經天才超逸吐語豪俊少)¶
　　(有神童名洪武間薦授吳江訓導嘗坐佃官房逮/至京進紫金山金水河二賦得釋改安化教諭歸)¶
<pb:KR2k0044_WYG_178-5b>¶
　　(隱九/峯)¶
　周鼎(列朝詩集傳字伯器嘉善人博極經史為弟子/師正統中大征閩宼沐陽伯金忠辟置幕下議)¶
　　(進取方畧多見用嘗與千戶龔遂竒從數騎入尤/溪山寨降其衆而還幕府不知也宼平遇土木之)¶
　　(難格其賞授沐陽典史罷官歸遨遊三吳賣文為/活吳中墓志譜牒皆出其手造請填咽年近九十)¶
　　(修杭州府志燈下書蠅頭字界/畫信手不折紙為範毫髪不爽)¶
　姚綬(嘉興府圖記字公綬少攻古文詞大順進士為/監察御史巡鹽兩淮鈎剔積弊淮飢畫䇿賑濟)¶
　　(流民賴以全活後出知永寜辭歸作滄江虹月舟/遊泛甚適書畫妙絶一時詩文鬯逸著有大易天)¶
　　(人合㫖及雜/集若干卷)¶
<pb:KR2k0044_WYG_178-6a>¶
　劉杰(萬厯嘉興府志字季俊海鹽人幼穎敏讀書過/目成誦學禮於許伯全受尚書於邵宏譽後棄)¶
　　(舉子業專意學古通聲律書數長於詩文成化改/元徵杰修英宗實録晚年著作焕然徳器淳雅卓)¶
　　(為鄉士大/夫儀矩)¶
　周澤(兩浙名賢録字天兩嘉善人博學有才為文清/婉詩亦工雖不多作每一言出人競膾炙之成)¶
　　(化癸卯領鄉薦第一登進士/累官福州同知轉贛州卒)¶
　戴經(萬厯秀水縣志字孟常成化丙午舉於鄉厯延/平九江二郡司李居官執法甘淡泊六載官署)¶
　　(未嘗以家累自隨遷泰安知州致仕杜門著書有/潯陽餘稿雙湖集行世秀邑前未有志志自經始)¶
　徐泰(海鹽文獻志字子元生而聰敏豪邁舉𢎞治甲/子鄉薦授桐城學諭典江右文衡得士為多遷)¶
<pb:KR2k0044_WYG_178-6b>¶
　　(蓬州學正蓬去鄉萬里山川險隔豁然大觀登臨/覽古而文益進轉光澤令晚歸與弟咸攻古文詩)¶
　　(詞識者以為雄健過於方洲華藻超於雲谷卒年/九十餘有玉池稿玉池談屑春秋鄙見女學詩談)¶
　　(海鹽志/梓行)¶
　徐咸(海鹽縣圖經泰同母弟舉進士知沔陽州厯襄/陽知府入覲中考功法歸居官寛簡持大體沔)¶
　　(多泰咸教民引渠灌泉倣吳地種稻襄有妖民惑/衆罪其魁餘悉解散性孝友事親飲食必躬視仲)¶
　　(兄衰老迎養於家晚嵗築園城闉名小瀛洲遇勝/日邀諸名流飲酒賦詩陶然自適著有近代名臣)¶
　　(言行録澤山野録四朝聞/見録西園雜記東濵三稿)¶
　張文憲(石門縣志字廷鑑七嵗工八法以神童薦於/朝孝宗召試乾坤二大字稱㫖令讀書翰林)¶
<pb:KR2k0044_WYG_178-7a>¶
　　(給餼廪一時名公呼為小友嘉靖癸未成進士終/工部尚書端凝詳慎正直不阿服官四十餘年侍)¶
　　(經筵修國史玉牒諸綸綍多出其手前後被賜不/一以禮致政囊無餘積晏如也弟姪同居食不減)¶
　　(公藝門風年八十七卒遣官諭祭/命有司治塋域又刻其殳山文集)¶
　屠應埈(萬厯嘉興府志字文升康僖勲之子方舞勺/康僖與説史傳語半令懸㫁成敗若素習者)¶
　　(長而貫綜百家聲稱藉甚嘉靖乙酉舉鄉試明年/成進士授庻吉士改刑部主事典江西試程義冠)¶
　　(絶一時尋改修撰進諭徳其為文善比事屬辭陳/理𩔖情縱橫經史子傳而宗本子長詩法汛瀾百)¶
　　(家意有獨詣諸名家無不傾下/之後移疾歸所著有蘭暉堂集)¶
　董榖(海鹽縣圖經字碩甫澐之子舉鄉試厯安義漢/陽二縣令所至亷靖不苛好學工詩宦歸安貧)¶
<pb:KR2k0044_WYG_178-7b>¶
　　(自怡當晝炊烟未舉猶散歩澉墅湖濵吟咏自若/後侍父遊王守仁之門學識大進有性論一篇其)¶
　　(悟後筆也所著豢龍子/四存前後集澉水志)¶
　范言(萬厯嘉興府志字孔嘉秀水人嘉靖丙戍進士/自蒲圻令改學博轉國子監丞遷大理府同知)¶
　　(致仕言博綜經史善屬文與里中彭輅以文詞相/頡頏范宗韓歐有體裁彭閎肆綺麗出入史漢兩)¶
　　(家各負氣不相下説者謂范馴/謹而彭横肆所著有菁陽集)¶
　王梅(嘉興府志字時魁嘉靖壬辰進士授庶吉士改/刑曹謫判滁州卒梅才氣雄邁嘗言人生如白)¶
　　(駒過隙所賴以不朽者志節文章耳自讀書中秘/以直言廷杖左遷益肆力經國之業著有柘湖遺)¶
　　(稿/)¶
<pb:KR2k0044_WYG_178-8a>¶
　胡憲仲(海鹽縣圖經字文徵少倜儻負大志嘗上書/督學使者求試書千言引韓退之蘇子瞻自)¶
　　(況嘉靖庚戍成進士時諳逹犯京師憲仲上議十/欵且請自當一靣授南刑部主事倭方擾浙中憲)¶
　　(仲移書浙帥言偹倭三䇿帥臣用之率大騐遊鄭/端簡之門博覽今古益留心經濟在都手抄列聖)¶
　　(史録搜覽六曹百司掌故奏議方乘諸書蘄悉概/於中見之行事性好吟詩善同年粤東梁有譽引)¶
　　(交呉宗徐諸子來南都益搆/思苦吟遘疾卒集三卷行世)¶
　戚元佐(萬厯秀水縣志字希仲嘉靖壬戍進士選儀/部典禮多所匡贊宗藩一疏深憂碩畫人謂)¶
　　(不減賈洛陽陞尚寶卿告歸居家亷靖不為請謁/文法西京詩宗李杜善書畫有青藜集往哲列傳)¶
　沈元華(萬厯秀水縣志字邃伯嘉靖壬戍進士少嗜/學不事家人生産嘗左持觴右執卷伊吾至)¶
<pb:KR2k0044_WYG_178-8b>¶
　　(丙夜意得處輒浮白自適凡天文地理靡不綜究/嘗考古今方輿自唐虞三代以至明其形勝扼塞)¶
　　(要害皆有圖説仕/至南京大理寺卿)¶
　郁天民(萬厯嘉興府志字元仲嘉善人厭薄舉子業/肆力於古文詞為文援筆立就於國家典故)¶
　　(尤習著/述殊富)¶
　項元淇(萬厯嘉興府志字子瞻秀水人狷介寡儔不/事家人生産於書無所不窺工詩詞尤好臨)¶
　　(摹古法書善草聖每遊戲翰墨尺幅數行人競寶/之嘗以貲拜上林丞非其好也遭内艱歸墓田丙)¶
　　(舍卒嵗食貧親知貴顯或厚遺之却弗受時與騷/人衲子往來唱和談名理超超元箸季弟元汴博)¶
　　(物好古尤精繪事家藏丹青墨跡意/得輒臨摹題詠其間自號墨林山人)¶
<pb:KR2k0044_WYG_178-9a>¶
　顧蓂(萬厯嘉興府志海鹽人領鄉薦記誦閎博文詞/贍麗尤長於酌古有讀書偹忘雜著人士多出)¶
　　(其/門)¶
　王文禄(海鹽縣圖經字世亷少舉鄉薦屢上春官不/第居身亷峻未嘗以私干人遇不平時叱罵)¶
　　(不避權貴戶田三百請編役如民佐邑令成均田/法性嗜書聞人有異書傾囊購募得必手校縹緗)¶
　　(萬軸置之一樓俄失火大慟曰但力救書者賞他/不必也所著有藝草邱陵學山邑文獻志衛志)¶
　仇俊卿(海鹽縣圖經字舜徵舉鄉薦知惠安縣終國/子助教好讀書至老未嘗釋卷熟練時事雖)¶
　　(家居亦盡言倭寇時䇿戰守機宜上幕府多中窽/隆萬間海塘圯上疏請修築卒年九十有二所著)¶
　　(瀛仙集通史他/石海鹽縣志)¶
<pb:KR2k0044_WYG_178-9b>¶
　沈爚(兩浙名賢録字士明武塘人弱冠舉於鄉凡十/上公車不第日闔户手一編與弟炤自相師友)¶
　　(詩文抽自理學佐以蘇韓不為雕繪書法遒逸似/米南宫所至問字屨滿户外茍非其人即貴壓梁)¶
　　(竇弗許也所著石/聨遺稿行於世)¶
　莫藏(海鹽縣圖經字用行工詩文及眞草篆籀八分/諸體鐫刻古印章繪花木禽蟲水仙皆可愛親)¶
　　(病嘗割股療之字弟篤友愛與賢士大夫交所/著有佩觽稿詠史詩素軒稿五音字書辨譌)¶
　沈懋孝(天啟平湖縣志字幼真嘉靖壬戍進士隆慶/戊辰改庶吉士授編修甲戌分考禮闈壬午)¶
　　(副考南畿遷南司業中蜚語謫歸其自言曰自二/十五嵗脱科舉之習侍養七年無一日不探羣籍)¶
　　(故入館時已洞知作者門路在館二十五年亦無/一日不誦覽而力嘗分五十掛冠始一意勒成一)¶
<pb:KR2k0044_WYG_178-10a>¶
　　(家言且忘其衰老矣纂輯甚富頗多散佚所著/有滴露洛誦石林四餘賁園水雲淇林諸編)¶
　黃洪憲(萬厯嘉興府志字懋忠秀水人隆慶丁夘鄉/試第一辛未進士授庶吉士萬厯丁丑分校)¶
　　(禮闈江陵欲屬其子洪憲不可江陵廷責之聲色/俱厲弗為動尋預修㑹典國史直起居注厯右庶)¶
　　(子少詹事侍讀學士日講官㑹忌者以試事中之/遂乞歸洪憲端謹醇厚至取予尤嚴一介初為編)¶
　　(修時使朝鮮歸止擕圖書數卷諸牢禮庭實皆籍/記遺譯者謝卻之朝鮮人為立卻金亭所著有皇)¶
　　(明文獻朝鮮志鑾坡制草學易/詳説學詩多識)¶
　沈自邠(萬厯秀水縣志字茂仁萬厯丁丑進士選庻/吉士授檢討纂修大明㑹典成遷修撰自邠)¶
　　(生而韶秀讀書窺大㫖發為文章清素冠冕無險/巇詰曲態故自諸生至入館試輒高等為人恂恂)¶
<pb:KR2k0044_WYG_178-10b>¶
　　(雅飭頗/似其文)¶
　馮夢禎(列朝詩集傳字開之秀水人萬厯丁丑㑹元/選庶吉士除編修與沈懋學屠隆以文章氣)¶
　　(節相豪時相不悦左官外謫量移南司業厯祭酒/為南曹郎劾免遂不復出築室孤山之麓家藏快)¶
　　(雪時晴帖名其堂曰快雪風流𢎞長衣被海内有/真實居士集若干卷為詩文疎朗通脱不以刻鏤)¶
　　(為/工)¶
　湯紹祖(海鹽縣圖經字公孟七歲通古文詞長而躭/讀聞有異書必百計購求以故藏帙獨富好)¶
　　(駢麗之文嘗取梁末及李唐文之可繼蕭選者為/續文選三十二卷行世郊居讀書謝絶人事猶恐)¶
　　(俗客相溷每日以舫載書杙著水中央/讀之薄暮歸以為常有清遠堂文稿)¶
<pb:KR2k0044_WYG_178-11a>¶
　李應徵(檇李詩繫字伯逺嘉興人萬厯癸酉舉人一/時名流皆與倡和往還十上公車乃就滁州)¶
　　(學博平生感憤一寓於詩情㫖婉約不徒以寫景/述事為工著有青蓮館初編藿園集汗漫遊薊易)¶
　　(寓言寄苕/漫草等集)¶
　沈堯中(檇李詩繫字執甫嘉興人萬厯庚辰進士起/家縣令厯陞南刑曹博學嗜古明於典故纂)¶
　　(修郡志著有沈司宼集治統紀/畧邊籌七畧髙士彚林等書)¶
　李日華(列朝詩集傳字君實嘉興人萬厯壬辰進士/除九江推官累官太僕寺少卿告歸日華和)¶
　　(易安雅恬於仕進後先家食二十餘年能書畵善/賞鑒一時士大夫風流儒雅好古博物祥符王惟)¶
　　(儉雲間董其昌為最日華書畵亞於其昌博雅亞/於惟儉而㣲兼二公之長落落穆穆韻度頽然可)¶
<pb:KR2k0044_WYG_178-11b>¶
　　(稱名/士)¶
　陳萬言(舊浙江通志字居一嘉善人弱冠領浙解登/萬厯乙未進士讀中秘書性孝友為文精思)¶
　　(攻苦剏闢户牖力還正始下逮臨池篆籀奇壬數/學蔑不嘔心抉秘未授官卒著有文在堂集鈃園)¶
　　(集謙九/堂續集)¶
　周履靖(嘉興縣志字逸之少羸去經生業專力為古/文詞廢箸千金庋古令典籍編茆引流雜植)¶
　　(梅竹讀書其中所著詩盈百卷手書金石古篆隸/晉魏行楷及畫史稱是劉鳯嘗作貧士傳遺之)¶
　陳懿典(秀水縣志字孟常號如岡萬厯丙子以儒士/應試方擬元司臬以未經黌序疑之直指艴)¶
　　(然曰此卷豈當後人寜遲下科應不失第一也是/冬補博士弟子己夘果領解壬辰成進士選庶常)¶
<pb:KR2k0044_WYG_178-12a>¶
　　(授編修與修實録分撰同姓諸王傳時神宗皇儲/未建忽傳三王並封之諭懿典抗疏祖訓無元子)¶
　　(並封之例移書首揆責之事得中止尋轉中允諭/徳册封魯藩以目𤯝假歸葉向髙薦之起南翰林)¶
　　(學士不赴天啟初採輯肅顯兩朝有關修齊之要/者𩔖成聖政聖學四卷上之中指切宦官不得干)¶
　　(政以寓規諌魏忠賢啣之㑹璫敗得免崇禎初晉/少詹益堅初志里居三十餘年擁書萬卷卒年八)¶
　　(十五著有論孟貫/義士陛紀畧諸書)¶
　沈孝徵(海鹽縣圖經字原萬萬厯戊戌進士主政工/部董漕船清江行河髙郵擢憲副汝南告歸)¶
　　(屢薦不起孝徵神采溢發意興豪往而分署時與/税璫抗節省水衡金錢萬計巨盗丁某為窟室藏)¶
　　(子女金帛無算殱之境以安剏長橋跨淮拯光州/之病渉者告成獲龍神之應家居不治生産信腕)¶
<pb:KR2k0044_WYG_178-12b>¶
　　(裁篇人莫能及有元/暢閣集若干卷行世)¶
　金九成(王世貞金九成傳字伯韶嘉興人幼警敏善/屬文九嵗題詩郡齋為郡守龔勉所器重年)¶
　　(十二補弟子員萬厯丙子舉於鄉再上春官失利/歸卧武原望虞山著史論史辨各三十卷又别為)¶
　　(元史考誤四十卷詩格在高季迪/袁景文之間五言今體尤為遒上)¶
　劉世敎(海鹽縣圖經字少彛為人伉爽於書無所不/窺每落筆竒藻繽紛可愛自以門地高華才)¶
　　(情軼世不屑屑谿刻自苦飾容止服御斥買書籍/古鼎彛又慕義聲急人難故業漸削萬厯庚子舉)¶
　　(北闈謁選授閩清令事悉治辦病卒世教於詩好/李杜嘗取舊集之編年者分體次之序以行世自)¶
　　(為詩尤秀出文仿六朝儷體其所善即文通/子山不譲也兼工行草尺牘有集十二卷)¶
<pb:KR2k0044_WYG_178-13a>¶
　胡震亨(嘉興府志字孝轅海鹽人才識通敏為諸生/即以經濟自負萬厯丁酉舉於鄉數上公車)¶
　　(不遇知合肥縣吏治之餘留意韜鈐嘗與劉綎論/兵老将心折時議舉震亨邊才不果崇禎季年薦)¶
　　(補定州知州以城守功擢兵部職方司員外郎乞/歸藏書萬卷日夕搜討凡秘册僻本舊典佚事遺)¶
　　(誤魚魯漫漶不可句讀者無不補綴揚𣙜稱博物/君子所著唐詩統籖海鹽圖經續文選靖康咨鑒)¶
　　(録凡海虞毛氏書/多震亨所編定也)¶
　曹徵庸(檇李詩繫字逺生平湖人萬厯戊戍進士官/至山西汾州守為人清疎俊逸埽地焚香避)¶
　　(俗如凂每葛巾芒屨自肆山水間其冰雪軒詩曠/蕩多出塵之想湖邑博學好古者長水太史以還)¶
　　(其流/亞也)¶
<pb:KR2k0044_WYG_178-13b>¶
　沈徳符(列朝詩集傳字景倩嘉興人太史自邠子於/兩宋以來史乗别集故家舊事往往能敷陳)¶
　　(其本末家世仕宦習聞國家故事且習見嘉靖以/來名人遺獻講求掌故網羅散失将勒成一家之)¶
　　(言以上史館惜有志而未逮也/年四十始上春官不第而死)¶
　沈如封(舊浙江通志字慰先石門人工詩善屬文精/八法通曉太乙六壬遁甲演禽九流家言構)¶
　　(樓黃墩觴咏其中/有見山集北遊稿)¶
　吳郡(石門縣志字公治博聞强記下筆千言年十九/舉於鄉授洪雅令改榮昌民安政舉以忤中貴)¶
　　(去官嗜歌詩徜徉西湖山水品題幾徧入殳山/社汎艇乗月翛然獨往有學歩吟殳山社草)¶
　錢龍珍(嘉興縣志字松湲沉酣六籍出為制舉義無/一語諧俗武林虞淳熙見其文許為第一著)¶
<pb:KR2k0044_WYG_178-14a>¶
　　(有毛詩正義八卷臆易四卷倣吕東萊大事記著/史編二百八十卷倣邱瓊山世史正綱著史綱三)¶
　　(十卷又著家/鄉禮節四卷)¶
　趙維寰(嘉興府志字無聲平湖人抜貢舉萬厯庚子/順天鄉試第一署海寜教諭陞南國子監丞)¶
　　(擢刑曹轉郎官歸為人負氣所至不肯依阿為監/丞與大司成不相能欲掛冠司成謝之乃解居刑)¶
　　(曹既疏劾撫寜侯朱國弼罷之復與大司㓂甄淑/訐奏并及御史劉之鳯以其沮格已疏也坐是奪)¶
　　(職杜門著書有二十一史快編快史拾遺諸書刋/刻行世子韓字退之著攬言諸書孫沺字天來有)¶
　　(資眞/集)¶
　張奇齡(許令典張竒齡傳字符九海鹽人年十二補/博士弟子文譽鵲起最為馮夢禎所器重萬)¶
<pb:KR2k0044_WYG_178-14b>¶
　　(厯癸卯舉鄉試凡十上公車不第開講席於西湖/苕霅間巡撫劉一焜聘之主虎林書院學者稱太)¶
　　(白先生嘗訓學者曰與為贋經術不若為真詞章/與為贋理學不若為真訓詁聞者歎為名言著有)¶
　　(鐵菴集藏笥集識大編問業紀事等書/子惟赤順治乙未進士官工科給事中)¶
　孫茂芝(舊浙江通志字若英嘉善人博通經史閉户/著書由貢選沔陽同知解職歸蕭然物外著)¶
　　(有讀經疑離騷繹/硏秤齋稿等集)¶
　范應賔(舊浙江通志字光父嘉善人進士厯官主事/精於經學名重一時片言落楮藏書家珍為)¶
　　(球/璧)¶
　宋鳯翔(嘉興縣志字羽皇嘉興人游北雍中萬厯壬/子鄉試第一文名震海内無論識不識咸稱)¶
<pb:KR2k0044_WYG_178-15a>¶
　　(羽皇先生/未第而卒)¶
　徐𢎞澤(嘉興縣志字春門所居當闤闠拂衣淡宕為/詩𩔖元白晝出入子乆仲圭丹陽句曲間書)¶
　　(法從吳興而尤愛張伯雨時稱春門三絶晚登峩/眉絶頂得山水之助歸而益工詩畫自號竹浪老)¶
　　(人子柏齡孝亷亦善/詩畵為黃道周所重)¶
　陳許廷(嘉興府志字靈茂海鹽人陳際泰楊廷樞張/采張溥咸與定交以薦授兵部司務移疾歸)¶
　　(博物洽聞尤悉掌故嘗辨杜遵道亳州檄文明祖不奉/小明王元瑪哈穆特弑布尼雅實哩非阿勒坦所弑足)¶
　　(訂通紀諸書之訛所者有蘇菴集周易注傳演林/左傳典畧漢書雋洪永紀事本末李義山詩箋)¶
　姚士粦(列朝詩集傳字叔祥海鹽人與里人胡震亨/同學以奥博相尚蒐討秦漢以來遺文秘簡)¶
<pb:KR2k0044_WYG_178-15b>¶
　　(撰秘册彚函若干卷䟦尾各為考據具有原委馮/夢禎為南祭酒較刻南北諸史多出叔祥之手有)¶
　　(集四/卷)¶
　陳懋仁(舊浙江通志字無功嘉興人性嗜古節俠自/喜叅軍泉州不以簿書廢鉛槧記泉南事多)¶
　　(故牒所未偹足跡幾徧海内晚歸著述凡二十餘/種李維楨嘗曰予周覽五十餘年僅得檇李陳無)¶
　　(功一人子藎謨篤行博學精考天/文地理象數聲韻諸書皆有師法)¶
　袁儼(檇李詩繋字若思天啟乙丑進士授髙安令尋/卒有抱膝齋集其詩神韻幽異彷彿晚唐至經)¶
　　(世之文尋源竟/委無出其右者)¶
　譚貞黙(嘉興縣志字埽菴崇禎戊辰進士任工部假/歸好古文詞居家十五年杜門益著書有見)¶
<pb:KR2k0044_WYG_178-16a>¶
　　(聖編韻史蒐詮閲代新詩其間集詩騷詞賦化書/數百卷行世嘉郡稱文學者自李太僕日華外唯)¶
　　(貞黙/云)¶
　曹勲(檇李詩繫字允大號峨雪嘉善人崇禎戊辰㑹/試第一授庶吉士官至禮部侍郎時門户角立)¶
　　(勲在講筵每隠䕶善𩔖/侃侃言之乞養十年)¶
　吳爾箎(石門縣志字子虎爾壎弟家有藏書喜博覧/間與同學鈎考古人逸事某事出第幾葉第)¶
　　(幾行射覆輒中細及音聲字畫俱能訂其譌舛年/十四渡江謁倪文正元璐文正歎異曰江夏黃童)¶
　　(也值爾壎以殉難聞復遘母疾刲股和藥不敢哀/號擗踊而奄奄氣息矣古文詞灑灑日萬言而義)¶
　　(闗可否一字不肯茍下喜賦詩登臨懐古語語皆/本至性其人弱不勝衣而方寸嶽起萬夫莫奪著)¶
<pb:KR2k0044_WYG_178-16b>¶
　　(有歸雲樓/集若干卷)¶
　姚澣(舊浙江通志字公滌以蔭入太學嘗從常熟瞿/式耜江右鄧履中婁東張溥游崇禎丙子就試)¶
　　(南都有國門廣業之選一時稱為月旦重纂編年/史廣荆川左編集漢至隋為八代文統有書四十)¶
　　(笥部分𩔖聚惜/皆散佚不傳)¶
　朱茂曙(汪琬朱茂曙傳字子蘅太傅國祚之孫知府/大競子為人恂恂儒雅篤於孝友取予進退)¶
　　(介而有節太傅嘗蔭一孫以予茂曙茂曙不受叔/某富而無子以次當嗣又不受悉以推諸弟浙江)¶
　　(巡撫董象恒者友壻也或勸往見之固辭不往少/善屬文工行楷書能畫山水竹石為董文敏所稱)¶
　　(明季即棄去諸生業經史之外旁習天文醫卜諸/家書逾數十萬言盡通其術晚雖書畫亦屏不復)¶
<pb:KR2k0044_WYG_178-17a>¶
　　(為惟時寓於奕/以自遣而已)¶
　朱茂暉(静志居詩話字子若秀水縣諸生以祖廕授/中書舍人好博覧經史之外諸子百家靡不)¶
　　(兼綜古文詞元本六藝韻語不屑蹈襲前人尺牘/日可百函華亭周立勲嘗云讀書能化臭腐為神)¶
　　(竒惟禾中朱子若有其法所輯禹貢補注徐孚逺/謂當與程泰之傅同叔並垂著有晦在先生集)¶
　吳麟玉(舊浙江通志字稚貞秀水人少負才名放浪/詩酒間家築小圃栽竹萬竿構數椽隱居其)¶
　　(中題為琅玕社與雲間陳繼儒釋智瑶倡和晚喜/種梅調鶴自號澹雪翁有醉月軒閒吟草行世)¶
　李標(静志居詩話字子建嘉善人有東山遺稿精於/戎機戰畧軍律營陣壬遁諸書史可法辟為記)¶
　　(室後可法死揚州渡江㑹𦵏其衣冠於梅花嶺歸/而繞屋皆種梅賦詩三十首蓋自託於西臺之謝)¶
<pb:KR2k0044_WYG_178-17b>¶
　　(參軍/云)¶
　孫曾楠(舊浙江通志字讓生平湖諸生結廬秋涇人/稱鐵菴先生雲間陳繼儒以家蔵楊廉夫鐵)¶
　　(冠鐵笛為夀曰冠貯竹葉酒笛作梅花弄此/菴大不俗矣著梅間草竹裡吟學陶集數種)¶
　吳統持(舊浙江通志字巨手秀水人弱冠餼於庠文/名籍甚崇禎中與妻項偕隱鴛湖焚香讀易)¶
　　(饘粥不繼嘗賣卜於四方徧厯齊魯燕趙之墟或/稱胥山樵子所著典林十卷明月樓集項名佩淑)¶
　　(且才著有/藕花樓集)¶
　沈起(静志居詩話字仲方嘉興縣學生嘗擬撰明書/謂明不亡於流㓂而亡於厰衞㫁自成化十二)¶
　　(年秋始至設西厰/止有學園録續集)¶
<pb:KR2k0044_WYG_178-18a>¶
國朝¶
　俞汝言(舊浙江通志字右吉秀水人少孤貧力學具/經世才嘗遍遊四方蒐羅載籍讀所未見書)¶
　　(歸而閉户著述有漸川集諸書晚又著春秋平義/十二卷四傳糾正一卷坐是兩目失明然猶令人)¶
　　(口誦諸書汝言口/授所見使筆記之)¶
　曹溶(檇李時繫字潔躬號秋嶽秀水人崇禎丁丑進/士官御史)¶
(國朝順治間厯副都御史户部侍郎出為廣東布政使/    左遷山西陽和道裁缺歸里卒年八十三溶肆力)¶
　　(於文章尤工尺牘長箋小幅人共寶之詩與合肥/龔鼎孶齊名人稱龔曹晚築室范蠡湖名曰倦圃)¶
　　(多蔵書勤於誦覧輯續獻徵録六十卷崇禎/五十輔臣傳五卷外有静愓堂詩文三十卷)¶
<pb:KR2k0044_WYG_178-18b>¶
　王翃(嘉興縣志字介人日以吟哦為樂有春槐秋槐/二集里中諸子更唱迭和因有梅里派之稱詩)¶
　　(餘三千餘首長/短諸體莫不偹)¶
　錢士馨(静志居詩話字稚農平湖人硏究經史多所/撰述据尚書大小戴記春秋内外傳以補周)¶
　　(禮冬官賦詩能遠/時習有賡笳集)¶
　陸上瀾(檇李詩繫字芳洲平湖人崇禎丙子舉人為/文古奥年八旬手不釋卷所著詩文集并閒)¶
　　(齋志林湖邑記聞玊鈎小史/諸書稱博雅者未之能及也)¶
　王庭(山西通志字言逺嘉興人順治己丑進士從平/粤東授廣州府知府累陞江西布政使補山西)¶
　　(以冰蘖之操倡屬吏有進謁者輒朂令牧養百姓/慎出納吏不得上下其手後乞歸庭制義堅凝陗)¶
<pb:KR2k0044_WYG_178-19a>¶
　　(刻自成一子古詩出入陶韋律得杜法晚乃汎濫/唐宋諸家著有秋閒詩三仕二西諸草四川名宦)¶
　　(冊庭由廣西副使提學四川/公明造士有文翁化蜀之風)¶
　彭孫遹(呉農祥彭孫遹傳字駿孫號羡門海鹽人順/治甲午舉於鄉己亥成進士官内閣中書舍)¶
　　(人康熙戊午開博學宏詞科大學士吳正治以孫/遹薦明年三月)¶
(御試體仁閣親第甲乙取中五十人入史館充纂修明/    史官而孫遹為第一識者謂制科不數舉與斯選)¶
　　(者較春秋得雋之榜為難而冠倫魁能欎為選首/則尤儒生不世之殊遇也初授編修十年而至内)¶
　　(閣學士兼禮部侍郎旋晉少宰兼翰林院學士遂/乞歸孫遹工詩詞與新城王士禎名埒時號彭王)¶
　　(嘗歩蕭寺寺僧方製琉璃長明燈請為賦孫遹諾/之僧退煮茗以餉茗未熟而賦就著有柏悦堂集)¶
<pb:KR2k0044_WYG_178-19b>¶
　　(南&KR1081;集香奩倡和集/金粟詞延露詞行世)¶
　曹爾堪(檇李詩繋字子顧嘉善人勲之子順治壬辰/進士改庶吉士授編修累官侍講學士性强)¶
　　(記諸瑣屑事能舉其原委人一見輒不忘若與圖/要害山川形勢指畫纎悉聽者神聳罷官歸偕二)¶
　　(三老友選勝賦詩與宋琬施閏章沈荃王士禎王/士禄汪琬程可則稱海内八家有南溪集行世)¶
　徐嘉炎(嘉興府志字勝力嘉興人舉博學宏詞授檢/討庚午主貴州試稱得人累官内閣學士兼)¶
　　(禮部侍郎嘉炎書過目終身不忘凡竒書逸典/鴻覽之士未睹記者輒就咨焉著抱經齋集)¶
　陸葇(公舉事實字義山原名世枋平湖諸生入國學/以高等授内𢎞文院中書舍人復舉順天鄉試)¶
　　(康熙丁未進士為原官尋管典籍十七年舉鴻博/試一等改翰林院編修充明史纂修官庚午主鄉)¶
<pb:KR2k0044_WYG_178-20a>¶
　　(試福建癸酉為順天武鄉試副考官儤直南書房/出五臺金蓮花限韵賦詩立奏稱)¶
(㫖三十三年召翰唐八十九人試以豐澤園賦理學真/    偽論)¶
(上親閲卷取第一遂由宫賛陞内閣學士兼禮部侍郎/    一年乞休嘉興府志葇所著雅坪文稿十卷詩稿)¶
　　(四十卷詞譜三卷應試進呈/詩文合刻一卷雜著若干卷)¶
　李良年(嘉興府志字武曾與兄繩遠弟符言詩者稱/三李朱彞尊李良年行畧武曽嘉興人九齡)¶
　　(能作文十齡解賦詩持格律甚嚴嘗抄撮詩中禁/字一卷授學者於詞愛姜堯章吳君持諸家故所)¶
　　(作特穎異嵗戊午以博學宏儒被薦入京師試不/得意歸築秋錦山房坐卧其中弟子著録者日衆)¶
　　(崑山徐尚書乾學開書局於洞庭山招往助修一/統志自是歸不復出卒年六十所著有秋錦山房)¶
<pb:KR2k0044_WYG_178-20b>¶
　　(集/)¶
　徐善(嘉興府志字敬可嘉興人棄科舉不治從學施/博晚作易論及徐氏四易一天易闡圖書也二)¶
　　(羲易叙八卦也三商易辨十辟也四周易明四正/八交之㫖也又為春秋地名考家傳藟谷集荘子)¶
　　(注周髀宻法㑹通弧矢六宗/疏容圓寳絲網璇室洞詮)¶
　沈進(嘉興府志字山子嘉興人與同里朱彛尊日以/詩篇酬和鄉人目曰朱沈未幾復與周篔賦古)¶
　　(今詩合一帙鄉人復以周沈目之游京師歸自號/知退叟居藍村半巢教子讀書手自抄録陶然自)¶
　　(適所著有文言㑹萃行國録東園詩藍邨稿半巢/居稿退叟行吟力圃蕭閒詞袁溪文稿共三十餘)¶
　　(卷子翼居喪盡哀甘露/降於堊廬人稱其孝)¶
<pb:KR2k0044_WYG_178-21a>¶
　高士竒(嘉興府志字澹人號江村由諸生入太學以/書法稱)¶
(㫖注翰林授詹事府録事厯陞少詹歸里尋禮部侍郎/召赴史局又以養母假歸晉詹事復即家拜)¶
　　(兼學士士奇性耽書凡秘府典籍悉資討論然性/極謹宻侍直數十年出入扈從未嘗一語及温室)¶
　　(之對才情敏妙侍對詩文應聲立就邑有馮氏舊/圃構江村草堂居焉卒諡文恪子輿庚辰進士官)¶
　　(翰林院/編修)¶
　周篔(嘉興府志字青士與里人王汸褚標蘭谿范路/海寜朱一是諸人相倡和朱彞尊周篔傳略嘉)¶
　　(興人遭亂棄舉子業就市㕓賣米有括故家遺書/連船載以鬻者篔買得一船積樓下每日中交易)¶
　　(箕筥斗斛權衡滿肆撥亂書糠□中吟誦不輟為/古今詩超超抜俗不輕襲前人片語有采山堂集)¶
<pb:KR2k0044_WYG_178-21b>¶
　　(二十四卷詞緯三十卷今詞綜十/卷析津日記十卷投壺譜一卷)¶
　髙佑釲(嘉興府志字念祖嘉興人父承埏嘗輯自靖/録佑釲續成之博聞强記尤諳隆萬以來舊)¶
　　(事著懐寓堂/詩膾炙藝林)¶
　盛楓(嘉興府志字黼宸嘉興人辛酉舉人為安吉學/正嘗集明代遺獻為嘉禾徴獻録著安吉耳聞)¶
　　(録觀瀾録/墨屑文集)¶
　魏坤(嘉興府志字禹平别字水村嘉善人乙卯舉人/詩文敏妙著有倚晴閣詩鈔水村琴趣與嘉定)¶
　　(陸元輔海寜陸嘉淑訂忘年之欵詩詞日益工尋/就試橋門撰石鼓賦國子師交賞擊節以為絶倫)¶
　朱彞尊(嘉興府志字錫鬯號竹垞秀水人太傅國祚/之曽孫少聰慧絶人書過眼覆誦不遺一字)¶
<pb:KR2k0044_WYG_178-22a>¶
　　(肆力於易書詩周官禮春秋左氏傳客遊南北必/槖載十三經二十一史以自隨嵗己未以博學鴻)¶
(殿廷詞徵試授檢討充/    取高等)¶
(起居注日講官辛酉主考江南既而歸里後數年/駕幸河上至浙江)¶
(賜御書四字曰研經博物生平著書等身有經義考三/    百卷曝書亭集八十卷日下舊聞四十二卷明詩)¶
　　(綜一百卷行世卒年八十一子昆/田字西畯國子監生賢而有文)¶
　沈季友(嘉興府志字客子平湖人康熙丁夘副榜幼/受知毛檢討竒齡長游太學都下咸以才名)¶
　　(推轂婦翁陸閣部葇有著作每引叅定焉所著南/疑集迥紅集輯賦格柘上遺詩檇李詩繫行世)¶
　吳震方(嘉興府志字右紹號青壇石門人康熙丙辰/進士由庶常改御史有晚樹樓詩稿行世)¶
<pb:KR2k0044_WYG_178-22b>¶
　沈廷文(鄉賢留祀册秀水人天姿穎異讀書過目不/忘父子兄弟自相師友戊辰)¶
(廷對賜一甲第一官/    翰林院修撰)¶
　髙孝本(公舉事實字大立嘉興人三嵗時指氣字曰/此即浩然之氣也長而研經酌史發為古今)¶
　　(文妙合軌範康熙辛未成進士選知涇縣以艱歸/再補續溪兼委歙篆處膏不潤以廉直聞罷官士)¶
　　(民攀輪卧轍生平作詩甚富由登岱以迄遊台蕩/諸山凡十七集其詩以遊而進晚嵗自訂固哉叟)¶
　　(未刪稿外存古三都賦雜賦二卷/愚夫論二卷逰記二卷家傳一卷)¶
　沈麟振(公舉事實字武繩嘉善人少失父捧遺書不/去手明季時為盗所脅遽抱書自沈於水謂)¶
　　(此祖父手澤當以死殉之適為漁父救免而諸書/亦賴以存於是設教授徒負笈者雲集名公鉅卿)¶
<pb:KR2k0044_WYG_178-23a>¶
　　(往往出其門下所著有詩注解易細/評易簀時口占一詩而逝年九十)¶
　沈麖(嘉興府志字天鹿秀水人工詩賦家貧不廢吟/咏縱遊天台武夷粤東所至率裒然成帙著有)¶
　　(籟閣詞箋琴嘯/軒樂府等書)¶
　　湖州府¶
　南北朝¶
　王韶之(宋書本傳字休嘉父偉之為烏程令因居縣/境好史籍博渉多聞泰元隆安時事小大悉)¶
　　(撰録之韶之因此私撰晉安帝陽秋既成時人謂/宜居史職即除著作佐郎使續後事訖義熙九年)¶
　　(善序事詞論可觀為後代佳史高祖受禪復掌宋/書後為呉興太守卒七廟歌詞韶之製也文集行)¶
<pb:KR2k0044_WYG_178-23b>¶
　　(於/世)¶
　沈懐文(宋書本傳字思明武康人善文章嘗為楚昭/王二妃詩見稱於世除尚書殿中郎徴士雷)¶
　　(次宗南還廬岳何尚之設祖道文義之士畢集為/連句詩懐文所作尤美詞高一座有文集傳於世)¶
　邱淵之(𢎞治湖州府志字孔元烏程人博學有識宋/文帝即位以舊恩厯吳郡太守所著文章一)¶
　　(百/卷)¶
　邱靈鞠(齊書本傳烏程人少好學舉秀才累遷員外/郎泰始初黨錮數年禇淵為呉興謂人曰此)¶
　　(郡才士惟有邱靈鞠及沈勃耳乃啟申之領東觀/祭酒靈鞠曰人居官願數遷使我終身祭酒不恨)¶
　　(也入齊遷大中大夫卒著江左文章/録序起太興訖元熙文集行於世)¶
<pb:KR2k0044_WYG_178-24a>¶
　邱國賔(南史王僧孺傳竟陵王子良開西邸招文學/僧孺與太學生邱國賔並以善詞藻游國賔)¶
　　(呉興人以才志不/遇著書以譏揚雄)¶
　邱令楷(南史王僧孺傳令楷吳興人竟陵王子良嘗/夜集學士為詩令楷打銅鉢立韻響滅則詩)¶
　　(成皆可/觀覽)¶
　沈約(梁書本傳字休文武康人篤志好學母恐以勞/生疾嘗遣減油滅火而晝之所讀夜輒誦之遂)¶
　　(博通羣籍能屬文齊初直永壽省校四部圖書特/被親遇遷著作郎梁高祖受禪封建昌縣侯累遷)¶
　　(尚書令太子少傅雖時遇隆重而居處儉素立宅/東田瞻望郊阜嘗為郊居賦卒年七十三諡曰隱)¶
　　(約左目重瞳子腰有紫痣聰明過人聚書至二萬/卷厯仕三代該悉舊章愽物洽聞當世取則謝𤣥)¶
<pb:KR2k0044_WYG_178-24b>¶
　　(暉善為詩任彦昇工於文約兼而有之所著晉書/宋書齊紀高祖紀邇言諡例宋文章志及文集一)¶
　　(百卷皆行於世又撰四聲譜以為在昔詞人累千/載而不悟而獨得胸襟窮其妙㫖自謂入神之作)¶
　邱遲(南史本傳字希範烏程人八嵗便屬文父靈鞠/嘗謂氣骨似我在齊以秀才累遷殿中郎梁武)¶
　　(帝平建鄴引為驃騎主簿時勸進梁王及殊禮皆/遲文也及踐阼遷中書郎時帝著連珠詔羣臣繼)¶
　　(作者數十人遲文最美出為永嘉太守天監四年/臨川王宏北侵以為諮議叅軍領記室時陳伯之)¶
　　(在北與魏軍來拒遲以書喻之伯之降還拜中書/侍郎卒官遲詞采流逸時有鍾嶸箸詩評云邱遲)¶
　　(㸃綴映媚似落花/依草其見稱如此)¶
　吳均(梁書本傳字叔庠呉興故鄣人好學有俊才沈/約嘗見均文頗相稱賞天監初栁惲為吳興守)¶
<pb:KR2k0044_WYG_178-25a>¶
　　(召補主簿日引與賦詩均文體清抜有古氣好事/者或效之號為吳均體均表求撰齊春秋書成奏)¶
　　(之高祖以其不實勅付省焚之尋有勅召見使撰/通史起三皇訖齊代均草本紀世家已畢惟列傳)¶
　　(未就普通元年卒均注後漢書九十卷著齊春秋/廟記十三洲記錢唐先賢傳續文釋及文集二十)¶
　　(卷/)¶
　沈衆(陳書本傳字仲師武康人祖約父旋衆好學頗/有文才梁武帝剏千字詩衆為之注解召見於)¶
　　(文徳殿令為竹賦奏之帝手勅答曰卿文體翩翩/可謂無忝爾祖陳高祖受命以衆州里知名賞賜)¶
　　(優渥超於時輩衆自奉甚薄永定二年以起部尚/書監起太極殿恒服布袍芒屨攜乾魚蔬菜飯獨)¶
　　(噉/之)¶
<pb:KR2k0044_WYG_178-25b>¶
　沈炯(陳書本傳字初明武康人少有儁才為當時所/重侯景之難王僧辨素聞其名於軍中購得之)¶
　　(酬所獲者鐵錢十萬自是羽檄軍書皆出於炯及/江陵勸進僧辨令炯製表其文甚工當時莫有逮)¶
　　(者高祖南下與僧辨㑹於白茆灣登壇設誓炯為/其文荆州䧟為西魏所虜魏人甚禮之炯以母老)¶
　　(在東恒思歸國恐魏人愛其文才而留之閉門却/掃時有文章隨即毁棄嘗獨行經漢武通天臺為)¶
　　(表奏之陳已思歸之意其夜夢見有宫禁之所兵/衛甚嚴炯便以情事陳訴聞有人言甚不惜放卿)¶
　　(還幾時可至少時便與王克等東歸高祖受禪加/通直㪚騎常侍表請歸養不許文帝嗣位又表請)¶
　　(詔荅曰當令馮親入舍荀母從官用睹朝榮不虧/家禮已勅所由相迎尊累使卿公私得所也文帝)¶
　　(重其才欲寵貴之㑹卒/有集二十卷行於世)¶
<pb:KR2k0044_WYG_178-26a>¶
　姚察(陳書本傳字伯審武康人六嵗誦書萬餘言年/十二便能屬文父僧坦知名梁代每得供賜給)¶
　　(察為游學之資察用聚蓄圖書由是聞見日博永/定初徐陵領著作引為史佐及陵譲官致仕等表)¶
　　(並請察製焉陵歎曰吾弗逮也太建初兼通直㪚/騎常侍報聘於周沛國劉臻竊訪漢書疑事十餘)¶
　　(條並為剖析皆有經據臻曰名下定無虗士著西/聘道里記叙事甚詳使還厯遷尚書祠部侍郎吏)¶
　　(部尚書領著作陳滅入隋授秘書丞勅成梁陳二/史煬帝車駕巡幸恒侍從切問近對一人而已大)¶
　　(業二年終於東都所著漢書訓纂説林西聘玉/璽建康三鍾等記及文集二十卷並行於世)¶
　唐¶
　姚思廉(唐書本傳本名簡以字行察之子寡嗜慾惟/一於學初察在隋嘗修梁陳史未就死以屬)¶
<pb:KR2k0044_WYG_178-26b>¶
　　(思廉思亷表父遺言有詔聽續煬帝又詔與起居/舍人崔祖濬修區宇圖志遷代王侍讀高祖定京)¶
　　(師府僚皆奔亡獨思廉侍王帝義之聽扶王至順/陽閣泣辭去秦王為皇太子遷洗馬改著作郎𢎞)¶
　　(文館學士詔與魏徵共撰梁陳書思廉採謝炅顧/野王諸家言推究綜括為二史以卒業加通直㪚)¶
　　(騎常侍卒諡曰康子班篤學有立志累拜戶部尚/書始祖察嘗撰漢書訓纂而後之注漢書者多竊)¶
　　(取其義為己説班著/紹述以發明祖義云)¶
　徐齊&KR1451;(唐書本傳字將道湖州長城人八嵗能文太/宗召試賜所佩金削刀高宗時為崇文館學)¶
　　(士修書於芳林門累遷西臺舍人善文誥帝愛之/令侍皇太子及諸王屬文以職樞劇許閒日一至)¶
　　(子/堅)¶
<pb:KR2k0044_WYG_178-27a>¶
　徐堅(唐書本傳字元固湖州長城人舉秀才及第為/萬年主簿天授三年上言書有五聽令有三覆)¶
　　(慮失情也比犯逆詔使者勘人命至重萬有一不/實者欲訴無由此不足檢下之姦亂適長使人威)¶
　　(福耳請如令覆奏又古者罸不逮嗣今選部廣責/逆人親屬至無服者尚數十條臣請一切不禁以)¶
　　(申曠蕩聖厯中東都留守楊再思王方慶共引為/判官方慶善禮學嘗就質疑晦堅為申解得所未)¶
　　(聞屬文典厚再思每目為鳯閣舍人様與徐彦伯/劉知幾張説與修三教珠英時張昌宗李嶠總領)¶
　　(彌年不下筆堅與説專意撰綜條彚麄立諸儒因/之成書累遷崇文館學士太平公主用事武攸暨)¶
　　(屢邀請堅堅不許曰吾非求高逃禍耳數外徙元/宗改麗正院為集賢院以堅充學士從上泰山以)¶
　　(叅定儀典加光禄大夫堅於典故多所諳/識凡七當撰次高選卒年七十餘諡曰文)¶
<pb:KR2k0044_WYG_178-27b>¶
　包融(舊唐書賀知章傳神龍中湖州包融以吳士文/詞秀發名揚於上京融遇張九齡引為懐州司)¶
　　(户集賢直學士人/間往往傳其文)¶
　萬齊(嘉靖湖州府志故鄣人才名振當時與烏程包/融㑹稽賀朝萬河南荆臣齊名號包萬荆賀)¶
　沈千運(兩浙名賢録吳興人攻苦詩文力追作者以/詩益窮至老不廢吟哦元結篋中集序云千)¶
　　(運獨挺於流俗之中强攘於已溺之後窮老不惑/五十餘年凡所為文皆與時異故朋友後生稍見)¶
　　(師效以正直而無禄位以忠信而乆貧/賤誰為辨士吾欲問之其歎息如此)¶
　孟郊(唐書本傳字東野湖州武康人少隱嵩山性介/少諧合韓愈一見為忘形交年五十得進士第)¶
　　(調溧陽尉縣有投金瀨平陵城林薄䝉翳下有積/水郊閒往坐水傍徘徊賦詩曹務多廢鄭餘慶鎮)¶
<pb:KR2k0044_WYG_178-28a>¶
　　(興元奏為叅謀卒張籍諡曰貞曜先生郊為詩有/理致最為愈所稱然思苦竒澀李觀亦論之曰髙)¶
　　(處在古無上平/處下顧二謝)¶
　錢起(唐書盧綸傳綸與吉中孚韓翃錢起司空曙苗/發崔峒耿湋夏侯審李端皆能詩號大厯十子)¶
　　(起呉興人天寳中舉進士與郎士元齊名/時謂曰前有沈宋後有錢郎終考功郎中)¶
　沈亞之(兩浙名賢録字下賢歸安人居小敷山下學/於韓愈之門與皇甫湜詩文往來大和初登)¶
　　(第適李同㨗反朝廷授柏耆徳利行營諸軍訃㑹/使亞之以殿中侍御史為其判官李祐平徳州同)¶
　　(㨗窮請降耆欲襲誅之亞之謂恐生諸将心且殺/降不祥耆不聼竟誅同㨗諸将嫉其専冐攅詆之)¶
　　(文宗貶耆亞之/亦貶南康尉)¶
<pb:KR2k0044_WYG_178-28b>¶
　楊衡(西吳里語呉興人少隐廬山有竊其詩文登第/者衡因詣闕亦登第見其人盛怒曰一一鶴聲)¶
　　(飛上天在否答曰此句知兄最惜不敢偷/衡曰猶可恕也孟東野有悼吳興楊衡詩)¶
　閻士和(兩浙名賢録烏程人以詩名於時隐居不仕/結菴道場山下名之曰歸雲與僧皎然為方)¶
　　(外/交)¶
　嚴惲(呉興掌故字子重烏程人皮日休序云予為童/在鄉校時抄杜舍人牧之集有與進士嚴惲詩)¶
　　(後至呉一日有客曰嚴惲予志其名乆矣遽懐文/見造於是樂得禮而觀之其所為工七字往往有)¶
　　(清便柔媚時可逸駭於常軌未幾歸呉興以/疾亡噫生以文詞聞於士大夫竟止此耶)¶
　邱光庭(呉興掌故烏程人列太學博士嘗承縣令余/蟾檄請編集吳興遺事羅隐有酬光庭詩)¶
<pb:KR2k0044_WYG_178-29a>¶
　宋¶
　陳舜俞(傳詳/循吏)¶
　孫侔(林希孫侔傳字少述吳興人幼孤力學七嵗能/屬文既長讀書精識元解能得聖人深意多所)¶
　　(論撰慶厯皇祐間與王安石曾鞏知名於江淮間/侔初名處字正之安石所謂淮之南有賢人者也)¶
　　(内行峭潔少許可不妄戲笑詩文嚴勁簡古卓然/一出於巳自成法度如其為人嘗舉進士不中母)¶
　　(病且革頗恨不及見其仕嗚咽自誓終身不求仕/客居吳門未嘗傳經教授而學者聞其風指多所)¶
　　(開悟元豐三年除通直郎致仕/卒有詩四千篇雜文三百篇)¶
　張先(嘉靖湖州府志字子野烏程人康定進士知吳/江縣詩格清麗尤長樂府有雲破月來花弄影)¶
<pb:KR2k0044_WYG_178-29b>¶
　　(浮萍破處見山影隔墻送過鞦韆影之句時號張/三影李公擇守吳興招集於郡圃為六客之㑹晚)¶
　　(嵗優游鄉里嘗放舟釣魚為樂仕至都/官郎中有文集一百卷惟樂府行於世)¶
　陸蒙老(兩浙名賢録字元光歸安人博學善吟咏嘗/為晉陵宰時州幕官有好䜛同列者一日同)¶
　　(㑹聞蟬幕謂陸曰君可吟此陸即席詠曰緑陰深/處汝行蔵風露從來是稲粱莫倚髙枝縱繁響也)¶
　　(應回首顧螳螂/其人聞之少戢)¶
　劉燾(嘉靖湖州府志字無言吳興長城人未冠遊太/學與陳亨伯等以八俊稱元祐三年蘇軾知貢)¶
　　(舉稱其文章典麗遂中甲科尤善書筆勢遒勁黃/山谷謂江左又生羊欣矣在館中嘗被詔修閣帖)¶
　　(十卷又注聖濟經有/見南山集五十卷)¶
<pb:KR2k0044_WYG_178-30a>¶
　魯伯能(兩浙名賢録安吉人博學强記九嵗通五經/日誦萬言家貧無油夜乘月光讀書達旦厯)¶
　　(䖍州太守生平無他嗜惟以/文翰自娱有集三百餘卷)¶
　劉度(嘉靖湖州府志字汝一長興人博覽强記内翰/汪藻一見異之以制科薦登紹興進士厯臺諌)¶
　　(金人畔盟度條陳三䇿不報孝宗即位抗疏陳春/秋正始之道著有傳言鑑右三十篇雜文三十卷)¶
　施元之(長興縣志字徳初以文章著聲試館職除/起居舍人遷左司諌注東坡詩四十卷)¶
　陳晦(長興縣志字自明中童子科又中博學宏詞科/仕至刑部侍郎兼中書舍人有文集三十卷)¶
　陳振孫(𢎞治湖州府志字伯玉安吉人所居號直齋/博通古今為浙西提舉停廢醋庫邦人徳之)¶
　沈瀛(吳興掌故字子夀有文集葉水心適序曰吳興/沈子夀少入太學名聞四方仕四十餘年絀於)¶
<pb:KR2k0044_WYG_178-30b>¶
　　(王官再入郡三佐帥幕公私憔悴而子夀老矣其/平生業嗜文字若性命在身甲乙自著累千百首)¶
　　(其為音瑰富精切自然新美又能融釋衆疑兼趨/空寂觀其開闔疾徐之間旁觀而横陳逸鶩而髙)¶
　　(翔蓋宗廟朝廷之文非/自娱於幽逺淡薄者也)¶
　元¶
　趙孟頫(元史本傳字子昻太祖之後伯圭賜第於湖/州故為州人至元二十三年程鉅夫訪遺逸)¶
　　(於江南以孟頫入見才氣英邁神采焕發如神仙/中人世祖喜授兵部郎中累遷集賢直學士先是)¶
　　(僧格遣錫都等算天下錢糧已徴入數百萬未徵/者尚數千萬民不聊生孟頫與阿里衮薩里善勸)¶
　　(令奏帝盡與蠲除帝從之民始甦又激奉御薩里/使言僧格之罪帝遂案誅僧格仁宗在東宫知其)¶
<pb:KR2k0044_WYG_178-31a>¶
　　(名累拜翰林學士承㫖榮禄大夫以字呼之而不/名至治二年卒追封魏國公諡文敏孟頫所著有)¶
　　(尚書注有琴樂原得律吕不傳之妙詩文清逺竒/逸飄飄有出塵想篆籀分隸真行草書無不冠絶)¶
　　(古今畵尤精緻楊載稱孟頫之才頗為書畵所揜/知其書畵者不知其文章知其文章者不知其經)¶
　　(濟之學人/以為知言)¶
　趙雍(𢎞治湖州府志字仲穆孟頫予仕同知湖州路/總管府事雍豪爽有風概尤工於書畵得家傳)¶
　　(之/秘)¶
　魯琪璘(𢎞治湖州府志烏程人為人古朴/其學質實詩文雄壯為時所重)¶
　王子中(𢎞治湖州府志字居正武康人好學有詩名/無仕進意柯敬仲虞邵菴皆相善率多唱酬)¶
<pb:KR2k0044_WYG_178-31b>¶
　　(有掛蓑吟/三卷行世)¶
　張復亨(𢎞治湖州府志字剛父烏程人博覽工詩文/仕至泰州同知與趙孟頫牟應龍王子中陳)¶
　　(無逸陳仲信姚式錢選皆以能詩擅名號吳興八/俊虞集嘗稱唐人之後惟吳興八俊可繼其音俱)¶
　　(有集/行世)¶
　錢選(元詩選傳字舜舉號玉潭吳興人宋景定間鄉/貢進士善畫用筆髙者至與古人無辨嘗借人)¶
　　(白鷹圖臨摹裝池以所臨本歸之主人弗覺也趙/文敏早嵗從之問畵法文敏入朝諸人皆附以取)¶
　　(官爵選獨齟齬不合流連詩畵以終其身黃公望/謂舜舉呉興碩學貫串經史人品甚髙而世往往)¶
　　(以畵史稱之掩其所/學可謂深知舜舉者)¶
<pb:KR2k0044_WYG_178-32a>¶
　華質學(𢎞治湖州府志字伯直長興人有俊才工詩集/有箬溪集行世子廉字仲清亦能詩有翠微)¶
　明¶
　曹孔章(𢎞治湖州府志字子文長興人通五經子史/百氏無不究覧洪武初薦為烏程學教諭遷)¶
　　(湖州府教授所/著詩文尚簡古)¶
　沈夢麟(𢎞治湖州府志字元昭歸安人少有詩名元/時以乙科授婺州學正遷武康尹以疾辭洪)¶
　　(武間五主文衡於閩浙年九十三卒詩有/盛唐風時人稱為沈八句有花溪集行世)¶
　邵輔仁(静志居詩話字友文歸安人少有至行不樂/華靡母衣以綵帛赧顔不服長博通經史恥)¶
　　(為章句之學潘元明據湖州使人招/之亡去洪武初始歸里有集失傳)¶
<pb:KR2k0044_WYG_178-32b>¶
　郯韶(列朝詩集傳字九成吳興人好讀書慷慨有氣/節辟試漕府掾不事奔競淡然以詩酒自樂作)¶
　　(詩追踪盛唐楊鐵崖以為/與北州李才輩相上下)¶
　王䝉(列朝詩集傳字叔明吳興人趙文敏之甥畵山/水師巨然得外氏法然不求妍於時為文章不)¶
　　(尚矩度頃刻數千言可就隐於黃鶴山自號黃鶴/山樵人以此稱之元末官理問洪武初為泰安州)¶
　　(知/州)¶
　車昭(𢎞治湖州府志字叔明徳清人不事産業惟嗜/學結樓置書數百卷檢閲其中無間寒暑洪武)¶
　　(中本縣辟為儒學訓導昭/能詩長於古選有臨清集)¶
　許德華(𢎞治湖州府志長興人少篤志於學嘗置别/業於卞山蔵書數百卷自號潛齋州郡累辟)¶
<pb:KR2k0044_WYG_178-33a>¶
　　(不起卒年八/十有潛齋集)¶
　楊復(兩浙名賢録字遂初長興人刻苦問學善古文/詞力還古雅不修藻繢元言空部無不研解嘗)¶
　　(日抄唐韻數過得字義之精永樂初領浙江鄉試/第一丙戌成進士拜監察御史累遷大理少卿决)¶
　　(獄無寃有土/苴集五十卷)¶
　李齡(𢎞治湖州府志字長年歸安人幼從外祖/沈夢麟學詩長於唐律有學古集十卷)¶
　沈溥(嘉靖湖州府志字洪濟烏程人力學敦行所交/盡海内名流為詩文不事剽襲而興致灑然所)¶
　　(著有蘋洲集霅川淵源録/以鄉舉選授蘇州府通判)¶
　吳珫(長興縣志字汝琇世居吕山宅傍有井泉甚甘/因自號甘泉珫所出㣲少孤頴異絶倫而不習)¶
<pb:KR2k0044_WYG_178-33b>¶
　　(舉子業蔵書數屋建環山樓於董隖鍵户冥搜積/十年不下遂精皇極經世之學抉邵子閫奥郡守)¶
　　(劉太和北靣受業劉之夫人亦妙解推測親執弟/子禮析義質疑若栁惔之於道藴也宸濠以幣交)¶
　　(峻却之嘗游白門塗遇輿櫬纍纍占有異啟邏者/發之則逆瑾所寘兵器也瑾謀自是折焉其知幾)¶
　　(如神𩔖此武宗詔徵至中途遄歸卒所著有元元/集皇極經世鈴解太乙統宗太乙陶金六壬金鎖)¶
　　(匙天文要義等書又三才廣志三/百卷史𩔖六百卷環山集六卷)¶
　唐廣(列朝詩集傳字惟勤湖州人嘗為安吉醫官自/號半隐面如紅玉目光閃閃如畵中人善謔好)¶
　　(飲手抄異書不惜示人吳興邱太祐有詩名&KR0655;麗/似温李廣一變為中唐沖淡𩔖韋栁張淵子静其)¶
　　(所造/也)¶
<pb:KR2k0044_WYG_178-34a>¶
　趙金(静志居詩話字淮獻烏程人正徳中詔徵不起/居南潯著書闤闠間入其門者有如深壑恒坐)¶
　　(小艇出入五湖陶然自酌南坦箬溪二尚書結峴/山㑹造廬請入社不應也年八十九而卒有浮林)¶
　　(集其詩不蹈時/習取境故超)¶
　邱吉(列朝詩集傳字太祐歸安人天性淡約游眺吳/越山水間飄然逺俗其詩繊麗主温李為吳興)¶
　　(詩人領䄂唐惟/勤張子静繼之)¶
　施侃(嘉靖湖州府志字邦直歸安人肆力於學經史/之餘凡陰陽律吕兵卜竒秘無不鉤勘有得輒)¶
　　(書於册為古文䧺渾深懋詩先氣格意興清遠與/山人孫太初游其詩才亦相當嘉靖丙戌成進士)¶
　　(有菁/山集)¶
<pb:KR2k0044_WYG_178-34b>¶
　張淵(傳詳/孝友)¶
　閔如霖(烏程縣志字師望號午塘嘉靖壬辰進士選/庶吉士厯官南禮部尚書致仕才名重一時)¶
　　(三典文衡簡閲精審所奨拔在文藝尺幅之外戊/戌得袁煒冠禮闈癸卯順天拔瞿景淳於棄卷中)¶
　　(以兀燈决之教庶吉士日與商論國家大故/不以雕琢文字為工故最號得人著午塘集)¶
　駱文盛(分省人物考字質甫武康人嘉靖乙未進士/改庶吉士授編修一時同館之士多重其文)¶
　　(無何乞病還終不起溪居惟詩酒自娱其用意深/遠蓋有托而逃者蔡白石稱其詩沖淡爾雅摛句)¶
　　(整秀孫文恪稱其文簡古多思尤深於詩婉/切沖雅似唐人有遺稿十二卷雜文二卷)¶
　施峻(列朝詩集傳字平叔歸安人嘉靖乙未進士授/南刑部主事厯郎中出知青州以内訃罷官有)¶
<pb:KR2k0044_WYG_178-35a>¶
　　(璉川詩集八卷時推其七言今體謂可方唐應徳/云家居樓棲如斗典籍甚具署曰甲秀非同調不)¶
　　(與登歌詩歡/飲以終其身)¶
　茅坤(列朝詩集傳字順甫歸安人嘉靖戊戌進士知/青陽丹徒二縣擢部曺出為廣西按察使僉事)¶
　　(遷副使備兵大名中吏議歸林居五十餘載年九/十乃卒坤自命有文武才好談兵在廣西府江賊)¶
　　(據鬼子等砦坤請簡練五千人自署以往多縱反/間擕其黨與以竒兵直搗其巢連破十七砦嘉靖)¶
　　(末年東南患倭胡宗憲為督府虗心資訪用其䇿/為多為文滔滔莽莽謂文章逸氣司馬子長之後)¶
　　(千餘年而得歐陽子又五百年而得茅子疾世/之偽為秦漢者批選唐宋八家之文以正之)¶
　董份(舊浙江通志字用均烏程人嘉靖辛丑進士由/庶常厯官禮部尚書古文詩詞書法並有髙出)¶
<pb:KR2k0044_WYG_178-35b>¶
　　(一世之概著/有泌園集)¶
　凌震(分省人物考字時東烏程人由嵗貢授黔陽學/訓導提督寳山書院開陳啟迪士習改觀未幾)¶
　　(請老歸埽跡城市杜門自養興到獨歩林壑風度/悠然與劉清恵孫太初為一時名交卒於嘉靖乙)¶
　　(未震有俊才博綜羣籍善古文/尤長於詩所著有練溪集行世)¶
　王濟(列朝詩集傳字伯雨烏程人以貲為横州判官/與劉南坦孫太初張允清結峴山社所居有長)¶
　　(吟閣寳峴樓圖史鼎彞奪目充棟顧元慶詩話稱/其人物高逺所著宫詞善托今詞歸古意王建難)¶
　　(稱獨/歩矣)¶
　徐中行(兩浙名賢録字子與長興人少能古文詞十/六補邑諸生嘉靖庚戌成進士授刑部主事)¶
<pb:KR2k0044_WYG_178-36a>¶
　　(當是時濟南李攀龍婁江王世貞同為諸曺郎以/古文詞名中行交兩人甚歡而同年中若梁有譽)¶
　　(宗臣吳國倫咸來相劘切中行遂取舊章悉焚之/自是詩非開元而上文非西京而上無述也出知)¶
　　(汀州補汝寧中察歸乆之得長蘆轉運判官擢山/東僉事雲南叅政福建按察使江西布政使一夕)¶
　　(卒中行寛然長者於詩格高調逸近體𢎞麗悲壯/讀之神聳文歩趨古昔所立卓爾有青蘿館集續)¶
　　(集天目山堂/集行於世)¶
　姚紹科(長興縣志字伯道嗜古善詩詩儗摩詰與盛/明七子唱和嘗構白雪齋凌雲閣貯漢唐以)¶
　　(來敦彞圖史書繪於其中三吳韻士賞鍳/者舳艫相啣也有白雪齋詩稿若干卷)¶
　范應期(舊浙江通志字伯楨廷對第一人授修撰厯/中允典南北文武試經筵講書神宗重之所)¶
<pb:KR2k0044_WYG_178-36b>¶
　　(著有玉/拙堂集)¶
　臧懋循(長興縣志字晉叔長興人萬厯庚辰進士授/荆州府教授擢南國子監博士懋循博聞强)¶
　　(識畋漁百氏官南中時與名人覽六朝遺跡命題/分賦或至丙夜忌者遂以沉湎中之歸輯古詩所)¶
　　(唐詩所並為騷壇大觀工書/法所著有負苞堂集行世)¶
　茅維(列朝詩集傳字孝若歸安人父坤萬厯間苕之/能詩者臧懋循吳稼竳吳夢暘而維與之抗行)¶
　　(為四子不得志於科舉以經世自負有/十賚堂集數十卷流覧篇什才調斐然)¶
　茅瑞徵(静志居詩話字伯符歸安人萬厯辛丑進士/除知泗水縣調黃岡擢兵部郎中終南京光)¶
　　(禄寺卿有澹朴齋集瑞徵為坤從孫家世饒裕耽/情吟咏厯官有廉吏之目壯年即解組歸自號苕)¶
<pb:KR2k0044_WYG_178-37a>¶
　　(上漁/公)¶
　范汭(列朝詩集傳字秉生烏程人徙居吳門鑿池種/竹攻苦讀書沈趾唐人之詩諷詠其清詞麗句)¶
　　(苦吟精思寝食盡廢引洞庭吴鼎芳為同調務盡/刋甘醲肥厚獻酬傭僱之詞輯全唐詩千餘卷胝)¶
　　(手瘃足迄無寧夕鼎芳定其詩四卷而序之以為/不傍古不縁今不拘律不適耦迂迴而涵特窮窕)¶
　　(而竒幻自簡練以至純粹綵絢之具針/巧之飾文章炫然知為神於法者也)¶
　韓敬(崇禎烏程縣志字求仲萬厯庚戌㑹試廷對俱/第一授翰林院修撰為忌者所中遷行人尋閒)¶
　　(住性卓犖遭躓後著書自/娛諸所選輯為後學津梁)¶
　龎太初(歸安縣志字上古萬厯末年居菱湖詩才清/妙與王穉登陳繼儒為逸友嘗游五岳徧厯)¶
<pb:KR2k0044_WYG_178-37b>¶
　　(九邊所過輒留題咏/著岳陽山人集行世)¶
　嵇元夫(列朝詩集傳字長卿呉興人少起貴介放跡/不覊為鄉里所中坐法下獄尋釋厚自濯厲)¶
　　(苦心為詩有/白鶴園集)¶
　張睿卿(歸安縣志字心嶽歸安人博雅豪邁游厯山/川以著書為樂所撰述有經鑑正宗唐五家)¶
　　(詩峴山長超山志易説五大/游記吳興風雅苕記等書)¶
　吳稼竳(静志居詩話字翁晉孝豐人以例除光禄典/簿遷雲南通判有元蓋副草又北征南諧滇)¶
　　(游諸稿樂府如健兒騎駿馬左右馳突靡不如意/近體頗合西崑歸自滇南里居極絲竹雲林之趣)¶
　　(自號大/滌先生)¶
<pb:KR2k0044_WYG_178-38a>¶
　凌稚隆(崇禎烏程縣志號磊泉承先世家學篤於典/故所輯有史記漢書評林左傳評注測義五)¶
　　(車韻瑞等/書行世)¶
　董斯張(静志居詩話字遐周烏程人國子監生洽聞/周見嘗以所作投太守吳季騧季騧寓書韓)¶
　　(求仲云在郡兩年不識有董生吳興守眼可抉也/近得其詩如飛天仙人不著一烟火字其傾倒若)¶
　　(是/)¶
　吳夢暘(列朝詩集傳字允兆歸安人性强直不避權/貴薄游長安與宋西寕張聖標為文酒之交)¶
　　(好吟詩詩不就竟夜不交睫苦思/刻鏤必得當而後已有射堂詩鈔)¶
國朝¶
<pb:KR2k0044_WYG_178-38b>¶
　陳元㺱(舊浙江通志字玉仍徳清人拔貢構書盈架/沉酣經史所著有河渠志則象考栁堂集人)¶
　　(倫矜/式録)¶
　韋人鳯(舊浙江通志字六象武康人與兄人龍弟人/駒皆好學善屬文少隐萬山中後梢出舉明)¶
　　(經性孝友親没茹素終身寡嫂孤姪贍之曲盡禮/意弟子如雲居尊顯者不勝數四庫六籍無不淹)¶
　　(貫尤工詩著有萬里志緱城集又撰顯/寧寺志未成而卒學者稱為緱城先生)¶
　卓彞(舊浙江通志號静巖武康人負才好學每與人掀/髯指畫上下古今聞者歎服順治丁亥成進士入)¶
(上常秘書院彞得獨對/    幸院中)¶
(上嘉其勤慎特進一級後/    累遷左春坊左庶子)¶
<pb:KR2k0044_WYG_178-39a>¶
　嚴我斯(鄉賢留祀冊字存菴歸安人康熙甲辰一甲/第一名進士授修撰厯官禮部左侍郎致政)¶
(賜祭家居以著述為娱文章品行欎然為鄉邦之望卒/    𦵏著有尺五堂集行世)¶
　蔡啟僔(舊浙江通志字石公徳清人康熙庚戌第一/人及第厯翰撰學士典試京闈英才畢舉歸)¶
　　(以著/述卒)¶
　徐倬(鄉賢留祀册字方虎號蘋村徳清人十嵗就試/冠一軍十七游會稽以詩文受知倪文正元璐)¶
　　(遂執經於門文正復挈之謁劉蕺山宗周自是以/正學為依歸崇禎之季社事朋興争欲引重而倬)¶
　　(恥事徵逐講學於羌山荷浦之間從游者日進康/熙癸丑成進士選入史館授編修乞歸養者十年)¶
　　(服闋赴京轉司業癸酉主順天鄉試尋致仕時年/已七十學老文鉅靈光巋然碑版之文照爛四方)¶
<pb:KR2k0044_WYG_178-39b>¶
(聖駕求請者踵相接乙酉/    南幸駐蹕西湖)¶
(召試在籍諸臣以倬為第一隨進全唐詩録八十有九/御製序以冠其端遂授禮部侍郎辛卯倬年)¶
(特洒宸翰書夀祺雅正四/    大字褒美之踰年卒)¶
　胡渭(公舉事實原名渭生字朏明徳清人友信曽孫/内行修潔攻舉業力追先正詩詞駢體並典贍)¶
　　(工麗以邑庠生入太學博極羣書至老不倦而尤/邃於經學考訂精核漢唐注疏多所釐正著有周)¶
　　(易圖明辨周易揆方禹貢錐指洪範正論大學翼/眞及刪後詩唐詩玉淵唐詩表㣲唐詩麗則他山)¶
　　(録庾開府集注呉興典録等書行世而禹貢錐指/曾進)¶
(乙覽康熙乙酉頌召赴/上南巡獻平成)¶
<pb:KR2k0044_WYG_178-40a>¶
(御行在年篤學四字賜之/  書耆)¶
　胡會恩(公舉事實字孟綸徳清人康熙丙辰一甲第/二名進士授翰林院編修凡纂修之役皆與)¶
　(南焉入直/  書房扈)¶
(駕征厄魯特大㨗奉陵累陞内閣學士禮兵二部侍郎/命祭告太昊以下六)¶
(經筵充官恭遇/    講)¶
(聖駕南巡扈蹕皆得請假省墓改吏部侍郎陞刑部尚/    書以勤慎稱前扈從時)¶
(上問及家世以高祖友信對顔家廟告歸遷𦵏其親遂/特賜友信名文實政匾額奉)¶
　　(及同父弟四人并親屬十七棺一時/並舉人咸義之事畢囬京踰年卒)¶
<pb:KR2k0044_WYG_178-40b>¶
　沈三曾(公舉事實字尹斌帥安人康熙丙辰進士改/庶吉士授編修分校禮闈先後分纂)¶
(大清㑹典皇輿表鑑古輯覽淵鑑𩔖函諸書居官恭謹/    恬退不妄交一人)¶
(召試翰詹諸臣限韻賦詩三曾立成恭讀/御製詩一章并書行楷一幅稱)¶
(㫖又於西苑試理學真偽論豐澤園賦二篇復稱/㫖特召面對擢贊善丁艱歸四十四年)¶
(上南巡命在籍詞臣校刋全唐詩於揚州三曾與焉奉/特㫖在籍補原官一體食俸誠異數也三曾居鄉經年)¶
　　(不入城市敦夲睦俗課子姓以詩書即臧獲俱守/家法人稱為懐庭先生所著有十梅書屋詩集十)¶
　　(卷文集/六卷)¶
　蔡升元(湯右曾紀恩詩序徳清人少禀異敏讀書纉/言根極體要)¶
<pb:KR2k0044_WYG_178-41a>¶
(廷對擢第一由宫允除詹事厯閣部皆出/特達之遇三世未祔)¶
(上特賜内府金俾營宅兆再入京師紀恩之什皆含英/賜苑西宅一區殊榮宻侍宣賜絡繹)¶
　　(羣籍矢音六義麗以則清以越言暢意美而於祝/嘏之詞尤工嵗癸巳以)¶
(萬夀覃恩奉命西秦祭告賞賚諸軍凡按賞之處絲毫/    不擾稽核必詳徳清縣續志字方麓康熙壬戌繼)¶
　(南其伯啟傳為狀元入直學擢左都御史陞禮部尚/  書房厯宫坊進詹事閣)¶
(諭祭書康熙六十年假歸六十一年卒雍正元年/    給全𦵏)¶
　徐元正(公舉事實字子正倬之子康熙乙丑進士選/庻吉士授編修厯宫坊學士儤直纂修凡遇)¶
(國家典禮及碑冊大文閣臣院長以元正為老成宿學/    必共相商㩁倚以為重每值記注紬繹精詳恪恭)¶
<pb:KR2k0044_WYG_178-41b>¶
　　(愼宻二十餘年如一日遷吏部右侍郎進左都御/史轉工部尚書操行嚴介處事平恕有古大臣風)¶
　　(三任文衡所拔皆英俊年七十七/卒所著有清嘯樓集鸞坡存草)¶
　吳浩(王頊齡吴浩傳字天濤號溟南歸安人生有至/性事親先意承志撫諸弟四世百口同居為名)¶
　　(諸生由明經需次學博讀書旁搜逺覽淹貫古今/而尤殫心義理之學病明季以來四書講説紛紜)¶
　　(錯雜纂為四書約言以授學者又以制義為舉業/正宗取韓艾二家在閑定侍諸選合而刪之以示)¶
　　(作文軌範其他箋釋諸書不下數十種工詩古文/著有溟南集心園小草聽鴻草金陵遊稿抱膝吟)¶
　　(百六吟書畫船雜/咏若干卷行世)¶
　浙江通志卷一百七十九¶
