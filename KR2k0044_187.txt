# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.781741
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR2k0044_WYG_184-1a>¶
欽定四庫全書¶
　浙江通志卷一百八十五¶
　人物(七/)¶
　　孝友(三/)¶
　　紹興府¶
　漢¶
　楊威(水經注牋上虞人少失父事母至孝嘗與母入/山采薪為虎所逼自計不能禦於是抱母且號)¶
　　(且行虎見其情/遂弭耳而去)¶
<pb:KR2k0044_WYG_184-1b>¶
　顧翺(西京雜記㑹稽人少失父事母孝母好食彫胡/飯常帥子女躬自採擷還家導水鑿川自種供)¶
　　(養每有贏儲家近太湖湖中後自生彫胡無復/餘草蟲不敢至遂得以為養郡縣表其閭舍)¶
　陳業(太平御覽㑹稽先賢録業字文理兄渡海傾命/時同依止者五六十人骨肉消爛不可辨别業)¶
　　(仰皇天誓后上曰聞親戚者必有異焉因/割臂流血以灑骨上應時飲血飲皆流去)¶
　三國呉¶
　丁覽(嘉泰㑹稽志字孝連山隂人八嵗而孤家又單/微清身立行用意不苟推財從弟以義讓稱仕)¶
　　(郡至功曹守始平門無雜賓孫權深貴待之未擢/用卒子固字子賤少喪父獨與母居色養致敬族)¶
　　(弟孤弱與同寒温孫休時為左御史大夫孫皓即/位遷司徒皓悖虐固與陸凱孟宗同心憂國年七)¶
<pb:KR2k0044_WYG_184-2a>¶
　　(十六/卒)¶
　祁庚　樊正(三國志注㑹稽典録山隂祁/庚上虞樊正咸以代父死罪)¶
　朱朗(三國志注㑹稽典録朗字恭眀㑹稽永興人父/為烏傷長陳頵所殺恭眀志在報讎未間頵滅)¶
　　(亡刺殺其/子遂奔魏)¶
　皮延(廣博物志㑹稽典録延字叔然㑹稽山/隂人養母至孝居喪有白鳩巢於廬側)¶
　晉¶
　夏方(晉書本偉字文正㑹稽永興人家遭疫癘父母/伯叔羣從死者十三人方年十四夜則號哭晝)¶
　　(則負土十有七載葬送得畢因廬於墓側種植松/栢鳥獸馴擾其旁呉時拜仁義都尉累遷五官中)¶
<pb:KR2k0044_WYG_184-2b>¶
　　(郎將呉平除髙山令百姓有罪應加捶撻者向之/涕泣而不加罪大小莫敢犯焉在官三年州舉秀)¶
　　(才還家卒/年八十七)¶
　南北朝¶
　賈恩(宋書本傳㑹稽諸暨人少有志行為鄉曲所推/重元嘉三年母亡居喪過禮未葬為鄰火所逼)¶
　　(恩及妻柏氏號哭奪救隣近赴助棺櫬得免恩及/柏居燒死有司奏改其里為孝義里蠲租布三世)¶
　　(追贈天水郡/顯親都尉)¶
　郭世道(宋書本傳㑹稽永興人生而失母事父及後/母孝道淳備年十四喪父居喪過禮殆不勝)¶
　　(喪家貧無產業傭力以養繼母婦生一男夫婦共/議曰勤身供養力猶不足若養此兄則所費者大)¶
<pb:KR2k0044_WYG_184-3a>¶
　　(乃垂泣瘞之母亡負土成墳親戚或共賻助微冇/所受葬畢傭賃倍還先值服除後哀戚思慕終身)¶
　　(如喪者元嘉四年遣大使巡行天下散騎常侍袁/愉表其淳行敕郡榜表門閭蠲其税調改所居獨)¶
　　(楓里為孝行焉太守/孟顗察孝廉不就)¶
　郭原平(宋書郭世道傳世道子原平字長恭幼稟至/行父抱篤疾彌年原平衣不解帶口不嘗鹽)¶
　　(菜者跨積寒暑未嘗睡卧父亡哭踊慟絶數日方/蘇營壙凶功不欲假人乃訪邑中有營墓者助人)¶
　　(運力經時展勤久乃閑練又自賣十夫以供衆費/窀穸之事儉而當禮每至嵗節蒸嘗哀思絶飲粥)¶
　　(父服除後不復食魚肉自此迄終三十餘載高陽/許瑤之以綿一觔遺原平不受送而復返者前後)¶
　　(數十瑤之乃自往曰今嵗過寒而建安綿好以此/奉尊上下耳原平乃拜而受之及母終毁瘠彌甚)¶
<pb:KR2k0044_WYG_184-3b>¶
　　(僅乃免喪墓前有數十畝田不屬原平每至農月/耕者恒裸袒原平不欲使人慢其墳墓乃販質家)¶
　　(資貴買此田三農之月輒束帶垂泣躬自耕墾太/守門僧朗察孝廉不就太守蔡興宗臨郡深加貴)¶
　　(異以私米饋原平辭不受泰豫元年興宗徴還京/師表其殊行舉為太學博士㑹興宗薨事不行眀)¶
　　(年元徽元年卒於家三子一弟並有門行長/子伯林舉孝廉次子靈馥儒林祭酒皆不就)¶
　何子平(宋書本傳世居㑹稽事母至孝揚州辟從事/史月俸得白米輒貨市粟麥人或問曰所利)¶
　　(無幾何足為煩子平曰尊老在東不辦常得生米/何心獨饗白粲每有贈鮮肴者若不可寄致其家)¶
　　(則不肯受元嘉三十年除呉郡海虞令縣禄惟以/養母而妻子不犯一毫人或疑其儉薄子平曰希)¶
　　(禄本在養親不在為已問者慚退母喪去官哀毁/踰禮值大明末東土饑荒八年不行營葬晝夜號)¶
<pb:KR2k0044_WYG_184-4a>¶
　　(絶常如袒括之日所居屋敗兄子伯興欲為葺冶/子平不肯曰我情事未申天地間一罪人耳屋何)¶
　　(宜覆蔡興宗為㑹稽太守甚/加旌異泰始六年為營冡槨)¶
　公孫僧逺(南齊書本傳㑹稽剡人治父喪至孝事母/及伯父甚謹年饑省飡減食以養母及伯)¶
　　(弟亡無以葬身販貼與隣里供歛送之費躬負土/手種松柏兄姊未婚嫁乃自賣為之成禮名聞郡)¶
　　(縣建元三年詔/表門閭蠲租税)¶
　剡縣小兒(南齊書杜栖傳建武二年剡縣有小兒年/八嵗與母俱得赤斑病母死家人以小兒)¶
　　(猶惡不令其知小兒疑之問云母嘗數問我病昨/來覺聲羸今不復聞何也因自投下床匍匐至母)¶
　　(屍側頓絶而死鄉隣告之縣/令宗善才求表廬事竟不行)¶
<pb:KR2k0044_WYG_184-4b>¶
　韓靈敏(南齊書本傳㑹稽剡人早孤與兄靈珍並有/孝性母亡家貧無以營凶兄弟共種𤓰半畝)¶
　　(朝採暮生以此遂辦葬事靈珍亡無/子妻卓氏守節不嫁靈敏事之如母)¶
　鄭僧保(𢎞治紹興府志剡人居父母喪廬墓/十載芝草生於墓甘露降於松柏)¶
　虞荔(南史本傳字山披㑹稽餘姚人祖權梁廷尉卿/永嘉太守父檢平北始興王詰議叅軍荔幼聰)¶
　　(敏有志操善屬文梁武帝用為士林學士遷通直/散騎侍郎兼中書舍人侯景之亂荔率親屬入臺)¶
　　(除鎮西諮議參軍如故臺城陷元帝徴為中書侍/郎不就逃歸鄉里武帝招之乃應命至都文帝嗣)¶
　　(位除太子中庶子初荔母隨荔入臺卒於臺内尋/而城陷情禮不申由是終身蔬食布衣不聽音樂)¶
　　(弟寄寓於閩中依陳寶應荔每言之輒流涕文帝/乃勅寶應求寄不遣因以感疾帝再三臨問手勅)¶
<pb:KR2k0044_WYG_184-5a>¶
　　(中使相望於道又以蔬食積久非羸疾所堪乃勅/曰卿年事已多氣力稍減今給卿魚肉不得固從)¶
　　(所執荔終不從卒/贈侍中諡曰徳子)¶
　虞寄(陳書虞荔傳荔弟寄字次安少聰敏年數嵗客/有造其父者遇寄於門嘲曰郎君姓虞必當無)¶
　　(智寄應聲曰文字不辨豈得非愚客大慙入謂其/父曰此子非常人文舉之對不過是也及長善屬)¶
　　(文岳陽王為㑹稽太守寄為中記室椽侯景之亂/寄隨兄荔入臺城陷遁還鄉里張彪往臨川彊寄)¶
　　(俱行時陳寶應據閩中得寄甚善每欲引為僚屬/委以文翰寄固辭獲免及寶應潛有逆謀寄每陳)¶
　　(逆順之理諷諫寶應輒引他事拒之寄慮禍及已/乃居東山寺偽稱脚疾不起寄還朝文帝謂曰管)¶
　　(寧無恙其慰勞若此後除車中郎建安王諮議加/戎昭將軍辭以疾不任與兄荔隔絶因感氣疾每)¶
<pb:KR2k0044_WYG_184-5b>¶
　　(得茘書輒奔劇危殆者數矣前後所居官未嘗至/秩滿纔期年數月便自求解退所製文筆遭亂多)¶
　　(不/存)¶
　唐¶
　李渭(唐書孝友傳渭蕭山人冊府元龜文宗太和七/年三月浙江東道奏渭幼失父母與兄二人同)¶
　　(居兄病渭割股療之因差後兩兄俱死奉寡嫂孤/姪二十餘年衣食無偏莊田租税渭自主辦資財)¶
　　(管鑰寡嫂掌之其家頻/生芝草詔旌表門閭)¶
　丁興(史鑄㑹稽三賦注㑹稽人家近荒野野火延燒/興母老病乃濕衣覆母以身障火身死母全)¶
　張萬和(唐書孝友傳萬和諸暨人嘉泰㑹稽志遭父/母喪兄弟廬於墓側二十餘年有芝草生甘)¶
<pb:KR2k0044_WYG_184-6a>¶
　　(泉出兩浙名賢録萬和子孝祥亦廬墓二/十餘年事聞詔旌其門名其里曰孝感)¶
　許伯㑹(唐書本傳越州蕭山人元度十二世孫舉孝/廉上元中為衡陽博士母喪負土成墳不御)¶
　　(絮帛嘗滋味野火將逮塋樹悲號於天/俄而雨火滅嵗旱泉湧廬前生靈芝)¶
　戴恭(唐書孝友傳恭蕭山人嘉泰㑹稽志字/元敬少居母喪十年廬墓生芝草嘉禾)¶
　俞僅(唐書孝友傳僅蕭山人嘉泰㑹稽志遭親喪哀/毁骨立為鄉里所稱觀察使孟簡嘗書於圖經)¶
　　(以勵/風俗)¶
　宋¶
　裘仲容(雲門志畧㑹稽人慶厯中事母至孝母病刲/股以進其弟仲莊亦將刲之聞兄已進乃止)¶
<pb:KR2k0044_WYG_184-6b>¶
　　(母病遂瘉是時雲霧蔽覆其/家里人駭觀以為孝心所感)¶
　楊文修(於越新編諸暨人母病刲股以進遂愈殁負/土成墳慈烏數十隨之往反鄉閭欲上其事)¶
　　(固止之文修故病癭道遇異人以手/摩之癭移於背鄉人皆呼曰佛子)¶
　孫寶著(𢎞治紹興府志字天休蕭山人少孤事母孝/母疾思梅及鳩秋月不可得仰天號訴忽得)¶
　　(青梅於樹鳩自飛墜/取以奉母母疾遂愈)¶
　蔡定(宋史本傳字元應越州㑹稽人父革依郡獄吏/傭書以生資定使學遊鄉校稍稍有稱郡獄吏)¶
　　(一日坐舞文法被繫革以詿誤年七十餘法當免/繫鞫胥任澤削其籍年而入之罪且與獄吏等定)¶
　　(痛父以非辜墮圄狴誓將身贖數詣府號愬請代/弗許請效命於戎行弗許請隸五符為兵又弗許)¶
<pb:KR2k0044_WYG_184-7a>¶
　　(定知父終不可贖仰而呼曰天乎將使定坐視父/纒徽纆乎父老耄不應連繫傭書罪不應與獄吏)¶
　　(等理眀矣而無所愬父老而刑定之生其何益乎/於是預為誌銘其墓又為狀若詣府者結置袂間)¶
　　(皆叙陳致死之由冀其父之必免也以建炎元年/十二月甲申自赴河死府帥聞之驚曰眞孝立命)¶
　　(出革厚為定具棺/歛事而撫周其家)¶
　鄭鼎之(兩浙名賢録字從革㑹稽人建炎初寇起士/女悉奔竄鼎之獨衣冠事父湯藥不去賊至)¶
　　(斥曰衆皆逃死而敢獨留不畏死耶鼎之曰豈不/畏死顧老父年七十餘病且革不能負以俱逃若)¶
　　(棄父逃生心尤不忍死雖痛奈獨父何言與淚俱/賊為感泣舍去且戒其黨勿更入孝子門以是父)¶
　　(子俱免/於難)¶
<pb:KR2k0044_WYG_184-7b>¶
　王公衮(齊東野語㑹稽王宣子尚書母葬山隂獅子/塢為盜所發時宣子為吏部員外郎其弟公)¶
　　(衮待次烏江尉居鄉物色得之乃本村無賴嵇泗/徳者所為遂聞於官具服其罪止從徒斷黥隸他)¶
　　(州公衮不勝悲憤時猶拘留鈐轄司公衮遂誘守/卒飲之以酒皆大醉因手斷賊首提之自歸有司)¶
　　(宣子亟以狀白堂納官以贖弟罪事下時楊椿為/給事謂公衮復讐之義可嘉殺掘塜法應死之人)¶
　　(為無罪納官贖弟罪/之請當不許詔從之)¶
　吕蒙(成化新昌縣志事親至孝父卒葬邑之杜潭蒙/不忍舍去居墓下久不返子琰憂懼不已即其)¶
　　(母所葬龍巖謀築室其傍將迎居以便終養紹興/戊辰畢力成之乃迎父於其中蔬食四十年一日)¶
　　(焚香危坐而逝遂合葬於龍巖琰克終大事悉以/家務屬諸子日居舊廬戀慕不返榜其廬曰報慈)¶
<pb:KR2k0044_WYG_184-8a>¶
　　(每至諱日必哭泣盡哀以奉祭祀積年不懈後以/子貴封迪功郎卒亦葬於龍巖陳止齊為之銘)¶
　趙孟傅(紹興府志字商弼家於上虞年十六隨父武/顯之官池陽道遇寇執武顯索金帛孟傅以)¶
　　(身翼父謂賊曰寧殺我勿傷吾父賊斫武顯數/刃衣裂而骸不傷相顧曰此孝子也釋之去)¶
　元¶
　石眀三(元史本傳石眀三者與母居餘姚山中一日/自外歸覓母不見見壁穿而卧内有三虎子)¶
　　(知母為虎所害乃盡殺虎子礪巨斧立壁側伺母/虎至斫其腦裂而死復往倚巖石傍執斧伺候斫)¶
　　(殺牡虎眀三亦立死不仆張/目如生所執斧牢不可拔)¶
　錢興祖(任士林錢孝子墓誌字國材家上虞事親孝/母疾二年不愈醫藥且匱膚體不惜及終貧)¶
<pb:KR2k0044_WYG_184-8b>¶
　　(不能葬孺子泣者五年既葬白烏千百集墓木上/二大鶴巡行墓傍百日而後去人以為至孝所感)¶
　　(卒至元己卯/年六十七)¶
　石永(元史本傳紹興新昌人性淳厚事親至孝值亂/兵掠鄉里永父謙孫年八十老不能行永負父)¶
　　(匿山谷中亂兵執其父欲殺之永亟前/抱父請以身代兵遂殺永而釋其父)¶
　　(謹按名山藏於越新編等書/俱作石永夀今從元史改正)¶
　陸思孝(元史本傳紹興山隂樵者性至孝母老病痢/思孝醫禱久之不效方欲刲股肉為糜以進)¶
　　(忽夢寐間恍若有神人者授以藥/劑得而異之即以奉母疾遂愈)¶
　丁祥一(輟耕録越楓橋里人母雙目失眀丁至孝每/朝盥潄訖即舐母之目積有年俄而母左目)¶
<pb:KR2k0044_WYG_184-9a>¶
　　(眀未久右目復明憲司上其事於朝/表其間曰孝子之門至治年間也)¶
　　(謹按輟耕録止稱丁孝子/今從𢎞治紹興府志標名)¶
　張觀僧(成化新昌縣志字子用元季隠居不仕父雙/瞽奉養不衰至正中寇亂居人皆驚走其姪)¶
　　(徳邦進曰祖父失眀而吾父多病今時事若此奈/何觀僧曰救父為急脫有不幸即以身代可也乃)¶
　　(相與各負其父避鸕鷀山中俄而賊至揮白刃索/金欲殺之二人叩頭流血願自身死弗害父命賊)¶
　　(感而釋之父/子遂得俱全)¶
　周元助(諸曁縣志字良佐元至正間從弟元祐被誣/將逮良佐毅然往代力辨得直鄉人義之)¶
　陳福(鐵崖樂府序越之錢清人年十嵗侍母葉病衣/不解帶母病甚水漿粒食不進口中夜潛出後)¶
<pb:KR2k0044_WYG_184-9b>¶
　　(庭泣於天曰我母病將死吾何依刲股代藥天其/從我乎股刲而母已死予居與童隣親見其事可)¶
　　(以𢎞奬風教/遂為賦詩)¶
　黄義貞(於越新編字孟廉餘姚人篤學好修事親以/孝聞大徳間徴拜博士辭不就隠居鳯亭夀)¶
　　(一百五嵗其六世孫濱之能修義貞之孝失慈於/繼母搆於父而出之益承順無違及父母殁廬於)¶
　　(墓𢎞治中/詔表其門)¶
　徐允讓(續文獻通考山隂人元末兵亂允讓奉父安/避山谷間遇寇斫安傷頭允讓大呼曰寧殺)¶
　　(我勿殺我父賊/捨安殺允讓)¶
　眀¶
<pb:KR2k0044_WYG_184-10a>¶
　胡剛(成化新昌縣志字性輔洪武初其父坐累工役/泗上以躱工事覺當刑勅駙馬梅伯殷監斬共)¶
　　(八十二人時剛方裹糧往省以代役於待渡間聞/其事遂踝跣泅河而渡奔赴刑所求以身代言與)¶
　　(淚俱情甚哀切梅憐而奏之特/宥父子俱全而同事者俱獲免)¶
　丁美(諸曁縣志字文彥兄進洪武初被誣逮者至美/度兄恢且訥必不免請代行兄曰事在我汝何)¶
　　(預焉美紿逮者曰此吾兄也欲代吾行乎逮/者以為實固驅美行竟死逮所鄉人義之)¶
　王彥逹(眀孝友傳餘姚人父綱洪武初擢廣東參議/往督兵餉還至増城為海寇曹眞所得為壇)¶
　　(羅拜脅為謀主綱唾罵不絶口遂遇害彥達哀號/請代不得且哭且罵曰賊并殺我其酋長曰父忠)¶
　　(而子孝殺之不祥與之食不顧賊憫其誠孝釋之/乃綴羊革裹綱屍以歸彥達痛父以忠死力耕養)¶
<pb:KR2k0044_WYG_184-10b>¶
　　(母終其/身不仕)¶
　楊宗暉(諸曁縣志洪武初父叔器為椽獻魚鱗□違/式當誅宗暉赴法曹訴曰此宗暉實為之今)¶
　　(誅父是宗暉陷之也願以身代父/死法曹為上其訴許之時年十九)¶
　劉謙(劉宗周家傳字惟恭父芳齋洪武中坐市民充/吏法永戍邊得雲貴之烏撒衛時謙甫踰冠往)¶
　　(來供衣履命其仲子壃往死於塗後芳齋歸老/山隂謙代役死戍所或傳謙以督運死京師)¶
　劉謹(於越新編山隂人洪武中父戍雲南謹甫六嵗/知痛其父問曰雲南在何方或以西南指之輒)¶
　　(朝夕向西南拜稍長乃矍然曰雲南雖萬里天下/豈有無父之子哉即束裝尋父歴六月抵雲南遇)¶
　　(父於逆旅相持號慟俄而父患瘋欲以身代國法/戍邊者惟十六以上嫡長男始得更替於是復歸)¶
<pb:KR2k0044_WYG_184-11a>¶
　　(携其伯兄子往而伯兄子亦尚孱弱於是又歸悉/鬻其家貲以往葢三返雲南始得歸其父父歸而)¶
　　(家徒四壁幾不能為生謹力供菽水晨昏必極其/歡督學使者張倬為傳其事劉氏家譜謹字惟勤)¶
　　(嘗名其所居之堂曰遂安言/遂親安也及父殁因以自號)¶
　吕升(成化新昌縣志字徳升父年百嵗人嵗為百嵗/老人升幼失母哭泣過哀遂不寢私室與老人)¶
　　(同起處若嬰兒不離母狀後父病囊腫其大如瓠/便溺不能自適升以罌附肉就注之必淋漓滿手)¶
　　(揉布帛徐挹之畧無倦色又嘗與父對坐榻上以/被擁父兩股膝持足納置胯間以燠洪武初縣令)¶
　　(以孝弟舉將授以官自陳親老懇辭終養既終喪/居家教授所居一室扁曰小齋人呼吕小齋而不)¶
　　(敢字卒年/七十一)¶
<pb:KR2k0044_WYG_184-11b>¶
　竺瓚(𢎞治紹興府志嵊縣人性孝友其家同居已四/世兄璟坐繫將傳送法司瓚走白官曰犯律者)¶
　　(我非兄也官乃繫瓚而/釋璟獄未具而瓚卒)¶
　應温逺(嵊縣志崇仁鄉人讀書尚義有府倅署邑篆/索其父苞苴不與受庭辱含憤卒温逺治喪)¶
　　(後寢食俱廢輒曰不共戴天誓必報之乃治/牒走訴通政司得引白下法司鞫問倅伏罪)¶
　婁可道(萬厯紹興府志㑹稽人父坐巫咒罪當死/可道赴有司請代繫竞絞於五雲門外)¶
　呉希汴(萬厯紹興府志字克素新昌人事父宗信孝/謹洪武初民斷指者法戍邊宗信以疾失將)¶
　　(指之半里長將捕之希汴憂形於色㑹善接指者/希汴乃截已指以接父指月餘瘡愈而復潰希汴)¶
　　(籲天誠禱復截左指接如前法血交氣貫閲月/乃愈宛然一指如生鄉里驚歎為孝感所致)¶
<pb:KR2k0044_WYG_184-12a>¶
　趙紳(明孝友傳字以行諸暨人父秩永樂中為高郵/州學正考滿赴京至武城墮水紳奮身下救河)¶
　　(流湍悍俱不能出眀日屍浮水上紳/兩手抱父臂不釋宣徳五年旌其門)¶
　俞正儀(於越新編上虞人永樂中母病革百藥不治/或云取肝作羹可療正儀信之設齋壇焚香)¶
　　(稽首祝刀割右脅破二寸許取肝剖之廣半寸長/三倍調羹而進母飲甘之觀者環堵或謂之痴人)¶
　　(遂呼為俞三痴母病稍/退逾旬終正儀竟無恙)¶
　宋泰(名山蔵㑹稽諸生家貧事母孝與妻呉糲褐不/完而母之服饌殊極腆軟母性卞急逢怒與妻)¶
　　(同跪欲撻則近榻以就之泰死/無子呉奉姑至殁備諸辛苦)¶
　張震(眀孝友傳餘姚農家子生周嵗父為人所陷將/死齧震指語曰某吾讐也汝勿忘震長而指瘡)¶
<pb:KR2k0044_WYG_184-12b>¶
　　(不愈母告以故震誓必報其友謂曰汝力弱吾為/汝殺之未幾讐乘馬出友以田器擊之即死震喜)¶
　　(走告父墓已而事發有司/傷其志減死論戍遇赦歸)¶
　孫文(眀孝友傳餘姚人幼時父為族人時行箠死長/欲報之而力不敵乃偽與和好共武㫁鄉曲時)¶
　　(行坦然不復疑一日值時行於田間/即以田器擊殺之坐戍遇赦獲釋)¶
　周廷瑞(韓邦問周廷瑞墓表字孔麟山隂前梅里人/生有至性父老病痢侍湯藥浹旬衣不解帶)¶
　　(至嘗矢以驗之疾亦瘳正統間閩越鄧茂七倡亂/朝廷檄浙民兵征之父當行廷瑞請代成化甲午)¶
　　(領浙江鄉薦俄丁外艱服闋再試禮部中乙榜/遭母喪廬墓下晝夜悲號哀毁踰禮竟以疾卒)¶
　鄭嘉(列朝詩集傳字原亨山隂人篤行好古母病/嘗糞甘苦未復不就枕鄉人稱柿莊先生)¶
<pb:KR2k0044_WYG_184-13a>¶
　徐守誠(萬厯紹興府志字成之餘姚人𢎞治進士授/南兵部主事尋執父喪廬於墓有馴虎甘露)¶
　　(之異鄉人名其山曰慈山服除補刑部與四方名/士相討論學益進嘗陳時政十餘事多見采納出)¶
　　(為湖廣僉事理寃釋枉不避權勢遷山東參議以/疾歸守誠孝友廉介非其義一介不取歴官二十)¶
　　(餘年室廬僅蔽風雨有慈山/雜著數十則為學者所誦)¶
　張璨(列朝詩集傳字藴之嵊人從羅頎學經史一覽/不忘詩文操筆立就天性孝友父跛不能行背)¶
　　(負終身弟病痴養之/至老人以為篤行)¶
　高珣(嘉靖山隂縣志本農家子早孤行傭以供母母/卒葬刑塘下以母生時畏靜每夕徃墓所措苫)¶
　　(薄以卧四無墻壁地沮洳多虺蛇珣不為患歴三/載不輟當沍寒時有物夜來煖珣足習以為常珣)¶
<pb:KR2k0044_WYG_184-13b>¶
　　(初意其為猫或以告人人密窺之始知為狐也郡/倅劉玉白其事於當路士大夫多為詩歌以傳之)¶
　杜橒(萬厯上虞縣志年七嵗父逺逰不歸朝夕思慕/及總髪婚甫彌月求母模父像徒步訪尋至雲)¶
　　(南金齒驛遇其父奉事未幾父卒橒痛旅櫬難還/晝夜悲號親昌梁某攜之以歸舟過鄱陽湖風濤)¶
　　(大作幾覆橒跪禱號泣頃之波浪靜息乃克歸葬/事母徐雖處窮約務得其歡心母沒時橒年已七)¶
　　(十猶廬墓三年/人稱為杜孝子)¶
　何競(毛竒齡何競傳蕭山人父舜賓監察御史與權/有力忤謫戌廣西慶逺衛遇赦還里時當塗鄒)¶
　　(魯以御史謫宰蕭山舜賓語侵魯魯恨誣以身絓/戍逃無遇赦牒冐濫冠帶應押解原衛㢘理掲下)¶
　　(所司治所司不可魯念舜賓終害已㑹舜賓門下/士童顯章知魯隂事魯陷以他罪論絞獄上憲司)¶
<pb:KR2k0044_WYG_184-14a>¶
　　(疑之更下府覆驗道舜賓家魯嗾解人押顯章過/舜賓隨遣皂捕等五百餘人執器圍其家曰舜賓)¶
　　(篡取重囚毁門而入剽原給赦牒持舜賓顯章去/下顯章獄立為文解舜賓原衛亷理不俟詳覈督)¶
　　(蒯捕任觀等十一人執器押就道續遣田敏胡紀/等十三人諭意追之三衢屏去服食至餘干宿昌)¶
　　(國寺毆之不死反秃袖䝉面氣絶𢎞治十一年七/月日也舜賓就道時魯捕其家人者四出競方患)¶
　　(癰力疾負母朱提其妻虞投父同年友王鼎家既/而魯遷山西按察司僉事已卸印詣省取憑競先)¶
　　(一日歸匿族父何寧家召故人親暱飲之酒伏道/傍魯出導盡將過輿競手鐵尺直前率衆二十人)¶
　　(掀魯仆輿杖一齊下矐其目剔其鬚髪更相溺之/競拔佩刀斫其左股衆止之競與魯並項鎖預令)¶
　　(族父何澤二負黄袱赴闕訟寃度出闕鳴鼓控按/察司發分巡僉事蕭翀簡閲翀故黨魯乃刑競令)¶
<pb:KR2k0044_WYG_184-14b>¶
　　(其誣服競大呼曰必欲殺競競豈畏死者顧爾無/父母耶且事已上聞此身非爾所得殺噬臂肉擲)¶
　　(案上魯引手摩案若將厭肉翀念魯已盲廢而競/氣直不可詘乃視魯曰是肉亦非爾所能食矣遽)¶
　　(起不得決而何澤二已訟闕下遣郎中李時給事/中李舉㑹巡按治之審者各持兩端胡紀等亦私)¶
　　(念罪重𨼆其實乃擬魯故屏人服食至死競部民/毆本屬長官篤疾俱絞競不伏其母朱赴鼓院撾)¶
　　(鼓復命大理寺寺正曹廉㑹巡按覆治亷曰爾奈/何毆縣官競曰競知父讐不知縣官也但恨毆之)¶
　　(勿殺之耳廉為動容乃遣本縣掲櫝驗啟櫝競號/呼囓指血瀝骨驗其眞觀者皆哭然後藉仵易衣)¶
　　(歛報傷訊解人任觀遂吐實且出舜賓絶命血衣/於是衆皆伏左驗無異乃改魯造意謀殺人斬競)¶
　　(毆傷五品以上官加凡人二等徒三年田敏胡紀/絞獄上令法司議刑部議魯罪當競宜倣唐孝子)¶
<pb:KR2k0044_WYG_184-15a>¶
　　(梁悦例充軍於是辟魯戍競福建福寧衛正徳改/元赦歸又九年卒競自復讐至死凡一十六年服)¶
　　(哀終/其身)¶
　俞孜(名山蔵山隂諸生父華以解流徒徐鐸赴口外/防鐸過嚴鐸毒而斃之孜聞號痛扶櫬誓以死)¶
　　(報徒跣根跡歴數十郡聞已歸越匿其甥楊氏家/乃結力士數人佯為賣魚往來偵伺迄亡所獲卜)¶
　　(之城隍得渙之三益悲痛欲死夜夢神語之曰若/謂渙不祥獨未知一喚即在也孜驚悟詰旦詣郡)¶
　　(守乞助守壯而助之夜半驟入楊氏家喚鐸立得/之卒復父讐遂不復應舉養繼母以老人稱為復)¶
　　(讐俞/孝子)¶
　周傑(嵊縣志字廷智東隅里人父愚受誣論死傑甫/三嵗能隨母悲啼愚繫獄二十年傑遂走闕下)¶
<pb:KR2k0044_WYG_184-15b>¶
　　(上疏請以身代居京師數年疏累上情詞慨切上/悲其意詔釋愚罪寧家孝養二十餘年後居父母)¶
　　(喪哀毁盡禮邑令許/岳英以孝義表之)¶
　陸尚質(名山蔵山隂人送父登舟海口風作舟將覆/號泣投風濤中救父父舟得濟尚質溺死人)¶
　　(名其渡曰陸郎/渡嘉靖中旌表)¶
　呉濬(徐渭呉孝子墓誌字潮源號素齋世居山隂利/樂村成化十八年年十嵗輒抱書以數言活父)¶
　　(於御史臺人竒之及長修身表俗務厚人道嘗瀹/肱劑父病父死侍母寢足不至閨闥冬燠衾四十)¶
　　(年如一日廬火以構忘母辰一弗夀遂終身不令/家夀年八十道父母生時事尚作嬰兒啼其於人)¶
　　(好解劇紛里中事行止必曰/吳孝子任否人藉以為重云)¶
<pb:KR2k0044_WYG_184-16a>¶
　姚鏜(上虞縣志成化丙午舉人授政和縣教諭偕父/客行遇劫盜殺父鏜直前赴救抱持哀號盜併)¶
　　(刺其腹腸出膜外血濡脛/猶不釋孫翔鳯登進士)¶
　來衡(蕭山縣志字一之成化間父為義子誣論死衡/伏闕奏辨獲釋後從東粤還舟溺於江聞空中)¶
　　(呼救孝子忽一杖浮至得/憑以濟其杖至今尚存)¶
　徐恩(嘉靖山隂縣志項里人家貧不甚知書而孝友/出天性與兄文刈薪項里嶺日未午一虎從叢)¶
　　(篠中出噬文牙貫肩項恩急顧得一木掊擊虎釋/屍去已而虎復來恩與虎鬭虎創甚恩負屍而還)¶
　　(力盡/亦死)¶
　黄濟之(紹興府志字世美餘姚人二嵗母喪失懽於/繼母秋穫時輒使之露守山田多虎不避而)¶
<pb:KR2k0044_WYG_184-16b>¶
　　(徃父從軍陜西力請代役途遇盜自陳情欵盜/不加害父母殁廬有白鳩之祥𢎞治中奉詔旌)¶
　馬彥清(㑹稽縣志字天澤母張氏手績撫孤彦清偕/兄彥通弟彥邦朝夕敬養既而兄以謫籍補)¶
　　(戍遼左弟充萬石長因督徴逼迫被仇家摭愬緹/騎赴浙逮弟彥清憫弟未有子恐傷母心詭託弟)¶
　　(名投布政司械送金陵訊逋秋/糧寘重辟郡守湯紹恩旌之)¶
　鄒大績(餘姚縣志字有成從學王陽眀父鵠疾侍疾/盡瘁及卒廬於墓側風雨不蔽虎為遁去紫)¶
　　(芝生墓右一本三秀每號泣烏鵲羣鳴若助其哀/者鄉里以為孝感奉㫖旌表子木母病割股人稱)¶
　　(世/孝)¶
　黄驥(餘姚縣志字徳良父肅按察司副使驥七嵗喪/母盡像事之感時流慟奉繼母以孝聞父病嘗)¶
<pb:KR2k0044_WYG_184-17a>¶
　　(糞及没毁瘠過禮造立塜墓躬自負土墓成雙鵲/巢其梁又有野犬為巡警一夕虎銜豕置於庭而)¶
　　(去嘉靖十七/年表為孝矛)¶
　黄亨(山隂縣志隨兄里宦雲南里既被害寇方肆掠/亨痛兄死即率衆百餘與寇戰勇氣百倍寇不)¶
　　(支潰去亨亦傷其左目瀕死抱兄骨歸葬於鄉論/者謂里死官而享破寇報國且報兄忠義萃於一)¶
　　(門/)¶
　沈曰禎(嘉靖山隂縣志字天祺少遊鄉校以父客河/南音問久絶白於學官欲徃尋覓時功令凡)¶
　　(諸生稱故逺遊者例戍邊學官難其行曰禎曰使/得見父雖戍不辭奮然以行備歴辛苦卒遇其父)¶
　　(於逆旅奉以/歸尋領鄉薦)¶
<pb:KR2k0044_WYG_184-17b>¶
　夏千(㑹稽縣志東闗人饒膂力負竒節事父以孝聞/東闗居水濱生不識虎村民朝牧牛虎忽起叢)¶
　　(草中衆驚呼虎逸入千園中父出見攫時千方飯/吐哺急走手持竹筯連築虎頭虎爪其面不為動)¶
　　(築愈急虎舍之去千負父歸腸出納而紉之禱於/庭曰父生願偕生否願偕死父創甚猝不得善藥)¶
　　(因攬庭中苦草嚼而傅之痛少止俄羣獵過其門/趨詢治虎傷之藥獵者入視之曰唏此即是也和)¶
　　(酒飲之即愈事聞議旌胥索賄千不/與曰奈何行錢買孝子也事遂寢)¶
　黄璽(眀孝友傳字廷璽餘姚人兄伯震商十年不歸/璽出求之經行萬里不得後至衡州禱南嶽廟)¶
　　(夢神授以纒綿盜賊際狼□江漢行二語一書生/告之曰此杜甫春陵行詩也春陵今道州盍往尋)¶
　　(之璽從其言既至無所遇一日入厠置傘道旁伯/震適過之見傘柄有餘姚黄廷璽記六字方疑駭)¶
<pb:KR2k0044_WYG_184-18a>¶
　　(璽出問訊則其/兄也遂奉以歸)¶
　張居禮(新昌縣志字節之邑庠生父病棄學歸養及/父卒哀毁踰禮既葬欲廬墓母史曰我久病)¶
　　(不欲汝去左右乃止侍母二十七年母嗜魚拆室/為池身自芟草畜魚以供甘㫖人名曰孝魚池母)¶
　　(年九十八而卒合/𦵏柘溪廬於慕側)¶
　石槐(新昌縣志敬彥孫父病侍湯藥躬厠牏七年不/懈父殁哀毁骨立柩殯在庭隣火延熾仰天號)¶
　　(慟風返火滅及/葬廬墓三載)¶
　姚希唐(獻徵録字徳欽號春野嵊人從錢緒山王龍/溪兩先生遊父病亟醫禱弗效親為嘗溲殁)¶
　　(則致哀而愼於禮服闋以例補禮部儒士歸則奉/其母甚歡丙寅秋謁選得崇眀縣簿迎養其母辛)¶
<pb:KR2k0044_WYG_184-18b>¶
　　(未循例入覲聞母疾遂陳乞終養不待報而歸當/事重其才檄三名竟三辭不起設一榻於母側朝)¶
　　(夕伺起居察寒燠唯諾勿暫離母疾躬調湯藥中/庭露禱願減已年益母壽母卒無恙後母得目疾)¶
　　(至失眀希唐仰天號泣者月餘淚盡枯而母眼復/眀奉養二十餘年母以壽終而希唐年亦七十矣)¶
　　(擗踊哀慕猶孺子容槥在殯苫塊其旁一夕東隣/火抱槥而啼頃之風返火滅卒年七十九張以誠)¶
　　(誌其/墓)¶
　孫有聞(餘姚縣志字子長如法嗣子如法從貶所歸/瘴毒發衂如湧泉百藥不治有聞籲天祈代)¶
　　(及殁結廬墓側晝夜悲號深山多虎夜常繞廬而/不相害光宗嗣位赴闕訟父忠贈官賜葬母史氏)¶
　　(性嚴能曲意事之得其懽心史寢疾妻來氏絶兒/乳哺姑妻卒終身不娶後廕投光禄典簿遷户部)¶
<pb:KR2k0044_WYG_184-19a>¶
　　(主事以疾歸年七十/而卒有詩文八卷)¶
　金思範(山隂縣志字養愚迎恩鄉人母病不能起因/叩神願以身代見筊立拊膺大慟幾成狂疾)¶
　　(每日走廟中迎首但曰我代我代里人呼為愚孝/子一日夢神語曰汝母得生汝當於某月日死驚)¶
　　(寤與妻李氏訣曰母得生我死無憾但奉侍悉託/於汝越數日果卒李氏事姑益殫劬瘁育二子守)¶
　　(節四十餘年萬厯間縣令/耿庭柏予粟帛旌其門)¶
　喻禄孫(紹興府志字希武嵊縣人事嫡母至孝母死/結廬墓旁晨夕哭奠冬夜虎入廬號泣呼母)¶
　　(虎遂/避去)¶
　薛廷玉(上虞縣志母患瘋攣跬歩不離即溲便必躬/自扶掖母殁哀毁不欲生不數月復喪父葬)¶
<pb:KR2k0044_WYG_184-19b>¶
　　(後廬墓墓側巡按御史書孝思二字嘉之孫常生/登進士官吏部郎中孝如其子有老僕知其為庶)¶
　　(出之子生母早喪嫡母養之乃言曰主亦知有生/母乎備言其狀即驚哭仆地遂設主衰絰晨夕哭)¶
　　(奠如初喪竟感/疾卒稱世孝云)¶
　朱鉞(山隂縣志年十三侍母病衣不解帶及母卒哀/毁幾於滅性隆慶五年父鳯翔殁擗踊泣血幾)¶
　　(死貧不能殮里人助其喪葬廬墓/三年墓生芝草有祥烏集其上)¶
　周思觀(山隂周氏宗譜字賓廷父宥七十二嵗嬰末/疾醫告脈絶思觀刲股進畧無起色夜屏人)¶
　　(命婦趙率子女侍床下戒毋出已乃灑掃具香案/漏下將二鼔向天再拜祝引刀析肋下出肝如指)¶
　　(許和藥進之氣即續後病霍然子鳯翔/崇禎戊辰進士官至左春坊甲申殉難)¶
<pb:KR2k0044_WYG_184-20a>¶
　袁自立(山隂縣志羊望村人崇禎間父賈參皮島遭/兵死鋒鏑逾年訃聞號痛幾絶星夜至島覓)¶
　　(父骸不得父舊主於方氏指瘞處遂掘視疑有他/骨相混囓指血逐一滴之見血入以衣裹骨肩負)¶
　　(徒步行五十晝夜始附舟抵家終身不茹葷不衣/帛且囑其子曰爾大父喪異鄉我不能送死我死)¶
　　(之日當掘地而埋勿用棺衾娶王氏甫九/載遺子五嵗不再娶鰥居歴四十三年)¶
　童汝槐(舊浙江通志字徳符㑹稽人隠居嵇山山寇/竊發掠其兄去欲刃之汝槐大呼曰毋殺我)¶
　　(兄我請代死/寇義而釋之)¶
　夏子眀(餘姚縣志鳯亭鄉農夫事父母甚孝母死茇/舍墓側夜則往宿旦歸視父晝出力作嵗時)¶
　　(以為常父死廬墓終身又有朱孔/禮者傭賃養父父死毁瘠而卒)¶
<pb:KR2k0044_WYG_184-20b>¶
　郁士渭(山隂縣志家甚貧父死異鄉乃托鉢逺行負/父骸骨以歸又刲股救母奉㫖建坊旌表)¶
　馬文賢(山隂縣志字仲孺性至孝貿易以給甘㫖父/早喪母六旬病劇禱於神不應割股創甚而)¶
　　(殁母愈妻金氏守節終身/萬厯五十年建坊旌表)¶
　陳㘻(上虞縣志父旺素行善家頗豐裕一夕被盜鳴/官盜黠毁贓反坐旺繫獄值巡按渡汀㘻以死)¶
　　(白父寃遂投江殞命㘻子翀年甫十三孤身覔父/屍晝夜入祖獄中納槖饘備歴艱苦㑹郡侯夜夢)¶
　　(神示因搜牘見旺案察其/寃釋旺以㘻翀祀鄉賢)¶
　王鑾(山隂縣志字載阜母殁築室墓傍九載不歸親/友有勸之應試者辭曰得安父母之墓足矣他)¶
　　(非所望也至老又築數椽於墓右人稱王/氏風木庭子望久望大事祖母亦以孝稱)¶
<pb:KR2k0044_WYG_184-21a>¶
　何兆三(山隂縣志焉塢里人弟出採薪虎突啣之兆/三呼號奔救以篠擊虎虎舍之去弟得生兄)¶
　　(弟樵十餘年稍有所儲兆三曰吾老矣急為弟娶/以延宗祀若有子即我子也弟遂娶生子而死弟)¶
　　(婦悍不順其伯/兆三凍餓而死)¶
　袁璽(嵊縣志西隅人補邑庠生母病割股父病又刲/股皆得愈父為讐寇所掠冐死入寇寨哀號搶)¶
　　(地求以身代其魁憫其誠釋之且斬讐首以謝同/時有王舜周金庭鄉屠時申裘尚梁姚祖臯皆刲)¶
　　(股救/母)¶
　章訥(㑹稽縣志年九嵗母張氏卒每慟即絶遂不火/食惟啖果以活三年服闋慟絶始甦父兄强之)¶
　　(始進飲食終身茹素無喜笑/容世稱竒孝年七十有五)¶
<pb:KR2k0044_WYG_184-21b>¶
　朱元鎭(餘姚縣志徽國文公之裔母病危篤元鎭年/十五泣禱於天願以身代母病頓痊父疾元)¶
　　(鎭年十八刲股和藥以進病遂愈父因字/之曰孝先後父殁廬墓三年猛虎不敢犯)¶
　任元齡(蕭山縣志字九如入太學有聲父朝諍為郴/州參軍以桂藩工獲譴有司逮家屬弟九齡)¶
　　(已被逮元齡時客逺方聞之星馳詣獄曰家有長/子當逮我備受酷刑終無異詞當事者憫之為白)¶
　　(父寃子雲蛟領/順治丙戌鄉薦)¶
　陳泰交(上虞縣志字日章山寇焚劫父堯仁被擒入/山泰交挺身代父賊不許乘夜逃歸鬻家産)¶
　　(不足至以身質曰我父不歸何由得錢仍/冒死向賊哀告賊憐其孝父子皆得釋)¶
　張惟眀(山隂縣志膺拔貢例晉太學乃棄科舉一意/孝養父母殁皆廬墓三年有白兎來馴之瑞)¶
<pb:KR2k0044_WYG_184-22a>¶
　　(巡撫疏請/建坊旌之)¶
　李廷孚(山隂縣志字鳯山忠襄之裔幼孤貧受生徒/以養母及壯任騰驤衛經歴遷廣西奉義州)¶
　　(判因母疾終養歴十六載割股療母建義/學以成父志孝行浹聞崇禎九年旌表)¶
　髙朗(紹興府志㑹稽庠生父岱崇禎庚午舉人以甲/申之難絶食將死朗前泣拜曰父素教兒忠孝)¶
　　(國不可無臣家亦不可無子遂奔向偁江兄澄出/而追之曰予長子當隨父死汝次子當養母生朗)¶
　　(厲聲曰死而隨父易貧而養母難/吾為其易者言畢躍入水中死)¶
　張中(紹興府志宋新昌令珦之後眀末山寇出掠父/年逾八旬中負父二十里遁入西山知父意安)¶
　　(之遂以一身供饘粥不藉僮僕力逾數年先/父卒妻俞氏代其夫終養里人稱為雙孝)¶
<pb:KR2k0044_WYG_184-22b>¶
　王觀昉(紹興府志字子初山隂人官錦衣鎭撫父應/遴甲申殉節觀昉覔父遇山賊被酷拷雙足)¶
　　(俱潰匍匐負父屍歸葬間闗數千里居家與兄弟/觀鼎觀巘輩日訓子姓以忠孝之義子國英㑹稽)¶
　　(諸/生)¶
　張自偉(紹興府志上虞庠生山寇殺其父自偉覓父/首不得訴諸神夜夢神曰汝父首在南池隨)¶
　　(往果得始獲殮誓報父仇踰年賊赴縣投誠自/偉遇之舉利刃刺賊中喉死守道獎而赦之)¶
　婁墨林　婁永叔(紹興府志諸暨人父越凡為山寇/所殺墨林痛父被殺持戈以鬬殺)¶
　　(三人賊衆環攻其弟永叔翼兄以受刃兄弟同時/俱被害族人收三屍越七日顔色不變墨林兩目)¶
　　(如注永叔尚俯墨林背墨林聘朱氏米娶聞訃自/經人謂越凡死義墨林死孝永叔死弟朱氏死節)¶
<pb:KR2k0044_WYG_184-23a>¶
　　(盡出/一門)¶
國朝¶
　厲世昌(紹興府志字周鼎㑹稽諸生父允讓好客遊/眀崇禎十六年鄉人有為南海主簿者邀允)¶
　　(讓與俱甫抵廣而允讓卒大兵下嶺南廣西道梗/及事定世昌鋭意求父骸而主簿家盡沒南海踪)¶
　　(跡茫然世昌晝夜哭日禱於城隍神求夢及得夢/乃凝思其意境而彷彿之果往得父棺于義塜墻)¶
　　(下埋淺土中啟之骨已黝黑髗邊有髻簪舊物也/囓指血灑骨間滲入乃大慟負而歸葬芝山之麓)¶
　　(世昌年九十二以壽/終雍正六年奉旌)¶
　唐允思(舊浙江通志字伯文㑹稽人母病侍湯藥足/不履房闈者踰三載既屬纊良久尚抱持母)¶
<pb:KR2k0044_WYG_184-23b>¶
　　(不釋淚盡繼之以血著有/周易傳義詩經圖解行世)¶
　莫之永(紹興府志字予錫㑹稽人父可尚為靖江王/府掾卒於廣西值明亡絶音問之永年十八)¶
　　(孑身赴粤行八百里無人烟幾為狼虎賊盜所害/流離萬狀卒得父櫬歸鄉賢留祀冊之永母終廬)¶
　　(墓著有孝經/句解行世)¶
　蘇和鷟(公舉事實字丹生號拙嚴餘姚人幼有至性/年十五母病甚籲天而泣刲股肉和藥進之)¶
　　(立瘳其後母思食瓜而方患下痢醫苦禁之不敢/進而母卒和鷟遂終身不啖瓜每瓜時輒淚下承)¶
　　(睫初和鷟父元璞建姚江書院祀王文成以諸弟/子配食之每朔望大昕伐鼔以儆衆講習麗澤承)¶
　　(聽者嘗數千百人元璞既殁和鷟振其墜緒請邑/中黄宗羲為都講規畫措置秩然如經始時甞注)¶
<pb:KR2k0044_WYG_184-24a>¶
　　(過庭家訓詔子姓晝之所為夜必書之族有不才/子見絶於父久矣和鷟召與共食乘間為陳大義)¶
　　(及情之不能自已者垂涕泣道之其人忽以顙搏/地曰吾不可以為人嗣是父子如初二子滋忭滋)¶
　　(恢俱成/進士)¶
　楊學泗(鄉賢留祀冊字魯嶧諸暨庠生幼穎悟讀書/輒能自解年十四喪父哀毁骨立勺水不入)¶
　　(口者五日啜粥茹素祭奠哀號三年如初喪母病/躬親湯藥衣不解帶者累月病亟醫藥罔效學泗)¶
　　(以鍼刺肉血淋漓下書詞告天願減己筭以益母/壽如是幾晝夜母病果愈居恒羞瀡必躬凡可以)¶
　　(娱母心者必竭力羅致里人稱曰楊孝子先是康/熙甲寅山寇盤踞紫閬當富春諸暨要隘兩邑震)¶
　　(驚泗奉母避亂偪處其地乃糾集鄉勇探其出没/盡得賊虚實適制府以𠞰賊至暨密陳方畧領兵)¶
<pb:KR2k0044_WYG_184-24b>¶
　　(進𠞰殱厥巨魁報㨗制府欲於疏内議叙學泗力/辭曰老母在堂以功名故缺奉養豈子心所安酬)¶
　　(以金帛亦不受制府動/容起敬年九十一卒)¶
　胡拱軫(山隂縣志年四十父母並八旬夜火拱軫起/救方負母出火愈熾仍入救父樓傾身與父)¶
　　(同盡次早得屍以身蔽父體手䕶父面儼然如生/妻周氏與子周同時燒死浙江巡按王元曦具題)¶
　　(建/坊)¶
　周樂(山隂縣志字觀六山隂人家貧力學至性過人刲/八嵗喪母哀毁骨立父洪寜疾篤與妻金氏同)¶
　　(股作糜以進疾乃瘳後數年父殁躬親畚鍤以營/窀穸館榖所積捐置祭產以垂久逺性復好施遇)¶
　　(族黨冇貧困者多/方賙恤鄉里稱之)¶
<pb:KR2k0044_WYG_184-25a>¶
　呉人紀(舊浙江通志字肇殷弟希聖字再希蕭山人/兄弟自相師友嘗讀書於白鶴寺盜入其室)¶
　　(所得止衣襆盜怒而縛之欲沈諸水既而/盜曰盍舍其一兄弟爭死盜義而兩釋之)¶
　竺王姐(嵊縣志二十二都人竺思聖義子康熙庚戌/春里中猛虎為患思聖為虎噬從兄思文往)¶
　　(救被囓死王姐奔與虎抱同溺水/塘中尋脱走負父屍歸力乏死)¶
　俞愼憲(新昌縣志御史志虞子隨父官蜀中母吕疾/晝夜視湯藥衣不解帶母殁扶櫬南還峽道)¶
　　(艱險勞瘁備至及父鼎革殉難南北道/梗愼憲從兵火中載柩歸葬尤歴困苦)¶
　丁應正(鄉賢留祀冊蕭山貢生父病亟具疏遍禱諸/神願以身代家人莫知也越旬日身殞而父)¶
　　(疾竟瘳檢其書篋得疏稿情詞哀懇/出於至性邑人嗟歎稱為丁孝子)¶
<pb:KR2k0044_WYG_184-25b>¶
　趙萬全(公舉事實㑹稽人甫離襁褓父即逺遊迨長/痛父不歸日夜號泣請於母往尋父縁崖涉)¶
　　(水七更寒暑抵大同遍覔無蹤遇父舊徒指往父/墓一慟幾絶啟墓有金蝶自内飛出撲入萬全懐)¶
　　(中人謂孝感負骸歸里卜葬後廬墓/三載朝夕哭奠作思親録以遺後人)¶
　胡惟𢎞(公舉事實字大生會稽人父應麟患痼疾醫/藥罔效惟𢎞自集方書晝夜侍側衣不解帶)¶
　　(者十五年疾漸愈雪夜父渇思食梨惟𢎞遍求野/外不得欲入城而門已閉遶隍號泣忽有一軍士)¶
　　(指負堞一舍引之至得梨以歸詰旦往謝堞下不/復有□惟闗忠義祠在焉始悟為神使父殁營葬)¶
　　(東湖躬負土石沼隄植水橘數十丈人/稱孝子隄年七十二卒有息吹堂文集)¶
　趙璧(題旌册諸暨人嵗飢賣薪負米以供二親父患/肺癰越險採藥及卒三年廬墓側雍正四年奉)¶
<pb:KR2k0044_WYG_184-26a>¶
　　(旌/)¶
　胡廷贊(公舉事實字夢錫㑹稽人康熙庚子舉人年/十三母周氏病篤刲股和羮以進母即愈人)¶
　　(稱孝童授室後竭力奉養龥天以己壽益父母母/年八十三父年八十八母疾衣不解帶者數月母)¶
　　(殁同父卧寢六載及父病醫者欲以蟋蟀和藥廷/贊先取二蟋蟀跪禱於天自吞之而後進母嗜鮮)¶
　　(銀魚殁後見魚輒嗚咽不忍食生平濳心理學辨/晰朱陸同異多所發眀每朔望必集家人宣眀家)¶
　　(法雖盛暑不去衣/冠鄉黨奉為模範)¶
　徐振(公舉事實㑹稽人父萬化家頗饒裕康熈甲寅/耿逆猖獗偽將方徳功嘯聚嵊邑執萬化索助)¶
　　(餉時振甫九嵗奮身追至逆寨號痛於門逆威以/軍法神色不變遂釋其父囚置散室中兩月後以)¶
<pb:KR2k0044_WYG_184-26b>¶
　　(監役醉卧與父乘閒脱歸夜行晝伏越五日抵家/父避難遭寒濕左足生腕疽拇指將潰振為吮毒)¶
　　(月餘疽竟愈奉母顧孝養尤至振子威逺其母章/性嗜魚病中思食青魚羮隆冬無覔威逺跳入池)¶
　　(中捕之果得人謂孝感母卒廬墓終喪寢苫枕塊/遭沙土之毒諸兄勸之歸不從後父殁哭踊幾絶)¶
　　(嘔血數升復廬墓上而沙上之毒愈深兩足/至不能步履卒年僅三十二人謂徐氏世孝)¶
　張錦(題旌冊㑹稽人年七嵗母病龥天求代者三十/餘日得愈母殁哀毁骨立三年不茹暈飲酒父)¶
　　(瑛官雲南浪穹知縣卒於任聞訃徒步奔喪值呉/逆叛道梗錦披荆榛冒白刃扶櫬歸里親負土築)¶
　　(墳廬墓側朝夕哭拜雍/正十三年具題候旌)¶
　　台州府¶
<pb:KR2k0044_WYG_184-27a>¶
　三國呉¶
　鄧盧叙(三國志注㑹稽典録處士鄧/盧叙弟犯公憲自殺乞代)¶
　許孝子(名勝志許孝山在臨海縣之北四十五里舊/傳有許姓者居喪至孝每一慟則羣鳥悲鳴)¶
　　(因以/名之)¶
　　(謹按許孝子時代名/氏俱失傳附録於此)¶
　宋¶
　郭琮(杜範郭孝子碑至道二年台州黄巖孝子郭琮/年七十四事母張氏備極恭順勤奉甘㫖寅夕)¶
　　(不懈逺妻子寢處母室不飲酒茹葷者三十年誦/梵典禮佛塔積膜拜之數以七十餘萬計甘於勩)¶
<pb:KR2k0044_WYG_184-27b>¶
　　(勞用祝母壽張年一百四嵗視聽不衰飲食尚强/里黨異之聞於轉運使使馳詣其家召其母與之)¶
　　(坐飲以醇酎嗟賞良久遂奏上太宗/覽而嘉之亟詔旌表其閭除其徭役)¶
　杜誼(宋史本傳字漢臣台州黃巖人事父母至孝父/剛嚴誼獨失愛惴惴不自容伺顏色而後進繼)¶
　　(喪父母號慟晝夜不絶卜葬負土為墳往來十餘/里日渡塘澗泥水没骭雖大雨雪未嘗少止手足)¶
　　(皸裂血流以漆塗之每覆一畚必三繞墳號而後/去既葬苃舍墓傍負土終喪眀年呉越大水山皆)¶
　　(發洚推巨石走十數里台州山最髙而水又夜至/旁山之民居廬墓田畜牧漂没者甚衆獨不及誼)¶
　　(邑人狀其事以聞詔書嘉奬事族父衍甚謹衍愛/之均諸子以祖垂象廕入官至贊善大夫嘗知永)¶
　　(城縣後通判梓州卒子揆/纔十六嵗哭誼墓旁卒)¶
<pb:KR2k0044_WYG_184-28a>¶
　鮑雍(平遇黄巖山水記縣西南篤孝山宋南渡後/有鮑雍者徙居山下孝養其親以孝表聞)¶
　陳彞行(台州府志字清臣臨海人徽猷待制公輔之/子紹興二年進士初宰欲大用其父彞行獻)¶
　　(書曰日暮途窮倒行逆施此最不可若爾則/平生名節掃地矣父感其言遂以鯁直終)¶
　周彥通(台州府志黄巖人紹興中葬母藥山廬於墓/下二紀乾道四年連夕甘露降墓松上陳守)¶
　　(巖肖狀以聞彥通/力辭乃紀以詩)¶
　潘仁丑(赤城㑹通記字景商天台人少喪父哀毁幾/絶事母至孝溪流暴漲母病仁丑尚穉能架)¶
　　(木以濟寇至以身捍母伏橋下母得不死母亡居/喪盡禮邑令劉儼聞於朝乾道間表其門後人名)¶
　　(其坊曰旌孝/橋曰孝義)¶
<pb:KR2k0044_WYG_184-28b>¶
　呉沆(仙居縣志字仲元淳熙二年武科知昭靖二/州以母老乞養母病刲股及故廬墓三年)¶
　項璣(虞集項孝子墓誌臨海項氏有子曰璣有至性/喪親致毁過時猶孺慕身負土為塋廬居三十)¶
　　(年朝夕奠如初喪兵部/侍郎商飛卿為立傳)¶
　許魯瞻(朱文中許孝子傳天台人嗣從子母徐守志/撫之成立適寇逼城徐年八十有四卧病不)¶
　　(能起諭魯瞻行子伯通亦請肩輿避難魯瞻曰汝/盡子情我亦自盡子道勿多言侍母不去竟死於)¶
　　(刃元旌其閭曰/母子節孝之門)¶
　呉處仁(赤城新志仙居人父為元軍所驅巡山呼子/索銀以代死處仁趨軍語曰銀吾所藏也容)¶
　　(歸取以贖父及發窖則已為人所得矣乃曰銀無/存者吾以吾頭來代父死其弟困又請代兄衆義)¶
<pb:KR2k0044_WYG_184-29a>¶
　　(之俱/獲免)¶
　陳參生(赤城新志黄巖人元軍至負母逃林莾中母/曰我老病垂盡汝速去俱死無益也參生垂)¶
　　(涕不忍去遂/為賊所殺)¶
　陳思孝(赤城新志黄巖人徳祐間元兵擾攘其母被/掠而北莫知所之思孝日夜號泣與家人訣)¶
　　(誓不見母不還行七年至濮州得焉遂與母歸侍/養益篤及卒居喪三年常在苫塊負土以葬鄉里)¶
　　(因其濮州得母咸呼/為陳濮州而不名)¶
　鄭憲(赤城新志仙居人景定進士官至太常博士徳/祐間元軍壓境憲奉母以逃歴深山中遇兵欲)¶
　　(刃其母憲抱持號泣以身/翼之曰寧殺我遂俱遇害)¶
<pb:KR2k0044_WYG_184-29b>¶
　顧玉文(赤城新志仙居人徳祐中元兵至台父被執/玉文奮捍之頸被數刃與父俱仆移時乃甦)¶
　　(自是支離/身無完形)¶
　元¶
　張舜功(台州府志天台人太傅世傑之子自太傅殁/於崖山奉母葉氏遯迹海濱徙居台邑義不)¶
　　(出仕平居未嘗北面坐語及起兵勤王事輒髮豎/眥裂恨不同父狥國難母卒葬百家園廬於墓側)¶
　　(衰墨/終身)¶
　陶煜(輟耕録元故白雲漫士陶眀元諱煜弱冠時事/元武神甚謹母病心痛嵗瀕死者六七發醫莫)¶
　　(能愈眀元毎搯心嚼舌以代母痛一日危甚計無/所出走禱元武前曰刲股割肝非先王禮今事急)¶
<pb:KR2k0044_WYG_184-30a>¶
　　(矣敢犯死取一臠為湯劑神爾有靈疾庶其瘳禱/畢即引刀欲下忽有二童自外躍入曰母自損我)¶
　　(天醫也明元大駭仆地乞哀童子取案上筆書十/數字於几面擲筆二童子咸仆地隨呼家人救之)¶
　　(良久蘇乃隣兒也叩之無所知視其書藥方也隨/讀隨隠即如方治之藥甫及口而痛已失終身不)¶
　　(再舉此事遂昌鄭元祐行狀㑹稽楊維楨誌墓皆/不書非逸也畏譏而削之也雖然動天地鬼神莫)¶
　　(大乎孝或如俞跗岐扁依馮精魄以遂孝子之請/也不然何有所謂天醫乎余得其實甚詳故寧受)¶
　　(左氏之譏不敢没眀/元之孝㑹稽張憲撰)¶
　杜文裕(赤城新志字希大黄巖人捕盜有功補台州/大閭巡檢以母病辭職歸養復調寧國之三)¶
　　(溪乃訴於江浙行省乞便養時母年九十三浙東/憲副王侯行部至黄巖聞於朝建孝行坊以旌之)¶
<pb:KR2k0044_WYG_184-30b>¶
　陶忱仲(劉基孝友堂記臨海人生八嵗而母卒繼母/弗能愛及長娶呉氏相與謹事母終不能容)¶
　　(乃與妻出居於外勤苦織績以為食朝夕入定省/弗曠而父與繼母自占其產不使忱仲得與久之)¶
　　(家日匱父且老繼母所生弟妹皆無以具婚嫁忱/仲乃迎父及繼母於己養以其資為弟娶婦嫁其)¶
　　(妹咸得所由是繼母大感悟忱仲事益䖍門庭之/内穆穆如也子凱讀書有文行以經學教授弟子)¶
　　(以其束修之入佐父治喪葬供祭祀悉如禮上世/墓域有奪於勢家者咸贖而表之凱無兄弟惟一)¶
　　(妹適顧氏早卒凱為育其子女以成人故/鄉黨之稱孝友者莫不曰陶氏父子云)¶
　陳杲(赤城新志字孔英叔夏之子至正壬辰夏四月方/國珍亂台州趙宜浩率兵禦之賊奔潰四出叔夏)¶
　　(避難適遇賊將殺之杲伏父身上願代死賊斫之弟/多遜復肉袒請代兄身被數創死而復甦後為山東)¶
<pb:KR2k0044_WYG_184-31a>¶
　　(運/使)¶
　阮祖立(臨海縣志字立道父患錮疾竭誠醫禱與其/婦躬為浣湢扶持坐卧者二十餘年一夕隣)¶
　　(家失火父不能起祖立負之出疾呼其婦挾姑以/從比出門則家已灰矣乃僦居僧舍供養無缺至)¶
　　(正中詔/旌其門)¶
　薛良能(赤城新志寧海人元末羣盜起其父宗道遇/害良能痛父死非命散家資養死士為父報)¶
　　(仇無何賊復至良能適病即率鄉兵逆之與賊戰/不利左右勸良能走良能曰父仇不共戴天今不)¶
　　(能殺賊反自遁以偷生耶今日/之事有死而已遂力戰而死)¶
　周應顯(天台縣志字伯煥父為人所害散財復仇方/正學為作復仇記生平喜吟咏自號靈虚山)¶
<pb:KR2k0044_WYG_184-31b>¶
　　(人洪武中/徵聘不起)¶
　曹潤(台州府志字宗澤父進卿為委吏方國珍既敗/明兵入城索戮遺黨進卿儀狀甚偉校卒疑而)¶
　　(執之家人驚逸莫顧潤冐白刃以身翼/父哀求懇至傾家資與之乃始獲免)¶
　明¶
　謝温良(赤城新志字伯遜黄巖人至正間客昌國奉/母陳氏以居陳病癥刲股肉作糜以進母輒)¶
　　(差時昌國方内附會蘭秀山盜發海上朝命殱之/昌國人悉竄匿山谷間温良獨侍母不去盜義而)¶
　　(釋之尋奉母還黄巖越一年往取故囊比至忽夢/母盛飾坐堂上亟棄囊歸母果疾又一年母復病)¶
　　(痱手足痿痺不自舉眠食起/居一出其扶持者凡十三載)¶
<pb:KR2k0044_WYG_184-32a>¶
　趙孝先(臨海縣志名次起以字行洪武初為國子生/父戍京師孝先告祭酒以願代狀不許訴於)¶
　　(禮部事聞詔許之孝先喜不自勝即變服以行士/大夫競為詩以送方遜志為之序戍滿仕寳坻教)¶
　　(諭祀/鄉賢)¶
　戴彥信(仙居縣志名原敬父養元饒於資與比隣陳/某有隙陳坐籍没詭言寄鏹養元所遂并繫)¶
　　(獄彥信痛父寃訴於官願以身代詔釋/養元而彥信竟没於獄人人嗟悼之)¶
　林惟深(台州府志字思源資性明敏論事當理洪武/初父法當戌惟深白於官代父以行王原采)¶
　　(深加嘆服謂思源與方希/直並駕特所少者問學耳)¶
　陳圭(明永化𩔖編黄巖人父叔𢎞為讐人告罪當死/圭訴所司曰圭不能諫父陷父不義圭罪當死)¶
<pb:KR2k0044_WYG_184-32b>¶
　　(幸原圭父使自新事聞上哀其孝欲赦叔𢎞刑部/尚書開濟奏曰罪有常刑不宜屈法啟僥倖路遂)¶
　　(聽圭代父死叔𢎞/遂謫雲南而死)¶
　陳顏(台州府志圭之族洪武中倭寇登岸居民驚駭/散匿山中顏母葛氏老且病顏負而逃力不能)¶
　　(勝寇追及之母曰我病死在旦夕汝當/自圖俱死無益顏不忍舍遂俱遇害)¶
　朱煦(眀泳化𩔖編台州人父季用被薦為福州知府/洪武十八年詔天下盡革今嵗以上官吏為民)¶
　　(季用視事僅五月以例起入京論罪作城役嚴償/重日數十緡已而季用又病痢資力弗任旦夕乞)¶
　　(死煦懼不敢離左右復戒二弟共守不少寐季用/得不死時告枉甚重令益嚴告而謫戍逺方及被)¶
　　(極刑者凡數人煦謀於父僚友同役者曰吾無術/以脱吾父訴不訴皆死萬一吾父由訴獲免雖戮)¶
<pb:KR2k0044_WYG_184-33a>¶
　　(死萬萬無憾遂陳其情所司以聞上赦季用/復其官同時縁此得免復官者十有四人)¶
　趙公佐(寧海縣志父糧役坐罪公佐兄弟四人議代/行未決公佐於次居三獨奮曰以年序少者)¶
　　(當行而吾弟子幼可就逮者/惟我遂就獄減死輸作終身)¶
　余啟(黃巖縣志字元明幼失怙事其母鄭克盡色養/時家有滇南之役二兄議行末果啟毅然曰吾)¶
　　(兄皆有嫂氏不可行吾當行備歴艱苦/閲三年乃返後授延平知事多異政)¶
　王鍲(明孝友傳黄嚴人隨父顯避賊顯被執將/殺之鍲亟趨前請代賊遂殺鍲而釋顯)¶
　危貞昉(宋濂危孝子傳臨海孝子危貞昉字孟陽父/孝先洪武辛亥進士官麟逰丞再遷陵川坐)¶
　　(法謫役江浦縣貞昉時為郡諸生聞之奔訴於郡/守求代守以其名𨽻學籍難之貞昉號泣於庭左)¶
<pb:KR2k0044_WYG_184-33b>¶
　　(右為之言乃如其請即日上道詣京師伏闕上疏/曰臣父陵川丞不幸絓吏議輸作大江之濱筋力)¶
　　(向衰不能執事大母范氏春秋逾九十旦旦念之/恐染霜露疾無以遂菽水之忱致抱終天之憾臣)¶
　　(犬馬之齒方殷願代父作勞使其歸養即死無恨/疏奏上惻然從之貞昉乃解儒衣易短製欣然就)¶
　　(役質體尫弱不勝負/任之苦越七月病卒)¶
　何綱(台州府志字維常臨海人永樂初有誣搆大獄/者其父明復亦逮繫於京綱侍行曲意慰安既)¶
　　(而誣服論法應死綱懇惻以情愬於朝得謫景州/居無何竭力謀免父歸歸而喪眀綱扶持調䕶不)¶
　　(離左右愈久益力後補邑庠生貢入/太學六館之士聞其名咸推重之)¶
　趙溥(赤城新志寧海人父仲年為臨城令吏抵法誣/仲年與知不能辨謫役江浦溥痛父非辜為書)¶
<pb:KR2k0044_WYG_184-34a>¶
　　(詣執政自陳格弗奏溥走闕下撾登聞鼔上召問/狀溥已三日不食且受提曵惕息未及對上以為)¶
　　(偽下大都督府詰問都督武人不察其/情榜掠之誣服奏杖一百徙邊扶出死)¶
　陳蟾(萬歴寜海縣志字懐明西隅里人父國華南寧/知府部使者誣其淹禁罪囚律應死蟾奮曰父)¶
　　(死吾生奚為乃擊登聞鼓乞以身代御史以/聞上佯試之蟾辭色不變而執益堅遂赦之)¶
　陳昂(赤城新志寧海人父濬凱為桂林税課司大使/為吏誣搆坐繫謫役江浦尋自江浦徙京師昻)¶
　　(從行代執役手足胼胝而事父無違色日食不給/則傭作於市至暮得升斗以養父有兼食儲則又)¶
　　(代父執役如是四年父閔之謂曰吾老分且死汝/歸養而母徒俱死無益也昻泣曰父死昻亦死爾)¶
　　(歸將何為竟/相繼以没)¶
<pb:KR2k0044_WYG_184-34b>¶
　方孝聞(史槩字希學孝孺同母兄年十三喪母輒稽/典禮蔬食水飲越三年及父卒居宿於外祖)¶
　　(母亡亦如之每一號慟聲盡氣絶嘔噦出血杖而/後起於是寖成羸疾行步傴僂守禮益堅徧學五)¶
　　(經而邃於易精求聖賢㫖趣篤實踐履文章理深/意逺議論甚偉從學者甚衆孝孺嘗曰某所以麤)¶
　　(知斯道者非特父師之教實亦吾兄之訓也弟孝/友字希賢孝孺庶母董氏出孝孺罹難亦就戮)¶
　馮銀　馮沉(台州府志臨海人銀字純端景泰庚午/舉人父卒哀毁盡禮服闋成天順丁丑)¶
　　(進士觀政禮部特疏乞歸省母竭修瀡之養依戀/不忍舍母促之就官乃攜季弟沉同行官刑部員)¶
　　(外郎人莫敢干以私沉字瑩端乙酉舉人時銀已/得貤封遂慨然曰吾所以舍温凊於五千里者為)¶
　　(未有以報先人於地下耳今邀國恩獲追贈北堂/白髮可不為逮存計乎遽引疾歸後登成化壬辰)¶
<pb:KR2k0044_WYG_184-35a>¶
　　(進士補宿松令逾年邑大治以艱歸號慟過禮釋/服遂不起人謂銀以養棄官沉為喪滅性皆無媿)¶
　　(孝子/云)¶
　丘鐔(赤城新志黄巖人早喪母事父備極誠敬父年/高無齒每食取精美者制為丸餅以進病革床)¶
　　(褥穢汚必躬自澣濯父卒遺命葬祖塋之/側塋去家百餘里鐔悉力營葬如父命)¶
　蔡大冶(秦鳴雷孝格傳字朝佐一字㢘夫臨海人幼/從竹江趙淵逰博究經史動順親意里稱孝)¶
　　(童父患痰暈母瘋疾家病傭書以供甘㫖丙夜吮/痰揉體嘗湯藥扶起居櫛沐澣滌備極艱辛踰兩)¶
　　(紀如一日父病危號天仆地聞空中云香灰可救/輒汲水煎汁進父飲未半倐天坼祥光照户父病)¶
　　(立瘳後父母繼卒蔬水骨立寢喪次各三年庭中/紅榴忽發白華負土為墳鄉人助石營葬年近九)¶
<pb:KR2k0044_WYG_184-35b>¶
　　(十/終)¶
　張壽鵬(太平縣志高浦人嘗從父定一以州判之任/和州至臨安道中父卒壽鵬奉柩歸葬廬墓)¶
　　(泣血不止有芝生於庭郡守/以聞詔旌其門建孝感坊)¶
　項茂(黄巖縣志字仕昭景泰間貢入太學父殁/執喪甚哀既葬廬於墓側事聞詔旌其門)¶
　許柱(天台縣志字邦興家貧奉親甘㫖獨豐處昆/季友愛無間親亡廬於墓不問家事者六載)¶
　陳垣(臨海縣志字子崇號一厓童時喪父哀毁如成/人既終喪攻舉子業𢎞治壬子領鄉薦授涇縣)¶
　　(教諭以行誼㢘耻率諸生轉國子助教甫三載當/道論薦例得臺諫以母老願就閒秩擢汝南長史)¶
　　(居無何上疏乞歸養再三諭留乞益力乃諭以考/績請封可以悦母遂弗果歸巳而憂念成疾既革)¶
<pb:KR2k0044_WYG_184-36a>¶
　　(諄諄語曰我不孝我不孝/卒年五十四祀鄉賢祠)¶
　卜懐(眀孝友傳寧海人父早卒母教之甚嚴常課其/業輒以杖擊之母年九十六卒懐執母杖而泣)¶
　　(曰安得母復教我耶祀其杖於母側遂廬於墓有/司上其事詔旌其門後嵗貢就銓以孝行擢首選)¶
　　(授鄖陽/府通判)¶
　馮學經(臨海縣志字綸卿郡庠生母卒哭泣擗踊不/欲生及葬結廬墓側茹素席藁朝夕哀號三)¶
　　(年不抵家墓上產芝草數莖有鹿/馴擾其旁學使奬之卒年七十八)¶
　陳紀(台州府志字徳廉居父喪晝夜悲號寢處苫塊/因得疾其妻令小婢餽藥叱而出之既祥且禫)¶
　　(猶疏食水飲邑佐以其子從學持巵酒相勸見淚/下澘然遂止迄喪母廬墓三年一夕甘露降於庭)¶
<pb:KR2k0044_WYG_184-36b>¶
　　(天順己卯領鄉薦通判寧國府清/節凛然以廉吏稱卒年七十二)¶
　應昌(分省人物考字克盛仙居人走京師白母苦節/得表閭㑹日者言母壽當盡即斷酒肉徒步歸)¶
　　(省比抵台母固無恙而兄病疫甚劇晝夜走山谷/穿虎豹羣檢藥物仕為分宜尉聞母訃不食五日)¶
　　(比葬廬墓得痱疾衆舁之以歸終禫苫塊遇二親/忌日輒號泣不食及年八十家人叩首請始一食)¶
　　(家甚貧竭力營宗祠以祀先人族里感其/孝率慕而行之年八十四終子良官編修)¶
　張世榜(黄巖縣志字廷曉縣學生嘉靖戊午倭寇登/陸世榜扶父避中道遇賊欲殺其父世榜哀)¶
　　(懇願以身代賊不從世榜脱巾擲地㦸手/大罵奮前擊賊遂遇害袁令應祺上其事)¶
　李翀(台州府志黄巖人母陶氏遘危疾翀刲股作羮/以進母疾漸蘇比卒苫塊如禮自號其室曰思)¶
<pb:KR2k0044_WYG_184-37a>¶
　　(齋/)¶
　徐永治(台州府志字用禮天台人弱冠父簡正為族/人誣搆繫獄而卒永治誓復仇一日仇出執)¶
　　(鋤立道側若治田狀候其過而殺之詣父/墓告曰仇已復矣即至官伏罪卒於獄)¶
　王士業(臨海縣志字建叔號乾齋襄裕少子性至孝/念父母春秋髙諸昆咸食禄王朝終身願依)¶
　　(子舍以盡色養廕授詹事府主簿天啟辛卯陞郡/司馬聞父訃出都十八日抵家髀肉騎傷見骨血)¶
　　(透重茵脱韁時不自覺也擗踊號絶週一夜方甦/及葬廬墓三年哀毁骨立竟卒於墓側子立墀字)¶
　　(伯彤亦/以孝聞)¶
　裘忠廉(天台縣志字忱赤九都人母病目一年服藥/無效每日以舌䑛之母目復眀邑令旌其門)¶
<pb:KR2k0044_WYG_184-37b>¶
　葉維藩(臨海縣志字价叔父官楚府典膳維藩念定/省逺隔躡屩走二千里啟楚王假歸王感其)¶
　　(孝許之扶持還里盡&KR0949;&KR1329;/之歡以子貴贈奉直大夫)¶
　陳守約(舊浙江通志陳臣謙函輝子疾亟子守約刲/股以療之臣謙聞而嘆曰生為忠臣子死為)¶
　　(孝子父瞑目/無憾矣遂卒)¶
　柯澄(台州府志字廣生黄巖人六嵗失恃事繼母章/以孝聞補邑増生敦行博文督學三舉優行)¶
國朝¶
　管迪(公舉事實黃巖人父景煦早世母解氏方娠矢/志守貞及生迪七嵗能事母以孝稱年十三知)¶
　　(父葬所在離家十許里外日往省視夜則趨歸侍/母一日途晦遇虎迪惶怖仆地虎搖尾而去里人)¶
<pb:KR2k0044_WYG_184-38a>¶
　　(親見其異順治丁酉海賊犯縣治城破掠居民甚/夥迪負母避梅梁港遇賊迪身冐白刃泣跪曰寧)¶
　　(殺我毋傷我母賊傷其右臂而去得/免母殁哀毁骨立既葬廬墓終身)¶
　洪日慶(台州府志字初明號監兹臨海人生未週即/喪母王氏事父暨繼母甚孝與異母弟天慶)¶
　　(友愛每聞人言及所生母即嗚咽流涕喪耦殯郊/外為盜所發當道窮訊之父語之曰發棺重律誰)¶
　　(肯吐實以伉儷故累無辜其何以安日慶即赴邑/述父意願割痛屈法以全隣里道府聞之咸謂父)¶
　　(眞仁人子眞孝子父疾嘗藥侍寢衣不解帶既卒/哀毁骨立葬後廬墓三年子七人若臯登乙未進)¶
　　(士封日慶戸部郎/中卒年八十有七)¶
　金華府¶
<pb:KR2k0044_WYG_184-38b>¶
　　秦¶
　顏烏(異苑東陽顏烏以純孝著後有羣烏烏鼓集所/居之村烏口皆傷一境以顏至孝遂名縣為烏)¶
　　(傷王莽改為孝/烏以彰其行)¶
　三國呉¶
　斯敦(金華先民傳烏傷人父偉為廷尉失議當坐死/敦叩閽泣血請以身代呉主嘉其孝赦偉罪仍)¶
　　(旌其門俗因呼敦/葬處為孝義塘)¶
　晉¶
　許孜(晉書本傳字季義東陽呉寧人孝友恭讓敏而/好學二親没柴毁骨立杖而能起建墓於縣之)¶
<pb:KR2k0044_WYG_184-39a>¶
　　(東山躬自負土不受鄉人之助以方營大功乃棄/其妻鎭宿墓所列植松栢亘五六里時有鹿犯其)¶
　　(松栽孜悲嘆曰鹿獨不念我乎眀日忽見鹿為猛/獸所殺置於所犯栽下孜悵惋不已猛獸即於孜)¶
　　(前自撲而死自後樹木滋茂無犯者元康中郡察/孝廉不起巾褐終身年八十餘卒邑人號其居為)¶
　　(孝順里咸康中太守張虞上疏詔旌表門閭/其子生亦有孝行圖孜像於堂朝夕拜焉)¶
　唐¶
　陳太竭(浦陽人物記縣人武鼎之子親亡即墓手藝/松柏終身衰麻形質枯悴哀哭弗輟每奠果)¶
　　(肴烏鳥/不啄)¶
　應先(唐書孝友傳先東陽人冊府元龜父亡/廬於墓側有芝草連理樹詔旌表門閭)¶
<pb:KR2k0044_WYG_184-39b>¶
　唐君祐(唐書孝友傳君祐東陽人冊府元龜睿宗先/天二年江西道按察使奏君祐喪母哀感鄉)¶
　　(曲廬於墓次有/芝草三莖生焉)¶
　馮子華(唐書馮宿傳宿父子華婺州東陽/人廬親墓有靈芝白兎號孝馮家)¶
　五代¶
　何千齡(浦陽人物記浦江人孝友著稱/同居四世貞明六年旌表其閭)¶
　宋¶
　樓藴(吕祖謙樓藴墓誌字季發義烏人母喪廢櫛沐/鹽酪不入口結廬墓左繞塚哀號塚下耕者為)¶
　　(之墮淚負土築墳日自課三十肩塜高數仞鄉人/合詞請於郡邑刺史遣從事勞之謝曰此人子之)¶
<pb:KR2k0044_WYG_184-40a>¶
　　(常不願賞隣里强之不可嵗時祭享不用釋老楮/幣終其世巫祝不至門人稱曰孝子龔應之請於)¶
　　(朝從祀/顏烏廟)¶
　董少舒(金華雜識字師仲蘭溪人篤行著鄉黨父亡/負土築塋廬其左有靈芝生紫葢黄榦時睦)¶
　　(寇壓境妄稱聖公能役隂兵少舒援唐陳碩眞興/妖伏誅事綴文示衆衆悟相率抗賊所保萬餘人)¶
　金景文(純孝鄉録字唐佐蘭溪人祖父患噎醫不療/景文雕飾佛像䖍禱即瘳父患疽祈以身代)¶
　　(父疾減葬母廬其左天光射墓五色爛然續廬父/墳食蔬誦梵鳥鼠環聽几旁無怖狀風雹環四隣)¶
　　(獨不入其舍淳熙間郡守/韓元吉以純孝名其鄉)¶
　陳天隠(金華雜識蘭溪人大觀時以孝弟睦婣任䘏/忠和八字旌其門金華先民傳字君舉父兄)¶
<pb:KR2k0044_WYG_184-40b>¶
　　(早喪事母馮以篤孝稱母卒卜葬於三峯之陽時/六月赤日如焚先期禱乞雲霧覆棺已而果應葬)¶
　　(畢雲散人皆異之築廬墓次垢面蔬食終三年喪/宣和五年郡守范之才表聞詔䘏其家列祀鄉賢)¶
　鍾宅(金華雜識浦江人淳熈中母病宅剔肝和藥以/進病尋愈從子明亦刲股療母及眀有疾明弟)¶
　　(滿又刲股療眀皆瘳縣令李知退義其事為代輸/租賦三年宅子文厚文廣尤友愛文廣妻求分文)¶
　　(廣即出之當時有金智深者母/得危疾亦剔肝為餌母疾愈)¶
　申大度(嘉靖金華縣志與弟大康友愛甚篤既殁合/葬任公嶺朱文公熹題曰孝友二申君墓)¶
　吕皓(金華先民傳字子暘永康人以出粟賑濟受知/於倉使朱熹薦諸朝補郡文學淳熙中舉上禮)¶
　　(部㑹父兄為怨家誣搆速繫大理獄皓叩匭上書/理其寃願納所得官以贖死且言無使聖世男子)¶
<pb:KR2k0044_WYG_184-41a>¶
　　(不及漢一緹縈女子為殁身恨翊日下都堂議宰/相白無例孝宗曰此義事安用例由是其父兄與)¶
　　(連生者五十餘人皆得釋再試禮部不第隠居桃/巖山講學克己孜孜不倦父母既殁茹素三年廬)¶
　　(墓以終喪嘗自作雲溪逸叟傳/以見志弟源亦以孝友見稱)¶
　李悦(天啟東陽縣志字公愉幼與兄懐避亂匿灌莽/中懐為賊所執欲殺之悦急出曰此吾兄勿殺)¶
　　(吾請代寇欲併殺之賊首出召問曰汝何不惜死/悦曰非不惜死顧兄有弱妻幼子我幼且無能為)¶
　　(故願以身代賊義之遂兩釋焉復給以識號使佩/之曰有殺汝者以此示之由是兄弟並免於難)¶
　徐文震(嘉靖金華縣志字伯光尚義好禮數/世同㸑淳熙十年詔表其居曰義門)¶
　吕源(萬厯金華府志字子中執親喪哀毁踰禮苫塊/三年病革時兄逰江陵仰天大號曰不及見吾)¶
<pb:KR2k0044_WYG_184-41b>¶
　　(兄一語而訣吾目不瞑矣人莫不哀之郡/邑以孝弟聞於朝贈通直郎旌表其門)¶
　賈南金(萬厯金華府志字國寳金華人家貧傭書以/奉菽水端平三年登進士第仕至饒州通判)¶
　　(二親繼殁晝夜哀號/遂以喪眀旋搆疾卒)¶
　周祖仁(金華先民傳義烏人親喪廬墓朝夕/號慟甘露降於墓柏人稱周孝子)¶
　鄭綺(宋史本傳婺州浦江人善讀書通春秋國梁學/以肅睦治家九世不異㸑掲徯斯鄭氏孝友傳)¶
　　(綺字宗文事親孝父以非罪繫獄當入死綺欲見/不可以頭觸圜扉出血上書請代郡守錢端禮偉)¶
　　(之為直其事母張得末疾綺保持若嬰兒但登圊/必抱就之三十年不懈張好飲溪泉天旱泉竭濬)¶
　　(之弗能得仰天大慟水忽為湧張死欲葬適天雪/方凝綺哭禱甚哀塚上雪一夜獨先釋人以為孝)¶
<pb:KR2k0044_WYG_184-42a>¶
　　(感綺妻丁與姑誶語阮與姒不相能皆出之一日/無疾召子孫列立先祠下㰱血誓曰吾子孫有不)¶
　　(孝悌不同釡㸑者天實臨之言已遂終後子孫九/世同居自綺始乾道中有司上其行賜號曰沖素)¶
　　(處/士)¶
　鄭徳珪　鄭徳璋(宋史鄭綺傳綺四世孫徳珪徳璋/孝友天至徳璋素剛直與物多迕)¶
　　(仇家陷以死罪當㑹逮揚州徳珪哀弟之見誣乃/陽謂曰彼欲害吾也何預爾事我往則姦狀白爾)¶
　　(去得不死乎即治行徳彰追至諸曁道中兄弟相/持頓足哭爭欲就死徳珪黙計沮其行遂紿以無)¶
　　(往夜將半從間道逸去徳璋復追至廣陵徳珪已/斃於獄徳璋聞之慟絶者數四負骨歸葬廬墓再)¶
　　(期每一悲號烏鳥皆翔集不食徳珪/之子文嗣幼病僂徳璋鞠之如己子)¶
<pb:KR2k0044_WYG_184-42b>¶
　朱環(金華先民傳字君玉義烏人仲父桂養為子桂/後生璧因外環環益孝謹時境内多盜桂有白)¶
　　(金數百兩與璧窖蔵之璧夜發去反誣環桂怒褫/環襦袴立雪中一晝夜不使去環恂恂謝過無一)¶
　　(言辨其寃桂死遇璧益厚環善讀書/寳祐中嘗舉進士年八十六終於家)¶
　徐文震(眀一統志金華人尚禮好義數世同㸑徳祐/年間宰相留夢炎署其門曰金華孝友之家)¶
　元¶
　戴珵(宋濂戴府君墓誌字君玉浦江人曾遊浙西誤/傳道卒母朱哭之喪眀珵歸露禱於天摘冬青)¶
　　(葉浸水䑛之目復明朱殁繼母傅生子惠秉/家政資產一聽惠取勿與較年八十四終)¶
　朱元(宋濂朱環傳元字子初性警敏絶人元初有盜/數千起縉雲過永康置砦峽源山抵元家甚邇)¶
<pb:KR2k0044_WYG_184-43a>¶
　　(盜將劫元父環為謀帥元聞遽歸告父速避寇不/聽復涕泣諫環罵曰豎子不解事江南内附久誰)¶
　　(敢叛耶元自度賊縛父去則是父從賊雖百喙莫/能辨孰若殺賊自明乃與役夫傅參謀執刃伏垣)¶
　　(下或止之曰賊勢張甚汝不畏作葅醢耶元曰吾/知有父爾若得白父以無罪雖萬死不恨㑹賊偵)¶
　　(騎至竟斫殺二人裊首市中以血手/入示父乃負之逃賊平父得無罪)¶
　羅時可(掲徯斯羅孝子墓誌字以中金華縣人母劉/氏卒卜地子午谷扶柩葬焉葬畢伏墓一慟)¶
　　(而卒時年二十五天乃昏慘羣烏哀/鳴邑令上其行部使者以聞於朝)¶
　眀¶
　鄭欽(分省人物考字子敬浦江人年十七父得羸疾/醫言人血可治輒刺膚血以和藥既没痛悼終)¶
<pb:KR2k0044_WYG_184-43b>¶
　　(身母疾凡三爇頂灼臂以籲天撫弟妹極盡恩意/續完兄太和所著家規共七十三則自號青蓮居)¶
　　(士/)¶
　鄭淵(獻徵録字仲涵浦江人母病踰年日夜抱持之/積憂至疽發於背猶跪進湯藥母病革思得𤓰)¶
　　(食食已乃卒每𤓰時淵輒涕泣終身弗食𤓰居喪/哀戚兩耳皆聾後居父喪哀毁骨立凡遇父母諱)¶
　　(日前期齋七日至日號慟/行禮如初喪没身不變)¶
　郭用賢(天啟東陽縣志洪武初父仲達以才能舉典/倉事奸黠者伺其隙中傷之法當死用賢奮)¶
　　(然曰吾父志行衆所共知茍為所屈安用我為直/其寃於有司不得遂以身代死鄉人憐之為立廟)¶
　　(祀同時有陳文敵者父被逮赴京文敵求以身代/不遂乃刻木為像晝夜置懐中終身齋素遇忌日)¶
<pb:KR2k0044_WYG_184-44a>¶
　　(則望空遙拜哭泣盡禮哀如初/喪五十餘年人未嘗見其笑)¶
　傅致柔(嘉靖金華縣志字守剛少遊呉立夫之門與/宋濂善父病出市藥溪水瀑漲乘亂流以渡)¶
　　(如有物負其足者得藥歸父旋愈後父殁諸兄溺/浮屠言將葬以火致柔哭泣旣絶不及救乃拾遺)¶
　　(骸筐中且逸去諸兄奪而投之淵復入淵得之裹/以哀服奔宋氏託其友置棺以殮傭書得值買地)¶
　　(葬之廬於墓貧甚至并日一炊御史/潘黼薦於朝辭不赴既卒濂銘其墓)¶
　鄭洧(方孝孺貞義處士傳字仲宗浦江人洪武中詔/天下度田為圖命太學生董其役未幾有以賄)¶
　　(敗者連坐大家多處死時主家政者兄濂也當逮/京師受重辟洧奮曰此行必不反吾兄年八十矣)¶
　　(而使之白首就吏乎吾當代行遂詣理自/誣服竟以其年七月死金陵鄉人哀之)¶
<pb:KR2k0044_WYG_184-44b>¶
　田奐(宋濂田氏哀慕詩集序同郡田君奐篤美有馴/行母徐氏卒哀號慟哭將欲無生既葬遑遑焉)¶
　　(如有求而弗𫉬人或勸其還舍奐曰吾母在此奈/何離母而去因結廬墓側人復勸之曰廬墓非古)¶
　　(奐號曰吾恨不死從吾母於地下古與非古吾弗/暇計也於是寢苫枕塊疏食水飲終三年而後歸)¶
　　(鄉士夫聞之咸為太/息作為篇翰以美之)¶
　張壽祖(金華先民傳字伯樗浦江人父早喪母患乳/核荏苒二十年成癰忽潰夀祖吮出其毒遂)¶
　　(愈母年九十餘寢疾累嵗壽祖侍奉不懈母亡哀/毁骨立洪武二十五年以耆老召歴事户曹除光)¶
　　(化知/縣)¶
　盛本源(眀孝友傳蘭溪人洪武中兄本道被鄉里詿/誤罪當死本源謂其兄曰兄未有嗣理不可)¶
<pb:KR2k0044_WYG_184-45a>¶
　　(死我子女四人願以身代兄在/我猶不死也遂毅然就吏代死)¶
　周道觀(兩浙名賢録字景暹金華人精於醫事父母/極孝洪武辛巳以薦授魯府良醫正年八十)¶
　　(六乞休王手書全孝二大/字以賜之人稱全孝先生)¶
　宗祉(眀實録金華縣人父殁哀毁廬墓三年母盲不/能視物䑛其翳膜母目復眀後自太學生仕至)¶
　　(瀘州知州表/其門曰孝行)¶
　唐熊(萬厯金華府志蘭溪人性澹泊躬修孝行母鄭/年老失眀起居必敬扶持之不離左右伯兄以)¶
　　(刑部尚書養親歸熊恭敬承意代服其勞母氏安/其養焉家貧幾不自給處之裕如雖兄陟上卿益)¶
　　(自勵所守終身不殖家產葢/無於陵之避而有仲子之風)¶
<pb:KR2k0044_WYG_184-45b>¶
　趙滄(東陽縣志本名為滄字宗淵幼有至性以孝聞/既失恃繼母溺於所出滄每出遊學虐其妻鎖)¶
　　(之室中百方窘辱卒無怨言𢎞治辛酉領鄉薦值/母誕辰遂不赴公車復盡推田廬以與諸弟而以)¶
　　(舊居自處母病瘋朝夕侍湯藥不倦母悔悟讒亦/止後父母相繼殁哀毁兼至友愛二弟不衰人稱)¶
　　(之曰趙/王祥)¶
　黃嵐(萬厯永康縣志性孝友㑹兄崇上輸課廷讞置/重辟繫獄嵐聞徃省以貌相肖代繋赴京遇宥)¶
　　(獲/免)¶
　胡郴(萬厯湯溪縣志字宗質兄以仇誣陷逮赴京師/郴念兄老疾抱持慟哭請以身代籲官官憐之)¶
　　(竟從其請代戍遼陽十三年後以/恩宥還鄉侍兄益謹年七十餘卒)¶
<pb:KR2k0044_WYG_184-46a>¶
　黃潾(續浦陽人物記九嵗喪母朝夕哀慟得喘疾年/二十三父當役潾請代行父憐其病遣兄滋往)¶
　　(潾曰寧有兄逺赴萬里而弟晏處室廬者乎固請/父重違其意許之即詣省領文去間闗疾劇竟死)¶
　　(於途滋往收骸莫知其處逾年始得其族人洵字/永叔隠居著作尤工書體髫年父死非命悼慕終)¶
　　(身號抱戚子又培字仕茂出洵之門/嗜學好古亦以孝聞俱有潾之風焉)¶
　胡繁(湯溪縣志兄為鄉民所誣謫戍遼陽/繁以身代後恩宥還鄉年八十卒)¶
　張應沛(續浦陽人物記字汝霖父元京早逝居喪哀/毁逢忌辰輒竟日流涕奉孀母備極承歡二)¶
　　(弟潞澤襁褓中撫之成立合㸑四十年以貢授太/湖簿陞費縣丞數月聞仲弟故恐傷母心急告歸)¶
　　(哀痛成疾卒於途喪歸逺近畢赴/楊太史守勤為表其墓曰孺孝)¶
<pb:KR2k0044_WYG_184-46b>¶
　邵&KR0581;(武義縣志父寢疾背負共卧起者三十年父年/九十餘殁&KR0581;亦七十餘哭至喪眀廬墓二年卒)¶
　應綱(萬厯金華府志字恒道永康人幼喪父其母胡/守節撫之成立補弟子員綱事母老母有疾或)¶
　　(不食綱亦不食成化七年省試囘經錢塘覆舟人/多溺死綱以母老寡居為念水中若有援之者獨)¶
　　(得無恙人以為孝感後任歸徳州訓導奉母就養/孝愛逾篤母殁水漿不入口者三日廬墓三年𢎞)¶
　　(治十七年旌/其門曰節孝)¶
　王世名(王世貞紀孝子王世名事武義諸生父與族/子口語相失族子倚之墻築其顋傷死時世)¶
　　(名猶稚宗人捐族子之腴五十畝償世名世名飲/泣受田供賦役外手籍其數市金封之嵗以為常)¶
　　(口不及父事晝夜讀書補博士弟子至婚娶舉一/子教弱弟使有成立其於族子以兄禮禮之無間)¶
<pb:KR2k0044_WYG_184-47a>¶
　　(每嵗旦謁父主前卜之不吉則掩泣而退至卜得/吉乃走冶工鑄一利刃鐫姓名於背伺族子飲醉)¶
　　(歸袖刃揮之立死囊其首歸於父主前曰幸不辱/拜辭其母曰弟壯可養有孫不鬼餒矣疾趨至縣)¶
　　(出袖中牘且出其藏金令義之繋於麗譙之上謂/族子毆世名父死世名殺應斬之人當減徒然法)¶
　　(必檢父屍而後獄可成世名聞之自譙投而下敗/面折肢曰吾往者不聞之官懼暴我父骨今乃為)¶
　　(我暴父骨也吾杜吾口矣自是絶不食/積十日死令嗟賞久之為祠以祀孝子)¶
　傅寛(續浦陽人物記字孟宏少負膽智甫冠父遭仇/家中以重辟寛請代行父憐其少不許寛曰緹)¶
　　(縈幼女能詣闕上書矧男子乎遂往訊榜掠無完/膚猶伏地咄咄訴辨卒白其寃後御史廉狀壯之)¶
　　(為棹楔以旌其孝孫文理粤衞叅軍聞母病掛冠/歸刲股療母愈遂終養不出從弟亨蒙慷慨仗義)¶
<pb:KR2k0044_WYG_184-47b>¶
　　(亦有/理風)¶
　黄瑭(續浦陽人物記字均璧父陶以累當赴京瑭請/代行吏議充廣西軍瑭任之告歸取行資瑭子)¶
　　(保字孟安又請代既而從征蠻宼没於陣初保娶/陳氏甫嵗餘生子崗未週而保死守節育子教之)¶
　　(成立/云)¶
　黄謐(續浦陽人物記字君静父隆為仇家誣搆當詣/京師謐毅然往白而卒子良昶字孟舒痛父早)¶
　　(世寢食不忘或語及輒泫然流涕事母石極甘㫖/之奉至老不裒母年逾八十卒兄良嗣以非罪械)¶
　　(繫至京良昶從行詣理代服法司/義之俾贖其罪而歸人皆稱其賢)¶
　趙枋(崇禎浦江縣志母病三年衣不解帶既卒栝寇/入境人皆逃匿枋獨扶柩哭寇亦哀之不犯)¶
<pb:KR2k0044_WYG_184-48a>¶
　尹振(嘉靖金華縣志母周氏患瘋時振年尚幼保扶/不離膝下稍長孝養益篤朝夕侍養躬滌溺器)¶
　　(母亡哀傷/成疾而卒)¶
　湯伯瑜(武義縣志十嵗喪父貧不能葬稍長徒跣負/土以葬其母王氏苦節六十二年足不踰閫)¶
　　(織絍自給伯瑜傷母志奉甘㫖惟所欲母患癰法/宜潰以砭勿忍口吮之赤黄洴流而愈又暑痢掖)¶
　　(起藉眠不解帶者數月母年八十七終廬/墓三年學道巡按給扁獎奨嵗給粟帛)¶
　項思諭(崇禎浦江縣志傭樵以養寡母甘㫖竭力母/患瘋疾三十年嵗歉難給賣妻以終養迨殁)¶
　　(廬墓終身/衰麻云)¶
　楊天龍(崇禎浦江縣志鐵工為業母病聞割股可瘳/即引刀割以少復口銜鐵鈎摘割方寸和糜)¶
<pb:KR2k0044_WYG_184-48b>¶
　　(以進母食愈後三年病如初復割復愈有村豎/陳應相聞其風母病藥不效亦割股療之愈)¶
　施伯穎(崇禎浦江縣志字長孺幼善屬文性尤至孝/七嵗從父延賢讀書於杭州之仙林寺父患)¶
　　(疫垂斃伯穎泣禱迦藍夜夢一青衣指寺後桃樹/云此杪能活爾父覺取進服之立瘥母陳寢疾刲)¶
　　(股療之者再竟以股瘡甚發/痘疹遂不可治族人哀之)¶
　朱助(金華雜識字士貞湯溪人母卒廬墓家燬於火/而師萊堂扁出煨燼若新盆柏蒼枝致黃鳥卵)¶
　　(育馴而不驚家有母犬老瘠病瘡/其兒啣食食之人歎為孝感三異)¶
　徐文敏(金華先民傳武義人父早卒母朱遺腹生文/敏及長事母孝母患瘋疾百方醫療不痊乃)¶
　　(斷酒肉每夜叩北辰祈以身代越四年勿懈忽一/夕夢老人示以方如方劑藥母服而愈其孝老而)¶
<pb:KR2k0044_WYG_184-49a>¶
　　(彌篤正徳間朝廷旌其母節後十年知縣張沐/核其孝行以聞未報而卒其母年逾九十乃終)¶
　王晁(金華雜識字公亮東陽人居貧養親曲盡孝道/母卒廬墓三年邑令張立嘗雪夜往覘之藉苫)¶
　　(單薄晁僵卧其上齒相擊有聲/而嗚咽號哭不自禁立大歎賞)¶
　呉滄(萬厯金華府志東陽人幼失怙比長竭力事母/母没廬墓三年又以早孤不得廬父墓復補三)¶
　　(年嘉靖初北上乞表母節至揚子江值颶風大作/舟欲覆滄泣曰死不足惜吾母之節冺矣叩頭籲)¶
　　(天風頓息得免抵京疏上詔旌其母/後士民以滄孝行具聞亦得旌表)¶
　潘琢(金華雜識字時循蘭溪人母患瘋㾧琢衣不解/帶痒疴疾痛隨意搔摩梳洗水火皆身理之母)¶
　　(久卧思起乃制軟輿與弟舁之惟母意所/適與之遊衍如是七年母死廬墓者九年)¶
<pb:KR2k0044_WYG_184-49b>¶
　徐克仁(萬厯金華府志東陽人母疾朝夕奉養歴寒/暑衣不解帶竭誠醫禱母病尋愈後以夀終)¶
　　(克仁哀毁骨立葬母誠東結廬於墓晨夕拜奠三/年悲號不置後父病醫禱如母及終亦廬墓三年)¶
　　(有斃蛇馴兔之祥巡/按李天寵旌其孝)¶
　鄭應朝(鄉賢留祀冊浦江人性至孝父殁廬墓三年/生母黃氏遘疾躬嘗湯藥衣不解帶者六十)¶
　　(餘日及殁三年不御酒肉不聽音樂事繼/母鍾氏色養備至無異所生崇祀鄉賢)¶
　倪大海(金華先民傳永康人祖病日夜侍奉不離側/焚香告天願減已齡以延祖壽後祖年踰九)¶
　　(十乃終大海哀毁踰禮廬墓三年繼母李患癰/吮之而愈及殁又廬墓三年有司具奏旌其門)¶
　龔曇(分省人物考字汝霖義烏人年十七父演病躬/侍湯藥衣不解帶比卒哀毁殯葬如禮事母尤)¶
<pb:KR2k0044_WYG_184-50a>¶
　　(謹孝養凡四十年母卒廬墓苫塊饘粥奠獻悲/號三年如一日有司以聞詔旌其門賜八品官)¶
　王應麟(義烏縣志眀季兵亂隨父出避父為亂兵所/執勒金錢無所有將殺之應麟抱父哭訴曰)¶
　　(家貧無有若欲殺父願以/身代兵即殺之父獲免)¶
國朝¶
　張密(鄉賢留祀冊浦江人順治甲申奉父避難山中/山賊忽至家人悉奔竄密負父匿叢莽間與賊)¶
　　(遇欲加害密呼號以身衞父受賊捶擊血透重衣/氣幾絶猶手不釋父賊感其誠相率散去父子俱)¶
　　(得全父患疽百藥無效密為吮其毒/始得愈令令表其閭曰純孝之門)¶
　傅文權(題旌冊義烏人六嵗喪父事母以孝稱家貧/菽水不給日則提筐拾薪夜則製寓錢以易)¶
<pb:KR2k0044_WYG_184-50b>¶
　　(粟供母朝夕母疾醫藥罔效文權叩天請代疾漸/瘳後母以壽終號泣擗踊水漿不入口終身孺慕)¶
　　(若嬰兒然康熈三/十五年具題奉旌)¶
　張徳冠(題旌冊浦江縣學生康熈甲寅負母避難山/中遇寇義不降辱賊以利力扼頸徳冠罵不)¶
　　(絶口捐軀殉之康熙/五十一年具題奉旌)¶
　張眀經(題旌冊蘭谿人九嵗喪父哀毁如成人事母/晨昏定省五十年如一日母故擗踊悲號哀)¶
　　(感行路既葬廬墓三年/雍正四年具題奉旌)¶
　杜文孟(題旌冊東陽人性至孝母病思食鮮魚文孟/臨淵號哭魚忽自泉中躍出人稱孝感父逺)¶
　　(出歴年不歸文孟泣請於母徒步訪父歴險阻逾/萬里凡荒崖絶壑深林穹谷靡不至後竟無所遇)¶
<pb:KR2k0044_WYG_184-51a>¶
　　(文孟亦以疾卒於旅次/雍正四年具題奉旌)¶
　杜時融(題旌冊東陽人父殁邊陲時融聞訃倉皇呼/夭擗踊冐烽燧走萬里扶櫬南還奉寡母先)¶
　　(意承志孺慕終身雍/正四年具題奉旌)¶
　方應秩(題旌冊字朝音浦江人父大奎性嚴肅應秩/先意承志曲盡心力母周氏卒應秩廬於墓)¶
　　(所寢苫枕塊哀毁骨立不御酒肉者三年後居父/喪如喪母時遇祭辰輒悲慕號泣雍正八年具題)¶
　　(奉/旌)¶
　¶
　¶
<pb:KR2k0044_WYG_184-51b>¶
　¶
　¶
　¶
　¶
　¶
　¶
　¶
　浙江通志卷一百八十五¶
