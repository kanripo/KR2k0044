# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:22.756555
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二
<pb:KR2k0044_WYG_004-1a>¶
欽定四庫全書¶
　浙江通志卷二¶
　星野¶
　　天官有書天文有志史氏所占遞相傳述其説本¶
　　於周禮昉於虞書呉越土屬星紀序十二次之首¶
　　保章所辨與羲和所掌可考而知聖人敬授人時¶
　　别宵旦之中星以定四仲是以政事修而泰階平¶
　　景星見善言天者必有驗於人也志星野¶
<pb:KR2k0044_WYG_004-1b>¶
　浙江省¶
　周禮春官保章氏以星土辨九州之地所封封域皆¶
　　有分星以觀祅祥(注星土星所主土地封猶界也/大界則曰九州州中諸國中之)¶
　　(封域於星亦有分焉其十二次之分星紀呉越也/元枵齊也娵訾衞也䧏婁魯也大梁趙也實沈晉)¶
　　(也鶉首秦也鶉火周也鶉尾楚也壽星鄭也大火/宋也析木燕也疏呉越在南齊魯在東今歲星或)¶
　　(北或西不依國地所在者此古之受封之日歲星/所在之辰國屬焉故也呉越二國同次者亦謂同)¶
　　(年受封故/同次也)¶
　左傳昭公三十二年夏呉伐越始用師於越也史墨¶
<pb:KR2k0044_WYG_004-2a>¶
　　曰不及四十年越其有呉乎越得歲而呉伐之(注/此)¶
　　(年歲在星紀呉越之分也歲星所在其國有福疏/天文分野斗主呉牽牛主越此年歲星在牽牛)¶
　廣雅斗牽牛嬃女呉¶
　春秋元命苞牽牛流為揚州分為越國¶
　春秋文耀鉤布度定紀分州繫象䝉山以東至南江¶
　　㑹稽震澤徐揚之州屬權星¶
　越絶書越故治今大越山陰南斗也呉故治西江都¶
　　牛須女也¶
<pb:KR2k0044_WYG_004-2b>¶
　呉越春秋呉與越同音共律上合星宿下共一理¶
　史記天官書南斗其北建星牽牛其北河鼓婺女其¶
　　北織女(注索隱曰須女謂之務女或作婺正義曰/須女四星亦楘女南斗牽牛須女皆為星)¶
　　(紀於辰在丑越之分野/而斗牛為呉之分野)¶
　漢書天文志斗江湖牽牛婺女揚州丙丁江淮海岱¶
　　戌呉越呉楚之疆候熒惑占鳥衡¶
　漢書天文志孝景二年十二月水火合於斗斗呉也¶
　　又為粤元鼎中熒惑守南斗南斗越分也¶
<pb:KR2k0044_WYG_004-3a>¶
　漢書地理志呉地斗分野也今之㑹稽九江丹陽豫¶
　　章廬江廣陵六安臨淮郡盡呉分也粤地牽牛婺¶
　　女之分野也今之蒼梧鬰林合浦交阯九真南海¶
　　日南皆粤分也¶
　　(謹按浙江地西漢屬㑹稽郡者十之八屬丹陽郡/者十之二未分置呉郡故班固云然其以兩郡屬)¶
　　(斗分與今測/合故節録之)¶
　漢書律厯志斗綱之端連貫營室織女之紀指牽牛¶
　　之初以紀日月故謂之星紀¶
<pb:KR2k0044_WYG_004-3b>¶
　淮南子天文訓天有九野(注斗呉之分野牽牛/一名星紀越分野)¶
　後漢書天文志注星經曰熒惑主揚州璇璣者謂北¶
　　極星也玉衡者謂斗九星也玉衡第六星主揚州¶
　　常以五巳日候之辛巳為丹陽丁巳為呉郡㑹稽¶
　　(謹按洪武蘓州府志/謂此日占斗星之色)¶
　後漢書郡國志注帝王世紀曰黄帝受命乃推分星¶
　　次以定律度自斗十度至婺女七度一名須女曰¶
　　星紀之次於辰在丑謂之赤奮若於律為黄鐘斗¶
<pb:KR2k0044_WYG_004-4a>¶
　　建在子今呉越分野¶
　後漢書律厯志注月令章句曰周天三百六十五度¶
　　四分度之一分為十二次日月之所躔也地有十¶
　　二分王侯之所國也自斗六度至須女二度謂之¶
　　星紀之次越之分野¶
　三國呉志注㑹稽典録虞翻曰㑹稽上應牽牛之宿¶
　　下當少陽之位¶
　左思呉都賦上當星紀拓土畫疆包括於越婺女寄¶
<pb:KR2k0044_WYG_004-4b>¶
　　其曜¶
　晉書天文志自南斗十二度至須女七度為星紀於¶
　　辰在丑呉越分野屬揚州(費直起斗十度/蔡邕起斗六度)¶
　晉書天文志斗牽牛須女呉越揚州丹陽入斗十六¶
　　度㑹稽入牛一度¶
　晉書天文志歲星曰東方春木主齊呉熒惑曰南方¶
　　夏火主楚呉越以南¶
　晉書苻堅載記堅引羣臣㑹議曰吾將薄伐南裔於¶
<pb:KR2k0044_WYG_004-5a>¶
　　諸卿意何如太子左衞率石越對曰今歲鎮星守¶
　　斗牛福徳在呉懸象無差不可犯也堅獨留苻融¶
　　議融曰歲鎮在斗牛呉越之福不可以伐¶
　吳地記禹貢揚州之域當磨蝎斗牛之位列婺女星之分野¶
　唐書天文志貞觀中淳風譔法象志因漢書十二次度¶
　　數始以唐之州縣配焉南斗在雲漢下流當淮海間為¶
　　吳分牽牛去南河寖逺自豫章迄㑹稽南逾嶺徼為越分¶
　通占大象厯星經南斗六星主天子壽命亦云宰相爵¶
<pb:KR2k0044_WYG_004-5b>¶
　　禄之位盛明王道和平將相同心帝命壽天下安¶
　通占大象厯星經越一星在婺女之南¶
　乙巳占聖人觀象分配國野或取水土所生或視風¶
　　氣所宜因係之以成形象之應故越人伺察以斗¶
　　牛辨祥¶
　通典揚州在於天文斗則呉之分野(漢之㑹稽九江/丹陽鄣郡廬江)¶
　　(廣陵六安臨淮皆其分也今丹陽呉郡呉興餘杭/新定新安㑹稽餘姚臨海縉雲永嘉東陽等郡地)¶
　　(也按呉國之分雖強盛之時殊不全得揚州之地/今配星次且約漢書其厯代所屬則各具於諸郡)¶
<pb:KR2k0044_WYG_004-6a>¶
　天文精義賦斗牛星紀呉越隸揚¶
　宋史天文志三台六星兩兩而居起文昌列抵太微¶
　　一曰天柱三公之位也主開徳宣符西近文昌二¶
　　星曰上台為司命主壽上台上星主兖豫下星主¶
　　荆揚¶
　宋史天文志極度極星之在紫垣為七曜三垣二十¶
　　八宿衆星所拱是謂北極為天之正中而自唐以¶
　　來厯家以儀象考測則中國南北極之正實去極¶
<pb:KR2k0044_WYG_004-6b>¶
　　星之北一度有半此蓋中原地勢之度數也中興¶
　　更造渾儀而太史令丁師仁乃言臨安府地勢向¶
　　南於北極髙下當量行移易局官吕璨言渾天無¶
　　量行更易之制若用於臨安與天參合移之他徃¶
　　必有差忒遂罷議後十餘年邵鍔鑄儀則果用臨¶
　　安北極髙下為之以清臺儀較之實去極星四度¶
　　有竒也¶
　宋史天文志北方南斗六星天之賞禄府主天子夀¶
<pb:KR2k0044_WYG_004-7a>¶
　　算為宰相爵禄之位南二星魁天梁也中央二星¶
　　天相也北二星天府廷也南星者魁星也北星杓¶
　　也石申曰魁第一主呉二㑹稽¶
　文獻通考宋兩朝天文志天市垣二十二星東西列¶
　　各十一星其東垣南第六星曰呉越¶
　乾道臨安志國史地理志兩浙路當天文南斗須女¶
　　之分¶
　天文祕訣南斗牽牛星紀之次初斗十一度外末女¶
<pb:KR2k0044_WYG_004-7b>¶
　　七度内於分為呉越於辰在丑於野在揚兩浙之¶
　　蘇秀湖杭常潤明越睦處温台衢婺皆呉越之分¶
　　也天市垣呉越去極七十八度入九度皆入牛宿¶
　　十二諸國越距西星去極二十三度入斗四度¶
　王十朋㑹稽風俗賦越於九域分曰揚州仰瞻天文¶
　　度當斗牛在辰為丑自夏而侯¶
　孫因越問射祥光於斗分兮占星紀於天倪牽牛炳¶
　　其初躔兮届須女之七度少陽當其正位兮為萬¶
<pb:KR2k0044_WYG_004-8a>¶
　　物之潔齊¶
　葛灃錢塘賦顧兹都督之大府上當星紀之躔次驗¶
　　夏書之所别為揚州之内地¶
　羣書考索九州十二域或繫之北斗或繫之二十八¶
　　宿或繫之五星揚徐主於權此繫之北斗者也星¶
　　紀呉越也此國之繫於二十八宿也星紀之次其¶
　　州曰揚此州之繫於二十八宿也歲星之主齊呉¶
　　熒惑之主楚越此繫之五星者也然呉越南而星¶
<pb:KR2k0044_WYG_004-8b>¶
　　紀在丑南北相反而相屬何也先儒以為古者受¶
　　封之日歲星所在之辰其國屬焉觀春秋傳凡言¶
　　占相之術以歲之所在為福則古之言星紀者未¶
　　嘗不視歲之所在也班固曰丙丁江淮海岱戍主¶
　　呉越此以方位辨州土也蓋自甘徳石申以十二¶
　　次更配十二分野而分野之次已明自班固取三¶
　　統厯十二次以配十二野而分野之次益明及費¶
　　直之説周易蔡邕之月令章句所言頗有先後故¶
<pb:KR2k0044_WYG_004-9a>¶
　　陳卓更言郡國所入之宿度而分野之度數為尤¶
　　明¶
　清類天文分野之書晉天文志十二次分野始角亢¶
　　者以東方蒼龍為首也唐十二次始女虛危者以¶
　　十二支子為首也其以斗牛為星分之首者日月¶
　　五星起於斗宿古之言天者由斗牛以紀星則星¶
　　紀為十二次之首而斗牛又二十八舍之首也¶
　清類天文分野之書浙江等處承宣布政使司府縣¶
<pb:KR2k0044_WYG_004-9b>¶
　　並屬斗牛分¶
　觀象玩占歲星經南斗呉越有福其歲大豐守之六¶
　　十日臣有増爵禄者木星經南斗呉國大稔歲星¶
　　守牛天下和平石氏曰守三十日九十日四夷來¶
　　朝火星入牽牛而出其南守二十日有大赦黄白¶
　　雲氣入牛牛蕃息木星經女石氏曰越人以金銀¶
　　貢織女三星在天市垣東一曰東橋一曰天女天¶
　　帝之女也主經緯布帛絲枲之事主收藏珍寶以¶
<pb:KR2k0044_WYG_004-10a>¶
　　制衣裳成文繡天之水府也星足常向扶筐牽牛¶
　　亦常向織女之足三星俱明天下和平¶
　於越新編按呉越在東南而斗牛乃在揚州分次餘¶
　　照所及星光燭天區區尺土誰為界限若以南北¶
　　江源論則星之與野原不甚逺¶
　星圖發凡北極出地各處不同如順天出地四十度¶
　　常見亦四十度浙省出地三十度常見亦三十度¶
　　南極入地理同¶
<pb:KR2k0044_WYG_004-10b>¶
　　杭州府¶
　五代史呉越世家豫章人有善術者望斗牛間有王¶
　　氣牛斗錢塘分也占之在臨安¶
　清類天文分野之書杭州府禹貢揚州之域牛女分¶
　　野¶
　明一綂志杭州斗分野¶
　萬厯杭州府志羣書所指呉越度數不無稍異蓋乾¶
　　象推遷前後有差殊耳然大要則起於斗也故一¶
<pb:KR2k0044_WYG_004-11a>¶
　　綂志斷從斗分野今從之¶
　内緯祕言斗十三度杭州府錢塘仁和二縣入八分¶
　　之八海寧富陽餘杭臨安於潛新城昌化麗八分¶
　　之九¶
　舊浙江通志古測杭州斗分野今測杭州斗一度¶
　杭州府志杭州斗十度值漸臺下或曰斗一度(顧豹/文曰)¶
　　(星野之説或有獻疑者曰呉越地近江海在南分/野星紀在北是驅南轅於北荒也答曰測地者午)¶
　　(南子北測日晷者午北子南今呉越在南而測之/者在丑之辰是與測日晷者同一法也何疑焉一)¶
<pb:KR2k0044_WYG_004-11b>¶
　　(行曰精氣所屬或以封國或以歲祀世多採用其/言其實非也或又曰厯代以丑為星紀斗牽牛女)¶
　　(度數多不同且星與世推移此又可疑者也答曰/自春秋時論呉斗分也越牽牛分也厯二千餘年)¶
　　(天漸差而西星辰漸差而東明初杭郡當斗十度/值漸臺蘓州當箕四度值扶筐若守春秋之法則)¶
　　(與天違矣及後一綂志改三度迄今又百餘年移/入斗一度夫度一與度三雖有異而所去不遠同)¶
　　(在斗度則一是/可深信者也)¶
　藏書集要武林杭州府斗八度丑宫¶
　錢塘縣志杭為斗一度前志俱然惟劉基謂為牛分¶
　　唐順之謂是牛一度蓋在斗牛之間女稍逺矣¶
<pb:KR2k0044_WYG_004-12a>¶
　　(謹按星紀分野呉越同占其各郡所入度數則皆/言人人殊况屬邑乎故於總部外第就十一郡分)¶
　　(列諸家之説而不及各縣但縣志内或有與/諸家之説相發明者間附一二以備參考)¶
　　嘉興府¶
　至元嘉禾志嘉興乃斗之分野而崇徳處呉越之間¶
　　則獨在斗牛躔度之交宋建炎初秋占者望斗牛¶
　　間有紫氣既而移蹕維揚謂其已驗暨冬十月戊¶
　　寅孝宗虹渚之祥實在嘉興非其明驗歟¶
　清類天文分野之書嘉興府禹貢揚州之域斗分呉¶
<pb:KR2k0044_WYG_004-12b>¶
　　地¶
　明一統志嘉興斗分野¶
　内緯祕言斗十五度嘉興府嘉興秀水嘉善三縣入¶
　　七分之六海鹽平湖石門桐鄉四縣入八分之四¶
　舊浙江通志嘉興劉基分為斗十一度古測嘉興斗¶
　　分野今測嘉興斗二度¶
　舊嘉興府志羣書及舊志所載皆謂嘉興屬揚州以¶
　　斗牛女三舍為其分而明一統志謂嘉興府天文¶
<pb:KR2k0044_WYG_004-13a>¶
　　斗分又清類分野謂斗二度入呉嘉興府分屬斗¶
　　十一度即今康熙十九年十一月彗星見斗欽天¶
　　監奏屬呉越則郡分可專言斗不必及牛女也¶
　嘉興府志嘉興府揚州之域於經星為斗牛於緯星¶
　　為女火為天弁於次為星紀於度為斗六至須女¶
　　三於十二辰為丑於五星為熒惑於占為朱鳥¶
　藏書集要檇李嘉興府斗九度丑宫¶
　　湖州府¶
<pb:KR2k0044_WYG_004-13b>¶
　清類天文分野之書湖州府禹貢揚州之域斗牛之¶
　　分古防風氏之國也¶
　明一統志湖州斗牛分野¶
　内緯祕言斗二十一度湖州府烏程歸安二縣入六¶
　　分之三牛四度湖州府徳清長興武康入四分之¶
　　三安吉州孝豐入四分之五¶
　舊浙江通志湖州亦斗分古測湖州斗牛分野今測¶
　　湖州斗二度¶
<pb:KR2k0044_WYG_004-14a>¶
　藏書集要呉興湖州府斗十度丑宫¶
　烏程縣志烏程南屬㑹稽北屬丹陽㑹稽屬越丹陽¶
　　屬呉介在呉越㑹稽入牛一度丹陽屬斗十六度¶
　　是烏程分野在牛斗之間¶
　徳清縣志呉越之國其地相近其星野亦不相逺今¶
　　廣輿記載杭州嘉興為斗分野紹興為牛女分野¶
　　湖州為斗牛分野可見徳清在牛分者什之三在¶
　　斗女者什之一¶
<pb:KR2k0044_WYG_004-14b>¶
　　寧波府¶
　清類天文分野之書寧波府禹貢揚州之域牛女之¶
　　分越地¶
　明一統志寧波牛女分野¶
　成化四明郡志前後論呉越星次度數互有不同惟¶
　　呉虞翻有言㑹稽上應牽牛之宿下當少陽之位¶
　　為得之今本府實㑹稽之東部其牽牛之宿歟¶
　嘉靖寧波府志春秋州鳩禆竈之徒所論諸國分星¶
<pb:KR2k0044_WYG_004-15a>¶
　　詳矣然不及呉越寧波故禹貢揚州之域於春秋¶
　　為呉越地於分野則始見於周禮鄭康成注曰星¶
　　紀呉越也范史志星紀起斗十一度至婺女七度¶
　　於辰為丑於分野為呉越然則郡之所占蓋斗牛¶
　　女之次矣晉書星紀起斗十二度(比范志/減一度)費直星¶
　　紀起斗十度(比范志/多一度)終婺女五度(比范志/減二度)蔡邕星¶
　　紀起斗六度(比范志/多五度)終婺女二度(比范志/減五度)一行星¶
　　紀起斗九度(比范志/多二度)終婺女四度(比范志減三度/諸説星紀丑分)¶
<pb:KR2k0044_WYG_004-15b>¶
　　(皆不同蓋當時布算之術/各有所據故其説各因之)然語斗牛女為呉越之¶
　　分一也班志呉斗分野越牽牛婺女分野此又分¶
　　星紀為二而呉與越又自有分矣有辨星紀之非¶
　　呉越者曰呉越南星紀北然以厯家仰儀之理推¶
　　之(仰儀反以觀天取/光之所燭為驗)則星紀在北而光燭於南其¶
　　以呉越當之者從星紀之所燭也春秋元命苞¶
　　牛流為揚州分為越國虞翻曰㑹稽上應牽牛之¶
　　宿下當少陽之位(此又不及/斗婺女)蓋舉其中牽牛則前¶
<pb:KR2k0044_WYG_004-16a>¶
　　後二星皆舉之矣故言吾郡之分星其為星紀也¶
　　信矣(鄞縣志分野之説昉於周禮邦次之繫注於/鄭司農歲星之屬取於賈氏京房以卦位積)¶
　　(算費直以周易起度蔡邕月令陳卓分躔皆各為/分野之疏以合占驗之旨諸論紛紜張時徹嘉靖)¶
　　(郡志亦敘之博矣但浩而無涯弛而寡鍵今舉其/未詳明者列之呉越域本揚州分宿為牽牛婺女)¶
　　(次於星紀爾雅曰星紀斗牽牛也郭璞云斗牽牛/者日月五星之所終始故謂之星紀魏史以南斗)¶
　　(牛女丑屬之而分㑹稽入牛一度之内葢太乙三/宫起斗八宫起女屬北方之第七舍斗辰六星二)¶
　　(十四度牛丑六星七度女子四星十度在天共四/十一度在地五十三度總屬揚州之分而入㑹稽)¶
　　(則牛一度元史云斗四度三十六分六十六杪外/入呉越此斗牛女星紀為總屬之説也天文志南)¶
<pb:KR2k0044_WYG_004-16b>¶
　　(斗牽牛星紀之次初斗十一度外末女七度内於/分為呉越於辰在丑於野在揚州自廬江九江負)¶
　　(淮水之南盡臨淮廣陵至東海又逾南河西濵彭/蠡南至越州南斗在雲漢之下流當淮海之間為)¶
　　(呉分牽牛去南河寖逺故其分野自古豫章東達/㑹稽南逾嶺徼為越分列星度數云斗第二星至)¶
　　(㑹稽又女七度主越春秋元命苞牽牛分為越國/淮南子支干分野以丙子屬越張氏河圖分野其)¶
　　(第九宫亦以丙屬明越二州此呉越分野之别也/班志地理斗分呉牽牛婺女分越而志天文又以)¶
　　(斗屬江湖牽牛婺女屬揚州亦自異矣太微指掌/天市垣有列國星二十二起宋厯呉越止於河中)¶
　　(而呉越國星正對牛女之次又女宿宫内有十二/國星東起於越是知星本有土天自成分野非即)¶
　　(保章氏所謂辨星土者歟元命苞謂牽牛流為揚/州分為越國流者自彼及此之謂分者由本及支)¶
<pb:KR2k0044_WYG_004-17a>¶
　　(之謂星本北而地在南精氣流映揚為本而越為/支光芒旁燭唐一行曰懸象在天其本在地星之)¶
　　(與地以精光相屬而不繫乎方隅其占測以山河/為限而不主於州國是精氣流分之義晰山河分)¶
　　(界之限明而星北地南相岐之説與郡縣杳𣺌難/辨之疑可推矣李淳風州域分野祕術揚州域曰)¶
　　(癸丑支之所屬呉越得丑八數刼煞在寅災煞在/卯天煞在辰地煞在已刑在酉丑刑戍又金鏡祕)¶
　　(訣揚州丙戍宫以癸酉總一宫之分野内呉越屬/丙辰謂太乙厯州遊郡以二十八宿躔度所臨苦)¶
　　(與四神刼煞刑併者其域必凶此太乙占呉越分/野之法也天之所覆甚廣地之所應無窮而災祥)¶
　　(之見纖微具别者大約以分宿為主屬辰參之而/再稽於本國之星之度其入度不同則占應自異)¶
　　(晉史墨曰越得歲而呉伐之必受其凶釋者曰分/歲在星紀夫星紀呉越一也何以有得不得之)¶
<pb:KR2k0044_WYG_004-17b>¶
　　(考呉之始伐越乃在辛卯夏五月史墨曰不及四/十年越其有呉乎按太歲在卯曰單閼名䧏入在)¶
　　(婺女虚危故曰得歲然何以獨言越得也蓋越之/野屬丙丙則與辛合呉越之野屬丑災煞在卯天)¶
　　(文志云歲星所在國不可伐可以伐人呉所伐者/乃同得歲星之國故凶杜氏曰歲星所在其國有)¶
　　(福呉先用兵故受其殃此越得之之説也乙巳夏/五月呉伐越越敗呉於檇李按丑野局地煞在巳)¶
　　(檇李為呉之丑地煞巳落呉天盤祕指是年仲夏/女十度斗十六度漸次十度與太乙遊宿之度贏)¶
　　(二度以其贏者入於天漢是時天市之呉越星界/於天漢北河分流之岐呉在越前為稍北越居呉)¶
　　(後為稍南正在河漈則越已贏二度丑女七度原/主越今行十度合太乙遊行之數此又越之所以)¶
　　(獨得於月而勝者也丁未春二月夫差伐越敗越/於夫椒按金鏡紫徼丁未越野分宫入庚子元四)¶
<pb:KR2k0044_WYG_004-18a>¶
　　(十四局太乙在八宫陽徳為天目外廹主算三十/三主大將三宫外宫廹主㕘將九宫蓋其推法在)¶
　　(太乙前一辰為外廹在後一辰為内廹在前敗宫/為外宫廹在後一宫為内宫廹也是年越果  戊)¶
　　(辰冬十一月丁卯越滅呉是歲天煞在辰災煞在/卯且歲星十二歲而周天至此已越三週而復以)¶
　　(卯日克之史墨所謂不及四十年越其有呉之説/驗矣然歲星在寅曰攝提格名監徳在斗牽牛歲)¶
　　(星在子曰困敦名天宗亦在牽牛史墨不取而獨/取單閼之在婺女則知女度之為越分也益確認)¶
　　(山河脉絡於兩戒識雲漢星沈於四維參以古郡/國此一行之善法上慎禔而下恪承安在天高辰)¶
　　(逺之不可縷/分纖析耶)¶
　内緯祕言牛三度寧波府鄞縣慈溪入七分之六女¶
<pb:KR2k0044_WYG_004-18b>¶
　　初初度寧波府奉化定海象山三縣入七分之三¶
　舊浙江通志古測寧波牛女分野今測寧波斗四度¶
　藏書集要四明寧波府斗十度丑宫¶
　　紹興府¶
　清類天文分野之書紹興府禹貢揚州之域其山鎮¶
　　曰㑹稽牛女之分¶
　萬厯紹興府志星野諸説大率紹興主牽牛為多舊¶
　　志云春秋傳呉越同壤漢永嘉中木火金聚牛女¶
<pb:KR2k0044_WYG_004-19a>¶
　　孫氏實有江左陳亡星孛於牽牛班氏别之恐未¶
　　然按西漢㑹稽兼呉越地故孟堅於兩分皆稱㑹¶
　　稽斗牛女連度呉山陰閩嶺南蒼梧亦接壤或分¶
　　或合總之浙東皆在牽牛度固不牴牾二孫俱領¶
　　㑹稽太守陳奄有江南山隂無偏王奚必應在呉¶
　　分哉史墨曰越得歲呉伐之必受其凶呉越歲各¶
　　有主班氏論未必非也(周述學曰紹興府領八縣/隸浙江布政司疆域不及)¶
　　(古㑹稽十之一所分天度無幾所干災祥甚微當/以呉越通占况斗牛二宿同在星紀一次閫奥之)¶
<pb:KR2k0044_WYG_004-19b>¶
　　(中亦不宜分論惟風雲物氣乃一郡之所發庶可/以專視也今清類以辰次配野丑為呉越分屬揚)¶
　　(州一行以為在地江河之精氣在天為雲漢地有/南北河雲漢亦分兩派南戒自嶺徼達於甌閩為)¶
　　(南紀江源自南紀之首循梁州南徼達華陽與地/絡相㑹並行而東流謂之南河揚州呉越當南河)¶
　　(之末流斗牛當雲漢之南派故星紀應揚州呉越/之分南斗當淮海間牽牛去南河寖逺自豫章抵)¶
　　(㑹稽南逾嶺徼訖蒼梧南海為越分清類辰次躔/度赤道起虛六度外為的黃道自斗三度至女一)¶
　　(度為星紀之次仍元守敬以弧矢定也考班固自/斗十一度至婺女七度費直分斗十度至女六度)¶
　　(蔡邕分斗六度至女二度晉天文志自南斗十二/度至須女七度一行初南斗九度中南斗二十四)¶
　　(度終女四度其分躔次之殊者以古辰次與節氣/相係各據當時厯數與歲差之變也據以南斗為)¶
<pb:KR2k0044_WYG_004-20a>¶
　　(吳分則廣陵當屬斗而晉志以屬牛八牽牛為越分/則豫章當屬牛而晉志以屬斗十據清類斗三度入)¶
　　(丑則斗一度在燕不得屬九江女二度入子則女六/度在齊不得以屬六安非惟躔度分次之失而宿度)¶
　　(配郡亦訛故惟據一行之配野守敬之分次則分野/之論定其經星分野紫微垣外北斗七星據石氏第)¶
　　(四星主吴春秋文耀鉤以㑹稽與北斗七星屬權星/據東漢天文志第六星主揚州常以五巳日候之丁)¶
　　(巳日為吴郡㑹稽太微垣外三台六星春秋元命苞/以上台下星主荆揚天市垣二十二星宋兩朝天文)¶
　　(志東南第六星為吴越南斗六星第二星主㑹稽建/星在吴越分所主經始之謀女宿南十二諸國十六)¶
　　(星周天全度入牛宿七度去北極一百二十三度為/越星畢宿北五車五星列星度數以東南一星為司)¶
　　(空主楚越其緯星分野木星據精義以東方歳星主/齊魯東吴之國火星據精義史記天官書吴分於五)¶
<pb:KR2k0044_WYG_004-20b>¶
　　(行屬火亦相同也其十干分野淮南子甲齊乙東夷/若以甲乙俱屬華則甲為齊魯乙為吴越天官書以)¶
　　(吴越分其日屬丁其十二支分野據精義寅卯屬東/方木卯為吴越淮南子以戌為吴分其九宫八卦分)¶
　　(野按河圖四宫㢲屬東南屬吴越經星惟主斗牛其/餘各星僅備參驗而已緯星以木為主以火為輔天)¶
　　(干以嶺徼之内屬乙而外為屬丁支辰以屬卯為得/正又為屬戌者取其合也其宫卦則重於加照又曰)¶
　　(星野之分雖有定屬世厯千古不能無變有因天運/而變者有因地勢而變者有因人事而變者以天運)¶
　　(論之宿度分於黄道黄道遷於歲差如宿屬斗末者/或變而為牛初則野之𨽻於斗末者亦當更而為牛)¶
　　(初矣此因天運之變而分野當改也以地勢論之吴/越相隔一浙風俗音容相尚頓殊是人物限於山川)¶
　　(而山川限為分野惟山亘古今而不變然川亦有壅塞/或有開導河或有遷徙如汴城或徙於河之北復更於)¶
<pb:KR2k0044_WYG_004-21a>¶
　　(河之南則亦當隨其遷徙壅導而判其分野矣此因/地勢之變而分野當改也以人事論之據魏徙大梁)¶
　　(則西河合於東井秦拔宜陽則上黨入於輿鬼或昨/屬荆豫今𨽻司兖朝為零桂之士夕為廬九之民此)¶
　　(因人事之變而分野當改也若在分野之占亦有異/同以人在地上占星有南北之分星在天上現占有)¶
　　(隱顯之殊其應災福亦隨以異即南北兩朝之占北/國先見變而災重南國遲見變而災輕微矣三才交)¶
　　(變如此分野之説豈可泥於一定而無變通之術耶/紹興府志王嗣臯曰按舊志載周述學之言篇幅頗)¶
　　(長計二千二百餘言其雜引諸書往往多謬由訛以/傳訛也如丑為星紀之次其度數始末古人所論不)¶
　　(同班固始斗十一度終女七度費直始斗十度終女/六度蔡邕始斗六度終女二度迄乎晉志唐書亦復)¶
　　(互異豈古人牴牾其説哉特因二十八宿必於每宿/内論一距星而諸家所論之星先後不同則宫次之)¶
<pb:KR2k0044_WYG_004-21b>¶
　　(得度亦異周君遂疑為歲差之故則謬矣夫厯法以/冬至太陽所躔之度為厯元而歲歲移動故曰歲差)¶
　　(即每月昏中旦中之星亦以歲差而移動昭眧也若/夫分野原以列宿配之此天地自然之理如尾箕為)¶
　　(燕斗牛女為吳越此説與歲差無涉而儒家不曉乃分/為瞀亂牽合可乎余怪文獻通考載洪氏隨筆篇為)¶
　　(野因歲差而當變因地勢而當變因遷民而當變杜/撰之言太史家嗤之余謂天變人變之説固不可以)¶
　　(論分野若夫川有通塞河有遷徙分野以地勢變此實/偶合於天地之理其餘皆妄論也舊志載述學之言)¶
　　(多從洪氏來而又加臆説以人命吉凶附㑹分野謹/刪而辨之又曰古今為分野之説者言其槩則分以)¶
　　(十二辰言其詳則分以二十八宿按吳越繫揚州晉/書天文志陳卓所定自南斗十一度至須女七度為)¶
　　(星紀於辰在丑吳越之分唐宋皆因之元書郭守敬/所定自南斗四度九分至須女二度一十二分為星)¶
<pb:KR2k0044_WYG_004-22a>¶
　　(紀於辰在丑呉越之分先後差六度有奇然非互/異也凡太陽黃道二十八宿直之每宿有一距星)¶
　　(距者以此宿與彼宿相距之界也自漢迄宋皆以/斗柄為距星故呉越分野始於南斗十一度至須)¶
　　(女七度其自斗十一度以前每占無分多不驗郭/守敬精算特絶不以斗柄為距星而以斗魁為距)¶
　　(星實從唐僧一行之言悟入唐書載一行分野篇/凡分野以雲漢貫注列宿相符為驗乃曰南斗在)¶
　　(雲漢下流故當淮海間為呉分而牽牛去南河寖/逺故自豫章至㑹稽郡又南逾嶺徼皆為越分一)¶
　　(行闡其理郭守敬精其算明誠意伯劉基有清類/分野志繫以唐書一行之論而劉誠意所指紹興)¶
　　(府則曰牛女分野夫既言牛矣又何以言女凡占/驗越郡之地與海稍逺者以牽牛驗其沿海一帶)¶
　　(皆驗於須女然牛女二宿仍以南斗為領故/呉越分野占天官家知之難與儒家言也)¶
<pb:KR2k0044_WYG_004-22b>¶
　内緯祕言牛五度紹興府山隂㑹稽入八分之五蕭¶
　　山諸暨餘姚入八分之七女三度紹興府上虞嵊¶
　　縣新昌入四分之六¶
　舊浙江通志古測紹興牛女分野今測紹興斗五度¶
　藏書集要於越紹興府斗十一度丑宫¶
　㑹稽縣志或問紹興府既占牛又何以占女曰郡境¶
　　之南陽宜占牛其隂負海宜占女凡分野有大綱¶
　　以十二辰分之元授時厯郭守敬所定自南斗四¶
<pb:KR2k0044_WYG_004-23a>¶
　　度起厯牽牛之度至婺女二度止為揚州配呉越¶
　　劉基稱其最精又分野有節目以二十八宿分之¶
　　今紹興即古越地自唐宋元明以來俱占牛女其¶
　　應如響¶
　蕭山縣志清類分野編次紹興府曰牛女分野則占¶
　　牽牛亦占婺女乃兼二宿此確論也儒者不解以¶
　　鄭夾漈釋一行雲漢圖悞指南北河為在地之江¶
　　河夫天有北河三星名北戒南河三星名南戒所¶
<pb:KR2k0044_WYG_004-23b>¶
　　謂兩戒也此兩戒為天下大勢所闗故漢志有曰¶
　　北河為邉門南河為越門漢武帝時有星孛於南¶
　　北河而擊㧞朝鮮置二郡太史所載班班可考也¶
　　台州府¶
　孫綽游天台山賦台嶽之所奇挺實神明之所扶持¶
　　䕃牛宿以曜峯託靈越以正基¶
　名勝志陶隱居云山有八重四面如一當斗牛之分¶
　　上應台星故曰天台¶
<pb:KR2k0044_WYG_004-24a>¶
　清類天文分野之書台州府禹貢揚州之域南斗須¶
　　女之分¶
　明一統志台州牛女分野¶
　内緯祕言牛五度台州府臨海太平入五分之三女¶
　　五度台州府黄巖天台仙居入三分之九¶
　舊浙江通志台州臨海屬牽牛四度古測台州牛女¶
　　分野今測台州斗六度¶
　藏書集要天台台州府斗十一度丑宫¶
<pb:KR2k0044_WYG_004-24b>¶
　寧海縣志甘卓范蠡諸人分星次丹陽入斗十六度¶
　　㑹稽入牛一度寧海接壤㑹稽郡其入牽牛當與¶
　　鄞越同¶
　太平縣志厯代星書皆以斗牛女為呉越之分野郡¶
　　志亦云台與兩浙皆為南斗須女之分特晉志州¶
　　郡躔次以㑹稽入牛一度陶𢎞景亦謂天台山當¶
　　牛女之分上應台宿故以名山分野當在牛女之¶
　　間於次為星紀於南斗為天梁星於北斗為權星¶
<pb:KR2k0044_WYG_004-25a>¶
　　於三台為司命下星於天市垣為呉越星於五星¶
　　為熒惑於辰為丑¶
　　金華府¶
　元和郡縣志開皇九年隋平陳置婺州蓋取其地於¶
　　天文為婺女之分野¶
　清類天文分野之書金華府禹貢揚州之域牛女之¶
　　分越地¶
　明一統志金華府牛女分野¶
<pb:KR2k0044_WYG_004-25b>¶
　萬厯金華府志金華自昔以婺女名州宋濓寶婺觀¶
　　記説者謂自南斗十二度至婺女七度為星紀呉¶
　　越之分皆屬焉何獨婺之人得以專祠婺女乎是¶
　　不然呉越之分固廣而斗牛女之所該亦廣茍以¶
　　躔度細推之郡之墟正上直於婺女耳星之降祥¶
　　焉可誣也(鄭宗疆婺星所舍辨封域分星災祥之/説見於保章氏久矣然而謂婺郡為婺)¶
　　(星所舍者其説甚長不可以不辨竊考星經周天/五十一萬三千六百八十七里六十八步一尺八)¶
　　(寸二分此天之圍數也夫圍數三則徑一實得十/六萬二千七百八十八里六十一步四尺七寸二)¶
<pb:KR2k0044_WYG_004-26a>¶
　　(分此天之徑數也至於二十八宿度數每一度計/一千四百六里二十四步六寸四分有奇則凡三)¶
　　(百六十五度四分度之一正合周天之數明矣若/以周天之數限於十六餘萬里之内自昔帝王而)¶
　　(下闢地之最廣者無如秦始皇漢武帝唐太宗計/其四封之境亦不過二萬餘里此外為里者猶十)¶
　　(四有餘萬里今星家論著星宿所入度數止以角/亢氐為鄭分一曰韓房心為宋分尾箕為燕分斗)¶
　　(為呉分牛女為越分虛危為齊分室壁為衞分奎/婁為魯分胃昴為趙分觜參為魏分井鬼為秦分)¶
　　(栁星為周分翼軫為楚分若以地域二萬里計之/不過得星之一十五度耳而乃以三百六十五度)¶
　　(盡入於二萬里之内其理果何謂乎此外十四餘/萬里或大海或廣漠四夷及百蠻在其間者星宿)¶
　　(或無所隸屬焉此其可疑者一也又况尾箕為東/方之宿而乃主北方之燕危虛為北方之宿而乃)¶
<pb:KR2k0044_WYG_004-26b>¶
　　(主東方之齊奎婁在西而東主魯井鬼在南而西/主秦畢昴正西而北主乎趙角亢正東而中主乎)¶
　　(鄭以至呉越居東南乃屬北方斗牛女之分宋與/衛鄰乃屬東方房心之分周在河陽既以為南方)¶
　　(栁星張之次而班固復以子為周趙在河北既以/為西方昴畢之次而班固復以寅為趙則東西南)¶
　　(北互易其位靡有定據是星之與土各自異方矣/此其可疑者二也又如北斗之度周乎天中猶可)¶
　　(謂主乎九州若天五車九坎皆在牽牛之南偏居/一方而亦分主列國何耶此其可疑者三也至論)¶
　　(其躔次之疎宻地壤之廣狹則又有疑焉宋衞之/於燕踰越甚逺而房心尾箕實連而為次魯衞與)¶
　　(趙疆理不入而奎婁昴畢實貫而為列自斗牛以/至室壁皆北方之宿也而南起二廣東亘江浙過)¶
　　(宋魯而北終於齊衞則自呉越而至齊至衞皆連/乎是七宿者也夫尾箕乃幽燕之分而斗牛二宿)¶
<pb:KR2k0044_WYG_004-27a>¶
　　(承之閩廣幽燕呉越相望判乎其不相入矣自井/鬼以迄翼軫皆南方之宿也而西起秦雍南帶四)¶
　　(川又北折入於三河成周而南始入於楚帶乎衡/湘則自秦雍而至楚至衡湘皆連乎是七宿者也)¶
　　(角亢乃鄭之分與楚為隣翼軫而下角亢聨之秦/雍荆衡里道絶逺杳乎其不相比矣星甚相邇其)¶
　　(地絶相逺其故何耶此其可疑者四也而又於南/則分野太疏於北則分野太宻宋鄭二國同在豫)¶
　　(州之東為里幾何而乃當夫角亢氐房心之五星/魯衞二國宻比乎兖徐之間所封尚狹而乃當夫)¶
　　(室壁奎婁之四次周遷洛陽其地尤褊而分秦與/楚之外亦獨占夫栁星張之三次北之分野可謂)¶
　　(太宻矣斗牛女止三宿耳而南起二廣東抵福建/二浙北至江南兩淮逺據江南之九路井鬼二宿)¶
　　(耳而北起於秦南及四川以至於河南溪洞雲南/大理諸國奄及西南之二方南之分野可謂太疏)¶
<pb:KR2k0044_WYG_004-27b>¶
　　(矣或疏或宻所隸不等其又何耶此其可疑者五/也或者求其説而不得則曰其國始封之日推歲)¶
　　(星所在而言謂如歳星在斗牛而呉越始封而斗/牛屬呉越自以為得其説矣而不知太史公天官)¶
　　(書謂木火金水土各以其舍命國則不但指嵗星/而已也雖然二者之義䝉則於斯皆謂未然何者)¶
　　(姑以婺女一星考之星經云兹星明則天下豐女/功儲大國充富夫二十八宿隨天運轉靡一息之)¶
　　(或停輝光所燭下及萬方何有乎分野之局婺星/凡十一度計一萬五千四百七十里豈但臨乎婺)¶
　　(郡而已此星一明豐及天下其照臨之逺且大槩/可想矣竊謂天道流行其大無外其小無内初何)¶
　　(嘗有限界星天星也亦何限哉大抵宇宙間萬象/異形而同體三才異位而同神蓋自有交相感應)¶
　　(之理此其機括之所係淵乎至哉嘗考左氏所載/高辛遷閼伯於商邱主辰故辰為商星遷實沈於)¶
<pb:KR2k0044_WYG_004-28a>¶
　　(大夏主參故參為晉星夫商邱豈必上當辰大夏/豈必上當參惟人職主是星而為之祀則是星之)¶
　　(休咎亦隨其地而應焉杜預注謂主辰主參為主/祀是也能知乎此則䝉所謂前之五疑者又不待)¶
　　(辨而自明矣是以朔方共主於昴宿則昴亦應之/其餘蠻夷諸國亦必於星宿各有所主特中國不)¶
　　(得而盡聞耳然後知分野之説即星之所應言之/則可以地驗之則不可此杜元凱主祀之言實為)¶
　　(古今確論也䝉近為寶婺觀作重建記謂郡因所/主宇而祀之非有局於分野既不悞於歲星所封)¶
　　(亦不拘泥於五星所舍命國之論實有合於元凱/主祀所注足以釋千古之疑焉明道先生謂天地)¶
　　(間只有一箇感與應而已更有甚事伊川先生謂/感應之理知道者黙而觀之是雖概為事物而言)¶
　　(然主祀之義亦可驗於此/矣䝉庸取是而為之辨)¶
<pb:KR2k0044_WYG_004-28b>¶
　内緯祕言牛三度金華府金華蘭谿東陽入六分之¶
　　四女四度金華府義烏永康武義浦江湯溪入七¶
　　分之二¶
　舊浙江通志古測金華牛女分野今測金華斗四度¶
　藏書集要寳婺金華府斗十二度丑宫¶
　蘭谿縣志蘭古於越國揚州之地分野為斗牛婺女¶
　　之間至隋唐以婺名州則婺星專屬吾郡之分星¶
　　矣¶
<pb:KR2k0044_WYG_004-29a>¶
　浦江縣志婺星一十一度一萬五千四百七十里浦¶
　　江去金華百里同婺女之次明矣¶
　　衢州府¶
　清類天文分野之書衢州府禹貢揚州之域牛女之分¶
　明一統志衢州牛女分野¶
　𢎞治衢州府志魏陳卓分星度最精乃以㑹稽入牛¶
　　一度若然則衢之分星當在牛而國史志地星又¶
　　謂兩浙當南斗須女之分故並載以俟知者¶
<pb:KR2k0044_WYG_004-29b>¶
　内緯祕言牛二度衢州府西安江山二縣入二分之¶
　　六女二度衢州府龍游常山開化入七分之八¶
　舊浙江通志古測衢州牛女分野今測衢州斗四度¶
　藏書集要太末衢州府斗十二度丑宫¶
　西安縣志蔡汝楠天文略曰十二次揚州丑分星紀¶
　　之次衢州自牛五度至女一度明清類分野書曰¶
　　衢自牛五度至女三度按天文諸家言或以㑹稽¶
　　為呉或以牛女兼主越或言牛不及女或言斗不¶
<pb:KR2k0044_WYG_004-30a>¶
　　及牛或言星不言度獨天文略分野書二説為正¶
　　蓋斗牛承箕尾末度自淮而江東漸三呉南盡宣¶
　　歙而斗乃分入饒信洪吉諸州之界牛則自睦以¶
　　東合婺之須女故為牛女而衢地適當其處故二¶
　　書得以鑿鑿言之總之㑹稽越也本不兼呉斗呉¶
　　星也本不入越女越星也本不入呉此其劃然可¶
　　辨者惟唐一行以衢屬㑹稽入牛一度至五度是¶
　　已而又不及女且度數又與二説不同常以度數¶
<pb:KR2k0044_WYG_004-30b>¶
　　與道里較之女固婺星也牛女之界被於閩粤逺¶
　　而衢與婺相距僅二百里則不應入三度而宜為¶
　　一度可無疑矣¶
　開化縣志金華舊為婺州而衢在唐亦常以女名樓¶
　　江山舊亦稱須江¶
　　嚴州府¶
　清類天文分野之書嚴州府禹貢揚州之南境牛女¶
　　分野¶
<pb:KR2k0044_WYG_004-31a>¶
　明一統志嚴州牛女分野¶
　萬厯嚴州府志嚴州清類分野書自斗三度至女一¶
　　度屬呉越分揚州而一統志亦謂天文牛女分野¶
　　戴槐志淳安謂去㑹稽六百餘里范蠡鬼谷諸人¶
　　以㑹稽入牛一度則淳安尚未入牛當如宋史所¶
　　云南斗須女之分似為有據(建徳縣志舊郡治在/淳安之雉山故云)¶
　内緯祕言牛三度嚴州府建徳淳安桐廬三縣入三¶
　　分之四女初度嚴州府遂安夀昌分水入八分之¶
<pb:KR2k0044_WYG_004-31b>¶
　　四¶
　舊浙江通志古測嚴州牛女分野今測嚴州斗三度¶
　藏書集要嚴陵嚴州府斗十三度丑宫¶
　夀昌縣志夀昌本㑹稽富陽地當在牛一度(天文志/以㑹稽)¶
　　(入牛一/度故云)¶
　分水縣志按揚州分野舊史謂總屬斗牛女此就揚¶
　　州統言之也若以一邑分言之不惟專屬一星而¶
　　且專屬星之一度其間分寸未可混也蓋在天一¶
<pb:KR2k0044_WYG_004-32a>¶
　　度在地計二千九百三十二里七十一步二尺九¶
　　寸四分斗有二十五度牛有七度女有十一度概¶
　　以三星隸之豈有一邑而統十二萬里者乎今考¶
　　天盤合地盤之法以星宿配山川而不及郡邑蓋¶
　　郡邑時有改移山川永無變易而杭之崤山當斗¶
　　宿在新城分水之界相去僅四十里則當從斗為¶
　　是¶
　　温州府¶
<pb:KR2k0044_WYG_004-32b>¶
　宋史天文志東甌五星在翼南天文録曰東甌東越¶
　　也今永嘉郡永寧縣是也按東甌五星晉志在二¶
　　十八宿之外乾象新書屬張宿武宻書屬翼宿與¶
　　步天歌合¶
　清類天文分野之書温州府禹貢揚州之域斗牛須¶
　　女之分越地¶
　明一統志温州斗牛女分野¶
　萬厯温州府志温州故禹貢揚州之域春秋時為呉¶
<pb:KR2k0044_WYG_004-33a>¶
　　越地其分野所值當在斗牛之交於辰則丑於次¶
　　則星紀於宿則斗牛女¶
　内緯祕言斗五度温州府瑞安平陽泰順三縣入六¶
　　分之八(一本在/牛五度)斗二十一度温州府永嘉瑞安二¶
　　縣入五分之七樂清平陽泰順三縣入六分之八¶
　舊浙江通志古測温州斗牛分野處州斗分野今測¶
　　温州斗六度處州斗四度¶
　藏書集要東甌温州府斗十四度丑宫¶
<pb:KR2k0044_WYG_004-33b>¶
　瑞安縣志按諸家志呉越揚州分野雖起度不同要¶
　　不越於斗牛須女間此次舍之正星也至於翼南¶
　　東甌五星是為一方專星惟東甌主之而他郡不¶
　　與焉¶
　　(謹按舊浙江通志星野度數沿訛者多不能符合/今測而嚴州但云淳安尚未入牛度温處旁引東)¶
　　(甌處士星又與分野圖説自/相牴牾故並録以俟參考)¶
　　處州府¶
　名勝志隋開皇九年處士星見於分野因置處州(宋/史)¶
<pb:KR2k0044_WYG_004-34a>¶
　　(天文志少微四星在太微西士大夫之位也一名/處士或曰博士宫南第一星處士第二星議士第)¶
　　(三星博士第四星大夫/明大而黄則賢士舉)¶
　清類天文分野之書處州府禹貢揚州之域斗分呉¶
　　地古縉雲之壇¶
　宋濓神仙宅碑栝之名山上直少微天文家所謂處¶
　　士之星也靈輝下燭凝粹敷和¶
　崇禎處州府志處州古括蒼地於天文屬揚州斗分¶
　　為牛女之次上直少微星應處士故以名郡¶
<pb:KR2k0044_WYG_004-34b>¶
　内緯祕言斗十七度處州府麗水青田縉雲松陽遂¶
　　昌入三分之七龍泉慶雲雲和宣平景寧五縣入¶
　　四分之二¶
　¶
　¶
　¶
　¶
　浙江通志卷二¶
<pb:KR2k0044_WYG_004-35a>¶
欽定四庫全書¶
　浙江通志卷三¶
　疆域¶
　　王者有分土無分民而辨方正位以為民極此大¶
　　司徒職方氏之掌所以正經界也¶
聖朝統御萬國六合一家原無此疆彼界之限而郡縣¶
　　所轄各有定制考舊圖而準今志浙省廣輪之數¶
　　可按籍而知已志疆域¶
<pb:KR2k0044_WYG_004-35b>¶
　浙江全省¶
御纂圖書集成浙江布政使司所轄地析揚之南跨閩¶
　　之北東距海洋西控宣歙廣五百一十里袤一千¶
　　七百五十九里周圍五千二百七十五里統府十¶
　　一附㑹城者一曰杭州㑹城東北之府一曰嘉興¶
　　西北之府一曰湖州西之府一曰嚴州西南之府¶
　　三曰金華曰衢州曰處州東南之府四曰紹興曰¶
　　寧波曰台州曰温州¶
<pb:KR2k0044_WYG_004-36a>¶
　舊浙江通志東至大海蓮花洋界西至江西廣信府¶
　　界六百五十五里南至福建沙埕界一千三百里¶
　　北至江南蘓州府界三百三十里東南至大海水¶
　　洋為界西南至福建浦城縣界七百三十里東北¶
　　至江南金山衞界四百三十里西北至江南寧國¶
　　府界四百一十里¶
　　杭州府¶
　舊浙江通志東西廣一百九十里南北袤八十二里¶
<pb:KR2k0044_WYG_004-36b>¶
御定皇輿表東至赭山海口六十里西至嚴州府桐廬¶
　　縣界一百三十五里南至紹興府蕭山縣界二十¶
　　八里北至湖州府徳清縣界四十五里自府治至¶
　京師四千二百里¶
　杭州府志東南到紹興府蕭山縣西興界二十八里¶
　　(自界到縣/一十里)西南到金華府浦江縣(金沙/嶺)界三百四¶
　　十里(自界到縣一/百一十里)東北到嘉興府石門縣(十六都/横溪)¶
　　界一百二里(自界到嘉興/府九十里)西北到江南寧國府寧¶
<pb:KR2k0044_WYG_004-37a>¶
　　國縣(干秋/闗)界二百八十里(自界到寧國府/一百一十里)¶
　　　錢塘縣¶
　舊浙江通志附郭東西廣四十五里南北袤一百四¶
　　十里¶
　杭州府志東至清泰望江二門抵城而止西至餘杭¶
　　縣長橋界十里南至富陽縣廟山界七十里北至¶
　　湖州徳清縣導墩舖界七十里東南到紹興府蕭¶
　　山縣西興界二十八里西南到富陽縣分金嶺界¶
<pb:KR2k0044_WYG_004-37b>¶
　　六十五里東北到仁和縣羲和坊四里西北到餘¶
　　杭縣西溪界四十里¶
(大清謹按杭州府志依明制列仁和為首縣伏查今恭/    㑹典敘錢塘於仁和之前舊浙江通志亦同)¶
(御定閲輿圖表於杭州府屬首列錢塘自宜欽遵奉為/    皇)¶
　　(銓次以下各/門悉准此例)¶
　　　仁和縣¶
　舊浙江通志附郭東西廣六十一里南北袤八十四里¶
　成化杭州府志東至海寧縣上舍涇界六十里自界¶
<pb:KR2k0044_WYG_004-38a>¶
　　至縣四十七里西至錢塘門抵城而止南至紹興¶
　　府蕭山縣漁浦界二十八里自界至縣一十里北¶
　　至湖州府徳清縣五林村界四十五里自界至縣¶
　　三十六里東南到紹興府蕭山縣西興界二十八¶
　　里自界到縣一十里西南到甘泉西城脚下接錢¶
　　塘縣界東北到嘉興府崇徳縣(即今石/門縣)横溪界一¶
　　百二里自界到縣二十七里西北到湖州府徳清¶
　　縣導墩舖界七十里自界到縣四十里¶
<pb:KR2k0044_WYG_004-38b>¶
　　(謹按通志各門俱詳志原始例引前代舊志獨疆/域厯朝建置不一道里逺近亦殊當以見在版圖)¶
(御定為正故各府謹遵康熙二十二年所修舊通志及/    皇輿表外惟引用)¶
　　(各府縣新志其間微有異同者則以縣志分注於/府志之下以備參考惟杭州府志内仁和一縣疆)¶
　　(域誤襲咸淳志之文查成化之/府志與今仁和縣志合故仍)¶
　　　海寧縣¶
　舊浙江通志在府治東一百二十里東西廣一百三¶
　　十里南北袤七十里¶
　杭州府志東至嘉興府海鹽縣金牛山界八十三里¶
<pb:KR2k0044_WYG_004-39a>¶
　　西至仁和縣上舍涇界四十七里南至紹興府蕭¶
　　山縣浙江中流界四十里北至嘉興府石門縣白¶
　　塔界三十里東南到紹興府餘姚縣石棋山界六¶
　　十里西南到蕭山縣赭山浙江中流界五十四里¶
　　東北到嘉興府海鹽縣横湖界七十八里西北到¶
　　湖州府徳清縣大麻堰界四十八里¶
　海寧縣志自縣治至¶
　京師四千一十三里¶
<pb:KR2k0044_WYG_004-39b>¶
　　　富陽縣¶
　舊浙江通志在府治西九十里東西廣五十五里南¶
　　北袤一百一十五里¶
　杭州府志東至錢塘縣湖塘山石碑界二十五里(富/陽)¶
　　(縣志到縣/九十里)西至新城縣分派峴界三十里(富陽縣/志到縣)¶
　　(五十/里)南至紹興府諸暨縣嶺峰界八十五里(富陽/縣志)¶
　　(到縣一百/六十里)北至餘杭縣篠嶺界三十里(富陽縣志/到縣五十)¶
　　(五/里)東南到紹興府蕭山縣古石碑界四十五里西¶
<pb:KR2k0044_WYG_004-40a>¶
　　南到金華府浦江縣金沙嶺界一百四十里東北¶
　　到錢塘縣分金嶺界五十里西北到臨安縣芝羅¶
　　嶺界四十五里¶
　富陽縣志東北至¶
　京師四千三百里¶
　　　餘杭縣¶
　舊浙江通志在府治西北七十里東西廣四十三里¶
　　南北袤八十四里¶
<pb:KR2k0044_WYG_004-40b>¶
　杭州府志東至錢塘縣長橋界二十六里(餘杭縣志/自界至縣)¶
　　(四十/五里)西至臨安縣杜塢橋界一十七里(餘杭縣志/自界至縣)¶
　　(一十/八里)南至富陽縣篠嶺界二十五里(餘杭縣志自/界至縣三十)¶
　　(里/)北至湖州府武康縣馬頭山界五十九里(餘杭/縣志)¶
　　(自界至縣/三十里)東南到錢塘縣西溪界三十里(餘杭縣/志自界)¶
　　(至縣四/十里)西南到臨安縣進賢西村界二十五里(餘/杭)¶
　　(縣志自界至/縣二十五里)東北到武康縣盤石界六十五里(餘/杭)¶
　　(縣志自界至/縣三十五里)西北到湖州府安吉州獨松闗界七¶
<pb:KR2k0044_WYG_004-41a>¶
　　十五里(餘杭縣志自界/至州四十五里)¶
　餘杭縣志東北至¶
　京師陸路三千二百八十里水路四千一百一十二¶
　　里¶
　　　臨安縣¶
　舊浙江通志在府治西北一百里東西廣五十三里¶
　　南北袤一百一十里¶
　杭州府志東至餘杭縣杜塢橋界一十八里(自界至/縣一十)¶
<pb:KR2k0044_WYG_004-41b>¶
　　(八/里)西至於潛縣横塘塍界三十五里(自界至縣/三十里)南¶
　　至新城縣閟嶺界四十里(自界至縣/三十里)北至湖州府¶
　　孝豐縣倪嶺界七十里(自界至安吉/州四十里)東南到富陽¶
　　縣青樹嶺界三十五里(自界至縣/四十五里)西南到新城縣¶
　　筍嶺界二十五里(自界至縣/五十五里)東北到餘杭縣進賢¶
　　西村界二十五里(自界至縣/二十五里)西北到於潛縣天目¶
　　山界五十里¶
　臨安縣志北抵¶
<pb:KR2k0044_WYG_004-42a>¶
　京師水行四千一百三十里陸行三千三百二十里¶
　　　於潛縣¶
　舊浙江通志在府治西北一百七十里東西廣六十¶
　　里南北袤一百一十五里¶
　杭州府志東至臨安縣横塘塍界三十里(自界至縣/三十五里)¶
　　西至昌化縣蘆嶺界三十里(自界至縣/一十里)南至嚴州¶
　　府分水縣磚山埠界六十里(自界至縣/一十二里)北至江南¶
　　寧國府寧國縣千秋闗界五十五里(自界至縣/一百五里)東¶
<pb:KR2k0044_WYG_004-42b>¶
　　南到新城縣浮雲嶺界四十里(自界至縣/八十里)西南到¶
　　昌化縣金鷄嶺界三十里(自界至縣/一十五里)東北到湖州¶
　　府安吉州水凝嶺界九十里(自界至縣/一百五里)西北到昌¶
　　化縣羅紋嶺界五十五里(自界至縣/三十五里)¶
　於潛縣志北至¶
　京師陸行三千三百八十里水行四千二百一十五里¶
　　　新城縣¶
　舊浙江通志在府治西南一百二十里東西廣九十¶
<pb:KR2k0044_WYG_004-43a>¶
　　五里南北袤九十里¶
　杭州府志東至富陽縣衆圃石牌界二十里(新城縣/志自界)¶
　　(至縣二/十五里)西至於潛縣寶福山界七十五里(新城縣/志自界)¶
　　(至縣三/十五里)南至嚴州府桐廬縣白峰山界二十里(新/城)¶
　　(縣志自界至/縣二十五里)北至臨安縣金嶺界七十里(新城縣/志自界)¶
　　(至縣二/十里)東南到富陽縣高平嶺界二十一里(新城/縣志)¶
　　(自界至富陽/六十四里)西南到嚴州府分水縣桐嶺界二十¶
　　五里(新城縣志自界/至縣七十里)東北到臨安縣呉村界二十¶
<pb:KR2k0044_WYG_004-43b>¶
　　五里(新城縣志自界/至縣五十里)西北到於潛縣浮雲嶺界七¶
　　十七里(新城縣志自界/至縣三十一里)¶
　新城縣志東北至¶
　京師四千三百二十里¶
　　　昌化縣¶
　舊浙江通志在府治西二百一十里東西廣八十五¶
　　里南北袤一百四十五里¶
　杭州府志東至於潛縣界頭溪界一十五里(自界至/縣三十)¶
<pb:KR2k0044_WYG_004-44a>¶
　　(里/)西至江南徽州府歙縣昱嶺闗界七十五里(自/界)¶
　　(至縣一百/七十五里)南至嚴州府淳安縣沈嶺界七十五里¶
　　(自界至縣/一百五里)北至江南寧國府寧國縣黄花闗界六¶
　　十里(自界至縣一/百二十里)東南到嚴州府分水縣洪嶺界¶
　　五十里(自界至縣/三十里)西南到淳安縣貢嶺界七十里¶
　　(自界至縣一/百二十里)東北到於潛縣羅紋嶺界三十里(自/界)¶
　　(至縣五/十里)西北到徽州府績溪縣蕨嶺界八十里(自/界)¶
　　(至縣八/十里)¶
<pb:KR2k0044_WYG_004-44b>¶
　昌化縣志北達¶
　京師陸行三千三百里水行四千二百里¶
　　嘉興府¶
　名勝志在浙江省城北一百八十里¶
　舊浙江通志東西廣一百七十里南北袤一百六十里¶
御定皇輿表東至江南松江府華亭縣界五十里西至¶
　　杭州府仁和縣界一百里南至海八十三里北至¶
　　江南蘓州府呉江縣界二十七里自府治至¶
<pb:KR2k0044_WYG_004-45a>¶
　京師四千二十里¶
　嘉興府志東南盡平湖界大海接江南金山衞一百¶
　　五里西北盡桐鄉界烏程之烏鎮五十里西南盡¶
　　石門界仁和縣之金鵝鄉一百里東北盡嘉善界¶
　　蘓州府長洲縣之章練八十里¶
　　　嘉興縣¶
　舊浙江通志附郭東西廣八十里南北袤六十四里¶
　嘉興府志東界平湖(嘉興縣志東至平湖縣/界白馬堰五十四里)東南界¶
<pb:KR2k0044_WYG_004-45b>¶
　　海鹽(嘉興縣志南至海鹽縣界五十三里東南到/海鹽縣界五十四里自界首到海鹽縣九里)¶
　　東北界嘉善(嘉興縣志北至嘉善縣界三十二里/東北到嘉善縣界三十里自界首到)¶
　　(嘉善縣/五里)西南北並界秀水(嘉興縣志西至城内秀/水縣界十步城外西南)¶
　　(至秀水縣界三里南至城内秀水縣界十步北至/城内秀水縣界十五步西北到城内秀水縣界二)¶
　　(十一步自界首/到秀水縣一里)¶
　　　秀水縣¶
　舊浙江通志附郭東西廣三十八里南北袤四十五¶
　　里¶
<pb:KR2k0044_WYG_004-46a>¶
　嘉興府志東界嘉善(秀水縣志東北至嘉/善縣界四十五里)東南界嘉¶
　　興(秀水縣志東至嘉興縣界三里南至嘉/興縣界十五里東南至嘉興縣界五里)東北界¶
　　呉江(秀水縣志北至呉/江縣界三十里)西北界石門(秀水縣志西/北至桐鄉縣)¶
　　(烏鎮界四/十五里)西南界桐鄉(秀水縣志西至桐鄉縣界/三十五里西南至桐鄉縣)¶
　　(界三/十里)¶
　　　嘉善縣¶
　舊浙江通志在府治東三十六里東西廣三十九里¶
　　南北袤九十八里¶
<pb:KR2k0044_WYG_004-46b>¶
　嘉興府志東界江南華亭(嘉善縣志東至松江府七/十里西至本府北門二十)¶
　　(七/里)東南界平湖(嘉善縣志東南至平湖縣治三/十六里西南至府治三十六里)南¶
　　界嘉興(嘉善縣志南至嘉/興縣界一十里)北界江南崑山(嘉善縣/志東北)¶
　　(至青浦縣界三十十六/里至長洲縣界四  里)西北界江南呉江(嘉善縣志/北至呉江)¶
　　(縣界三/十二里)¶
　嘉善縣志達省城二百里達¶
　京師水行四千一百三十里陸行三千六百二十里¶
　　　海鹽縣¶
<pb:KR2k0044_WYG_004-47a>¶
　舊浙江通志在府治東南八十里東西廣六十四里¶
　　南北袤八十八里¶
　嘉興府志東南廹海(海鹽縣圖經東半/里海東南二里海)西南界海寧¶
　　(海鹽縣圖經西六十三里南四十/八里西南五十里並至海寧縣)北界嘉興(海鹽/縣圖)¶
　　(經北七十/里嘉興縣)東北界平湖(海鹽縣圗經東北五十里/平湖縣西北一百二十里)¶
　　(嘉善/縣)¶
　海鹽縣圖經至司二百七十五里至¶
　京水程四千一百六十五里陸程三千八十二里¶
<pb:KR2k0044_WYG_004-47b>¶
　　　石門縣¶
　舊浙江通志在府治西南九十里(石門縣志東北抵/嘉興府水陸各八)¶
　　(十/里)東西廣五十二里南北袤二十七里¶
　嘉興府志東北界桐鄉(石門縣志東界桐鄉募化鄉/二十里北界桐鄉保寧鄉二)¶
　　(十里東北至桐鄉/清風鄉三十里)西南界徳清(石門縣志西界徳/清縣金鵝鄉二十)¶
　　(五里西南至金/鵝鄉二十五里)東南界海寧(石門縣志南界海寧/昌亭鄉十里東南至)¶
　　(海寧元吉/鄉十里)西北界歸安(石門縣志西北至歸/安太一鄉三十里)¶
　石門縣志西南抵布政司水陸各一百十里北達¶
<pb:KR2k0044_WYG_004-48a>¶
　京師水四千一百九十里陸三千六百七十里¶
　　　平湖縣¶
　舊浙江通志在府治東五十四里東西廣三十九里¶
　　南北袤六十八里¶
　嘉興府志東南界海(平湖縣志東界海三十/六里南界海二十七里)西界嘉¶
　　興(平湖縣志西界/嘉興縣三里)西南界海鹽(平湖縣志南界/海鹽四十里)北¶
　　界江南華亭(平湖縣志東北界江/南華亭二十九里)西北界嘉善(平/湖)¶
　　(縣志西北界/嘉善十五里)¶
<pb:KR2k0044_WYG_004-48b>¶
　平湖縣志西南至布政司二百四十九里西北至¶
　京師水路四千一百五十四里陸路三千六百三十¶
　　八里¶
　　　桐鄉縣¶
　舊浙江通志在府治西六十里東西廣三十五里南¶
　　北袤六十里¶
　嘉興府志東界嘉興(桐鄉縣志東至嘉興縣/嘉㑹都界一十八里)東南界¶
　　海鹽(桐鄉縣志南至海寧縣昌亭鄉界三十/里東南至海鹽縣長水鄉界四十五里)東北¶
<pb:KR2k0044_WYG_004-49a>¶
　　界秀水(桐鄉縣志東北至秀水/思賢鄉界三十八里)西南界石門(桐鄉/縣志)¶
　　(西至石門縣玉溪鎮界二十五里西/南至石門縣崇徳鄉界二十七里)西北界歸安¶
　　(桐鄉縣志西北至歸安/縣太原鄉界三十七里)北界江南呉江(桐鄉縣志/北至呉江)¶
　　(縣澄源鄉界/三十二里)¶
　桐鄉縣志至省㑹水陸各一百七十里至¶
　京師水路四千一百三十里陸路三千七百一十二¶
　　里¶
　　湖州府¶
<pb:KR2k0044_WYG_004-49b>¶
　名勝志在省城西一百八十里¶
　舊浙江通志東西廣一百五十里南北袤一百三十¶
　　八里¶
御定皇輿表東至江南蘓州府呉江縣界六十里西至¶
　　江南廣徳州界一百三十里南至杭州府仁和縣¶
　　界一百二十里北至蘓州府呉縣界一十八里自¶
　　府治至¶
　京師四千三百里¶
<pb:KR2k0044_WYG_004-50a>¶
　湖州府志東南至嘉興府桐鄉縣界九十里以烏鎮¶
　　為界自界到嘉興府又八十里西南至江南寧國¶
　　府寧國縣界二百四十里以紫峴山為界自界到¶
　　寧國府又一百五十里東北至江南蘓州府呉江¶
　　縣界六十里以染店浜為界自界到蘓州府又七¶
　　十里西北至江南常州府宜興縣界七十里以懸¶
　　腳嶺為界自界到常州府又七十里¶
　　　烏程縣¶
<pb:KR2k0044_WYG_004-50b>¶
　舊浙江通志附郭東西廣一百八里南北袤八十一里¶
　湖州府志東至江南呉江縣界七十二里以潯溪為¶
　　界西至長興縣界三十五里以水瀆中分為界南¶
　　至歸安縣界六十三里以横水中分為界北至太¶
　　湖口一十八里東南到歸安縣一里以小市巷為¶
　　界(烏程縣志/界兩平橋)西南到歸安縣界五十里以吕村為¶
　　界東北到呉江縣界六十里以諲澤浦中分為界¶
　　西北到長興縣界三十里以卞山村為界¶
<pb:KR2k0044_WYG_004-51a>¶
　　　歸安縣¶
　舊浙江通志附郭東西廣九十里南北袤六十五里¶
　湖州府志東至桐鄉縣界八十二里以璉市東為界¶
　　西至烏程縣界一里以儀鳯橋西為界南至徳清¶
　　縣界六十里以横溪中分為界北至烏程縣界二¶
　　里以奉勝門為界東南至嘉興府石門縣界一百¶
　　二十里以白馬村為界西南至安吉州界一百二¶
　　十里以銅山鄉石門村為界東北至烏程縣界四¶
<pb:KR2k0044_WYG_004-51b>¶
　　十里以上陂村為界西北至烏程縣界五里以荻¶
　　塘為界¶
　　　長興縣¶
　舊浙江通志在府治西七十里東西廣一百三十里¶
　　南北袤一百二十里(長興縣志東西相距一百/五十里南北一百五十里)¶
　湖州府志東至烏程縣界三十五里以白鶴嶺為界¶
　　西至江南廣徳州界二百里以龍目嶺為界(長興/縣志)¶
　　(西至廣徳州/界一百里)南至安吉州界六十里以小溪橋為¶
<pb:KR2k0044_WYG_004-52a>¶
　　界(長興縣志南至安吉/州界一百一十里)北至江南宜興縣界六十¶
　　里以懸腳嶺為界東南至烏程縣界三十五里以¶
　　宋瀆中心為界西南至安吉州界六十里以趙村¶
　　為界(長興縣志西南至安吉州界/一百五里以白水澗為界)東北至太湖口¶
　　二十五里西北至江南常州府宜興縣界七十里¶
　　以義鄉山為界¶
　長興縣志東南至省城二百五十里至¶
　京師四千三百七十里¶
<pb:KR2k0044_WYG_004-52b>¶
　　　徳清縣¶
　舊浙江通志在府治南九十里東西廣六十三里南¶
　　北袤六十九里(徳清縣志東西/相距七十五里)¶
　湖州府志東至石門縣九十里以大麻村為界(徳清/縣志)¶
　　(到石門縣/一百八里)西至武康縣界三里以金鵝山為界(徳/清)¶
　　(縣志西至武康縣三里以永/安橋為界到縣二十六里)南至仁和縣界三十¶
　　里以五林村為界(徳清縣志到杭/州府九十里)北至歸安縣界¶
　　三十里以渚前瀆為界(徳清縣志北至歸安縣界/三十六里到湖州府一百)¶
<pb:KR2k0044_WYG_004-53a>¶
　　(里/)東南至仁和縣界三十里以古駱塘為界(徳清/縣志)¶
　　(東南到海寧縣界九十/三里以古駱塘為界)西南至仁和縣界一十五¶
　　里以奉口斗門為界東北至歸安縣界五十四里¶
　　以郜浦中流為界西北至歸安縣界三十五里以¶
　　渚前瀆為界¶
　徳清縣志南達浙江布政司九十餘里北達¶
　京師三千八百里¶
　　　武康縣¶
<pb:KR2k0044_WYG_004-53b>¶
　舊浙江通志在府治西南一百七十里東西廣七十¶
　　九里南北袤四十五里¶
　湖州府志東至徳清縣界二十三里以金鵝山為界¶
　　(武康縣志東至金/鵝山二十七里)西至安吉州界五十五里以銅¶
　　峴山為界(武康縣志西至安吉/州界高塢嶺七十里)南至餘杭縣界三¶
　　十里以馬頭闗為界北至歸安縣界一十五里以¶
　　桃塢嶺為界(武康縣志北至桃/塢嶺三十五里)東南至錢塘縣界¶
　　三十六里以界頭村為界(武康縣志東南至/錢塘縣三十七里)西南¶
<pb:KR2k0044_WYG_004-54a>¶
　　至餘杭縣界三十五里以盤溪為界(武康縣志西/南至餘杭縣)¶
　　(闔石埃三/十五里)東北至歸安縣界四十里以塘頭舖為¶
　　界西北至歸安縣界一百八十里以方山為界(武/康)¶
　　(縣志西北至方/山嶺二十八里)¶
　武康縣志至浙江布政司九十里至¶
　京師陸路三千八百九十一里水程四千四百七里¶
　　　安吉州¶
　舊浙江通志在府治西北一百二十里東西廣八十¶
<pb:KR2k0044_WYG_004-54b>¶
　　里南北袤七十里¶
　湖州府志東至武康縣界三十五里以銅峴山為界¶
　　(安吉州志東至/武康縣九十里)西至江南廣徳州界四十里以苦¶
　　峴山為界(安吉州志西至/廣徳州九十里)南至孝豐縣界三十里¶
　　以沿干市為界(安吉州志南至孝豐縣四十里/南二十里抵沿干為孝豐縣界)北¶
　　至長興縣界五十里以方山謝公鄉為界(安吉州/志北至)¶
　　(歸安縣一百二十里北四十/五里抵小溪橋為長興縣界)東南至餘杭縣界四¶
　　十五里以獨松闗為界西南至江南寧國府寧國¶
<pb:KR2k0044_WYG_004-55a>¶
　　縣界一百二十里以下峴山為界(安吉州志西南/三十里抵錫干)¶
　　(為孝豐/縣界)東北至長興縣界四十三里以梅溪鄉大¶
　　嶺為界(安吉州志東北四十三里/抵前趙村為歸安縣界)西北至江南廣¶
　　徳州界四十一里以五嶺為界(安吉州志西北四/十里抵龍潭嶺為)¶
　　(長興/縣界)¶
　安吉州志東南至省城三百里北至¶
　京城四千二百里¶
　　　孝豐縣¶
<pb:KR2k0044_WYG_004-55b>¶
　舊浙江通志在府治西南九十里東西廣一百三十¶
　　里南北袤六十里¶
　湖州府志東至武康縣界三十里以菱湖嶺為界(孝/豐)¶
　　(縣志東至武康/縣一百二十里)西至江南廣徳州界四十里以苦¶
　　峴山為界(孝豐縣志西至江南寧國府/一百二十里以孔夫闗為界)南至臨安¶
　　縣界五十里以烏山闗為界(孝豐縣志南至/臨安縣六十里)北至¶
　　安吉州界二十五里以沿干溪為界(孝豐縣志北/至安吉州四)¶
　　(十/里)東南至餘杭縣界三十里以幽嶺為界(孝豐縣/志東南)¶
<pb:KR2k0044_WYG_004-56a>¶
　　(至餘杭縣一/百一十里)西南至於潛縣界三十里以郎採闗¶
　　為界(孝豐縣志西南至/於潛縣七十里)東北至安吉州界二十里¶
　　以穆王城為界(孝豐縣志東北至安/吉州界二十五里)西北至江南¶
　　廣徳州界三十里以金鵝嶺為界(孝豐縣志西北/至廣徳州界七)¶
　　(十/里)¶
　孝豐縣志至省二百五十里至¶
　京師四千三百九十里¶
　　寧波府¶
<pb:KR2k0044_WYG_004-56b>¶
　名勝志在省城南五百里(寧波府志西北至/省城四百八十里)¶
　舊浙江通志東西廣二百二十四里南北袤二百八¶
　　里¶
御定皇輿表東至海岸一百四里西至紹興府餘姚縣¶
　　界一百二十里南至台州府寧海縣界一百四十¶
　　六里北至海岸六十二里自府治至¶
　京師四千六百四十里¶
　寧波府志東南極海岸一百一十二里東北極海岸¶
<pb:KR2k0044_WYG_004-57a>¶
　　七十二里南極柵墟嶺之海一百四十六里西南¶
　　極杉木嶺一百二十六里皆際於台州西極桐下¶
　　浦一百二十里西北極鳴鶴鄉之雙河一百有五¶
　　里皆際於紹興¶
　　　鄞縣¶
　舊浙江通志附郭東西廣六十五里南北袤六十六¶
　　里¶
　寧波府志東至陽堂鄉隴東河舖三十五里界鎮海¶
<pb:KR2k0044_WYG_004-57b>¶
　　南至鄞塘鄉傅河壩五十里(鄞縣志五/十五里)界奉化西¶
　　至桃源鄉潘嶴嶺三十里界慈谿北至老界鄉磚¶
　　橋舖十五里界鎮海東南至豐樂鄉之金峩山九¶
　　十里界奉化西南至通逺鄉梅山嶺一百七十里¶
　　界紹之餘姚東北至老界鄉張家堰四十一里界¶
　　鎮海西北至清道鄉西渡三十五里界慈谿¶
　　　慈谿縣¶
　舊浙江通志在府治西北六十里東西廣一百里南¶
<pb:KR2k0044_WYG_004-58a>¶
　　北袤九十里¶
　寧波府志東至梅林涇鸕鶿浦六十里界鎮海南至¶
　　鍾乳山潘嶴嶺三十里界鄞西至桐下湖從浦至¶
　　大江八十里界餘姚北至海中桑嶼黄牛山六十¶
　　里界海鹽東南至西渡江心十五里界鄞西南至¶
　　楊溪村石門山一百里界餘姚東北至鴈門嶺六¶
　　十里界鎮海西北至上林鄉八十里界餘姚¶
　慈谿縣志西北至省城四百三十里至¶
<pb:KR2k0044_WYG_004-58b>¶
　京師四千六百一十里¶
　　　奉化縣¶
　舊浙江通志在府治西南八十里東西廣一百七十¶
　　里南北袤一百五里¶
　寧波府志東至鄞之藤嶺道陳嶺七十里西至新昌¶
　　縣六詔嶺嵊縣剡嶺界俱一百里南至寧海柵墟¶
　　嶺六十里北至鄞北渡四十五里東南陸路由十¶
　　廟碶渡海并折水路凡二百五十里界象山西南¶
<pb:KR2k0044_WYG_004-59a>¶
　　由杉木嶺至龍宫馬嶴八十里界寧海東北至金¶
　　峩山嶺六十里界鄞西北至箬坑嶺一百二十里¶
　　界嵊(奉化縣志西北到嵊縣一百七十里/上虞縣二百里餘姚縣二百二十里)¶
　奉化縣志至浙江布政司陸路五百六十里水路六¶
　　百里至¶
　京師陸路四千六百三十里水路四千五百五十八¶
　　里¶
　　　鎮海縣¶
<pb:KR2k0044_WYG_004-59b>¶
　舊浙江通志在府治東北六十五里東西廣二百九¶
　　十里南北袤二百五十七里(寧波府志在郡治東/北六十里東西相距)¶
　　(二百五十里南北/相距二百三十里)¶
　寧波府志東北切近海岸由闗口二里至港口又五¶
　　里至虎蹲山又十里至蛟門山又十里至搗杵山¶
　　又三十里至金塘山西首山腳又十里至太平山¶
　　又十里至後海又五十里至東霍山又五十里至¶
　　西霍山又二十里至七姊妺山計洋面延袤四十¶
<pb:KR2k0044_WYG_004-60a>¶
　　里東北界定鎮洋汛西北界乍浦洋汛南至靈巖鄉阿育¶
　　王山三十里界鄞西至清泉鄉浦橋北五十里界鄞東南¶
　　至海晏鄉旗頭山青龍港海洋一百十里界象山西¶
　　南至崇丘鄉張家堰三十五里界鄞西北至靈緒¶
　　鄉東埠墟松浦閘一百二十里界慈谿¶
　鎮海縣志西北至省城五百三十里至¶
　京師四千七百二十里¶
　　　象山縣¶
<pb:KR2k0044_WYG_004-60b>¶
　舊浙江通志在府治東南二百七十里東西廣二百¶
　　里南北袤二百五里(象山縣志東西廣一百四/十里南北袤一百九十里)¶
　寧波府志東至海岸四十里南至海岸一百二十里¶
　　西至寧海一百八十里北至奉化一百九十里東¶
　　到鄞港東殊山八十里南到寧海界秋蘆門海港¶
　　一百九十里西到寧海界蓋蒼山脊一百里北到¶
　　鄞港中烏嶼山六十里東南到海岸三十里西北¶
　　到奉化界鄞港中白石山六十里東北到鄞港中¶
<pb:KR2k0044_WYG_004-61a>¶
　　翁山七十里西北到寧海縣界漁溪梅港一百五¶
　　十里¶
　象山縣志西北至省城七百五十里至¶
　京師四千九百五十里¶
　　　定海縣¶
　寧波府志在府治東北二百六十里自東門至甬東¶
　　嶴十五里過呉洞二嶴又十五里過蘆蒲嶴又十¶
　　里過舵嶴又十里至大展嶴又十里為東之盡從¶
<pb:KR2k0044_WYG_004-61b>¶
　　海船渡過蓮花洋金缽盂計水道五十里至普陀¶
　　山往東南十里至朱家尖往南三十里至桃花登¶
　　步六横俱係懸山舟行可達大小洛伽山外係大¶
　　洋可達日本國自南門三里至道頭水道二十里¶
　　至螺頭門過橫水洋向南至大榭向西至金塘六¶
　　十里至蛟門三十里至小港口十里至招寶山界¶
　　鎮海縣自西門鹽倉嶴五里過西高嶺十五里至¶
　　紫薇嶴十里至岑港嶴向西北二十里至大小沙¶
<pb:KR2k0044_WYG_004-62a>¶
　　向西二十里至碇齒為西之盡從海船過渡五里¶
　　至冊子山又十里至金塘鄉又二十里與鎮海縣¶
　　蛟門連界自北門至□河嶴向東北十里過東高¶
　　嶺又十里至皐洩嶴十里至白泉嶴十五里至北¶
　　墠嶴又十里至大展嶴與舵嶴連接從□河正北¶
　　二十里至千欖嶴又二十里至馬嶴從海船過渡¶
　　至秀山再渡至岱山外即衢洋洋外即衢山與江¶
　　南崇明鎮洋面接界¶
<pb:KR2k0044_WYG_004-62b>¶
　定海縣志定海縣境舊志所載當時以海面遼濶不¶
　　可道里計故就潮候約言之今之縣境則異是東¶
　　自沈家門至塘頭嘴普陀大小洛伽朱家尖樹栨¶
　　洋嶼梁横葫蘆白沙南自龜山至大小渠山小猫¶
　　六橫蝦岐西自大榭金塘至野鴨中釣外釣冊子¶
　　菜花刁柯魚龍蘭山太平搗杵北自灌門至筊杯¶
　　官山秀山長白龜鼈岱山峙中雙合東墾西墾燕¶
　　窩東南自十六門(一名石/衕門)至大小干拗山桃花山¶
<pb:KR2k0044_WYG_004-63a>¶
　　順母塗登埠馬蟻㸃燈馬秦西南自竹山至鴨蛋¶
　　盤嶼螺頭洋螺蟹嶼寡婦礁摘箬大猫穿鼻西北¶
　　自裏釣至馬目𤓰連菰茨五嶼桃花女東北自釣¶
　　門至螺門蘭山青黄肚栲鼈竹嶼東西岳長塗劍¶
　　山五爪湖樸頭王山□山俱内洋地若東之浪岡¶
　　福山北之大小衢山鯗蓬寨子爛東𤓰西北之大¶
　　小漁山魚腥腦東北之香爐花瓶青幇廟子湖鼠¶
　　狼湖東西寨黄星三星霜子菜花環山則皆外洋¶
<pb:KR2k0044_WYG_004-63b>¶
　　也其南内洋至六横與鎮海縣接界西内洋至金¶
　　塘與鎮海縣蛟門山接界北外洋而上為羊山徐¶
　　公山則江浙連界若西南之梅山青龍港穿鼻港¶
　　旗頭洋則屬鎮海縣東西雙嶼牛門青門旦門鎻¶
　　門澹水門洞下門道人龍洞亂礁鞍子大目牛欄¶
　　珠山韭山石浦孝順洋則皆屬象山縣西北内洋¶
　　之游山七里墅虎蹲招寶蛟門固屬鎮海縣而外¶
　　洋之東西霍七姊妹亦附鎮海縣黄盤則為江南¶
<pb:KR2k0044_WYG_004-64a>¶
　　省金山衞對出灘滸二山在羊山西北者俱屬江¶
　　南省汛惟乍浦屬嘉興府之平湖縣東北外洋至¶
　　浪岡猶江浙聫界而花腦洛華梳頭馬蹟裘子璧¶
　　下東庫大小盤陳錢李西則專屬江南省汛地此¶
　　又界限之不可不辨者也¶
　定海縣志西至省城七百六十里至¶
　京師四千九百六十里¶
　　紹興府¶
<pb:KR2k0044_WYG_004-64b>¶
　名勝志在省城東南一百三十八里¶
　舊浙江通志東西廣二百九十里南北袤四百四十¶
　　七里¶
御定皇輿表東至寧波府慈谿縣界二百里西至杭州¶
　　府富陽縣界二百三十五里南至金華府東陽縣¶
　　界二百五十里北至海口三十里(紹興府志北/至海四十里)自府治至¶
　京師四千四百五十八里¶
　紹興府志東南至台州府天台縣界三百里西南至¶
<pb:KR2k0044_WYG_004-65a>¶
　　杭州府富陽縣界一百九十二里東北至寧波府¶
　　慈谿縣界二百二十七里西北至杭州府錢塘縣¶
　　界一百二十五里¶
　　　山陰縣¶
　舊浙江通志附郭東西廣九十八里南北袤一百一¶
　　十八里¶
　紹興府志東至㑹稽縣不二里許界運河而中分之¶
　　東南至覆盆嶺諸暨縣界四十里南五十里際古¶
<pb:KR2k0044_WYG_004-65b>¶
　　博嶺西南踰金牛嶺七十里達於浣江亦接諸暨¶
　　北至海岸四十里沙隄極目轉徙無常海之北岸¶
　　則嘉興之澉浦也東北以宋家漊為界隣㑹稽西¶
　　至錢清五十五里界蕭山縣西北抵航塢之𤓰瀝¶
　　村亦達於海¶
　　　㑹稽縣¶
　舊浙江通志附郭東西廣九十二里南北袤一百三¶
　　十里¶
<pb:KR2k0044_WYG_004-66a>¶
　紹興府志東九十里至曹娥江之中流上虞縣界(㑹/稽)¶
　　(縣志東九十二里/至曹娥江之中流)東南一百四十里至三界南一¶
　　百一十里至南嶀口溪之中流並嵊縣界西南八¶
　　十里至駐日嶺諸暨縣界西一里運河中流西北¶
　　三里並山隂縣界北二十里一抵海(㑹稽縣志逾北/岸嘉興府海鹽)¶
　　(縣/界)東北七十五里至瀝海纂風鎮上虞縣界¶
　　　蕭山縣¶
　舊浙江通志在府治西北一百一十一里東西廣六¶
<pb:KR2k0044_WYG_004-66b>¶
　　十二里南北袤九十里¶
　紹興府志東五十里至浦陽江之中東南五十一里¶
　　至螺山之外東北四十九里至龕山抵航塢山並¶
　　山隂界西至浙江之中二十三里西北一十五里¶
　　並錢塘縣界南至壕嶺六十五里諸暨縣界西南¶
　　四十八里至黄嶺富陽縣界北至大海之中三十¶
　　五里杭州府仁和縣界¶
　蕭山縣志至省城三十里至¶
<pb:KR2k0044_WYG_004-67a>¶
　京師四千三百四十三里¶
　　　諸暨縣¶
　舊浙江通志在府治西南一百四十二里(諸暨縣志/至本府一)¶
　　(百一/十里)東西廣一百六十里南北袤一百一十里¶
　紹興府志東至古博嶺山隂縣界駐日嶺㑹稽縣界¶
　　俱七十里西至五洩山富陽縣界金華府浦江縣¶
　　界俱五十里南至善坑嶺白巖山金華府義烏縣¶
　　界六十里北至兔石頭蕭山山隂二縣界俱九十¶
<pb:KR2k0044_WYG_004-67b>¶
　　里東北至白水山山隂縣界九十里西北至雀門¶
　　嶺富陽縣界七十里西南至日入柱山浦江縣界¶
　　七十里東南至宣家山嵊縣界八十里而近白水¶
　　嶺金華府東陽縣界八十里而遥¶
　諸暨縣志至布政司二百里至¶
　京師四千四百二十里¶
　　　餘姚縣¶
　舊浙江通志在府治東北一百四十七里東西廣六¶
<pb:KR2k0044_WYG_004-68a>¶
　　十里南北袤二百六十里(餘姚縣志東西廣五十/五里南北袤一百九十)¶
　　(六/里)¶
　紹興府志東二十里界桐下湖橋(餘姚縣志東十/里界桐下湖橋)東¶
　　南三十五里界楊溪之石門山(餘姚縣志東南四/十五里界石門山)¶
　　東北七十里界上林之漾塘並慈谿縣西三十里¶
　　界小楂湖西南六十里界筀竹嶺(餘姚縣志西南/五十里界筀竹)¶
　　(嶺/)西北七十里界烏盆斷塘並上虞縣南一百六¶
　　十一里界黎州山嵊縣北三十五里入海際又北¶
<pb:KR2k0044_WYG_004-68b>¶
　　包懸泥山跨海之北抵海鹽縣¶
　餘姚縣志至省城三百一十里至¶
　京師四千五百七十里¶
　　　上虞縣¶
　舊浙江通志在府治東一百二十里東西廣五十三¶
　　里南北袤一百一十一里(上虞縣志南北/一百三十里)¶
　紹興府志東二十里至通明壩(上虞縣志東二/十八里至新橋)東南¶
　　四十五里至帛道猷嶺東北二十里至新壩俱餘¶
<pb:KR2k0044_WYG_004-69a>¶
　　姚縣界西二十八里至曹娥江之中流西北八十¶
　　七里至黄家堰俱㑹稽縣界(上虞縣志西北八/十里至黄家堰)西¶
　　南九十里至車騎山南一百三十里至覆巵山俱¶
　　嵊縣界(上虞縣志南七十里至/郁嶺石牀舖嵊縣界)北六十里抵海(上/虞)¶
　　(縣志海北即嘉/興府海鹽縣界)¶
　　　嵊縣¶
　舊浙江通志在府治東南一百八十里(嵊縣志達府/一百一十里)¶
　　東西廣三百七十六里南北袤一百七十六里¶
<pb:KR2k0044_WYG_004-69b>¶
　紹興府志東至陸照嶺一百四十里寧波府奉化縣¶
　　界東南至太湖山七十里南至胡塍一百五里俱¶
　　新昌縣界西南至白峰嶺九十里東陽縣界西至¶
　　勞績嶺一百三十六里諸暨縣界西北至孫家嶺¶
　　七十里北至池湖五十五里俱㑹稽縣界東北至¶
　　郁樹嶺六十里上虞縣界¶
　嵊縣志至省城三百二十五里至¶
　京師水行四千六百四十里陸行四千五百四十五¶
<pb:KR2k0044_WYG_004-70a>¶
　　里¶
　　　新昌縣¶
　舊浙江通志在府治東南二百二十里東西廣二百¶
　　二十里南北袤一百四十五里¶
　紹興府志東至黄柏尖台州府寧海縣界一百里(新/昌)¶
　　(縣志至縣一/百八十里)東南至闗嶺天台縣界一百二十里¶
　　南至彩烟山東陽縣界二百一十里西南至穿巖¶
　　山嵊縣界四十里西至烏巖溪嵊縣界三十里(新/昌)¶
<pb:KR2k0044_WYG_004-70b>¶
　　(縣志至縣/三十五里)西北至花鈿嶺嵊縣界十五里(新昌縣/志至縣)¶
　　(三十/五里)北至王宅後溪嵊縣界四十里東北至黄罕¶
　　嶺奉化縣界一百里(新昌縣志至縣/一百六十里)¶
　新昌縣志北至¶
　京師四千五百五十八里至省城三百二十五里¶
　　台州府¶
　名勝志在省城東南三百里¶
　舊浙江通志東西廣三百九十里南北袤三百九十¶
<pb:KR2k0044_WYG_004-71a>¶
　　里¶
御定皇輿表東至海岸一百八十里西至處州府縉雲¶
　　縣二百一十九里南至温州府樂清縣界一百三¶
　　十九里北至紹興府新昌縣界一百四十五里自¶
　　府治至¶
　京師四千七百七十八里¶
　台州府志東南二百九十二里入海西南一百九十¶
　　二里括蒼山入處州府東北三百二十五里磕蒼¶
<pb:KR2k0044_WYG_004-71b>¶
　　山入寧波府西北二百九十四里大盆山入金華¶
　　府¶
　　　臨海縣¶
　舊浙江通志附郭東西廣二百四十里南北袤一百¶
　　一十五里¶
　台州府志東一百八十里牛頭山入海西七十里黄¶
　　沙嶺入仙居縣南四十五里黄土嶺入黄巖縣北¶
　　六十五里杜潭嶺入天台縣東南一百二十六里¶
<pb:KR2k0044_WYG_004-72a>¶
　　海門山入海西南五十里括蒼山連登壇山入仙¶
　　居縣東北五十五里桐巖嶺入寧海縣西北六十¶
　　五里黄振嶺入天台縣¶
　　　黄巖縣¶
　舊浙江通志在府治南六十里東西廣三百二十里¶
　　南北袤六十里¶
　台州府志東六十里海門山入海西二百五十里蒼¶
　　山入仙居縣南五十里盤山入樂清縣北一十里¶
<pb:KR2k0044_WYG_004-72b>¶
　　戍舖嶺入臨海縣東南六十里新河入太平縣西¶
　　南三百里塵山入永嘉縣東北六十里赤山村入¶
　　臨海縣西北七十里義誠鄉入臨海縣¶
　黄巖縣志至省城七百三十二里至¶
　京師五千八百三十八里¶
　　　天台縣¶
　舊浙江通志在府治西北九十里東西廣二百二十¶
　　九里南北袤七十五里¶
<pb:KR2k0044_WYG_004-73a>¶
　台州府志東四十里筋竹嶺入寧海縣(天台縣志東/四十六里筋)¶
　　(竹嶺界自界/至縣八十里)西一百八十三里大盆山入東陽縣¶
　　(天台縣志自界/至縣七十五里)南二十五里杜潭入臨海縣(天台縣志/自界至縣)¶
　　(六十/五里)北五十里石壘寨入新昌縣(天台縣志自界/至縣七十五里)¶
　　東南四十里黄振嶺入臨海縣(天台縣志自界/至縣七十里)西¶
　　南一百里紫籜山入仙居縣(天台縣志自界/至縣八十里)東北¶
　　六十里靈墟入寧海縣西北四十里闗嶺舖入新¶
　　昌縣(天台縣志西北五十里至/闗嶺界自界至縣七十里)¶
<pb:KR2k0044_WYG_004-73b>¶
　天台縣志至省城五百五十里至¶
　京師四千九百里¶
　　　仙居縣¶
　舊浙江通志在府治西九十里東西廣一百二十里¶
　　南北袤一百四十里(仙居縣志東西一百四/十里南北一百五十里)¶
　台州府志東四十里界嶺入臨海縣西一百里風門¶
　　入縉雲縣南一百里道者山入永嘉縣北五十里¶
　　祝家嶚入天台縣東南一百五十里五部山入黄¶
<pb:KR2k0044_WYG_004-74a>¶
　　巖縣西南一百里界遶山入縉雲縣東北八十里¶
　　盧坑山入天台縣(仙居縣志東北八/十里紫岷入天台)西北一百一¶
　　十五里郭坦山入永康縣(仙居縣志西北一/百五十里郭坦山)¶
　仙居縣志至省城七百里至¶
　京師四千九百一十里¶
　　　寧海縣¶
　舊浙江通志在府治東北一百八十里東西廣一百¶
　　九十里南北袤二百六十五里¶
<pb:KR2k0044_WYG_004-74b>¶
　台州府志東一百一十里西溪嶺入象山縣西六十¶
　　里白溪源入天台縣南一百一十五里寧和嶺入¶
　　臨海縣北七十里柵墟嶺入奉化縣東南二百五¶
　　十里牛頭洋入海西南一百二十里桐巖嶺入臨¶
　　海縣東北一百二十里柴溪嶺入象山縣西北九¶
　　十里杉木嶺入新昌縣¶
　寧海縣志至省城六百五十里至¶
　京師四千八百七十里¶
<pb:KR2k0044_WYG_004-75a>¶
　　　太平縣¶
　舊浙江通志在府治南一百五十里東西廣七十五¶
　　里南北袤八十三里¶
　台州府志東三十五里新河所又五里抵海西三十¶
　　五里石橋入樂清縣南三十里隘頑所又三里抵¶
　　海北四十里小塘嶺又五里入黄巖縣東南五十¶
　　里松門衞抵海西南七十里楚門所抵海東北四¶
　　十五里新橋入黄巖縣西北四十里嶺店驛入樂¶
<pb:KR2k0044_WYG_004-75b>¶
　　清縣¶
　太平縣志至浙江布政司八百一十二里至¶
　京師五千三十五里¶
　　金華府¶
　名勝志在省城南五百五十里(金華府志至浙江布/政司陸路四百二十)¶
　　(里水路四/百四十里)¶
　舊浙江通志東西廣三百九十八里南北袤三百六¶
　　里¶
<pb:KR2k0044_WYG_004-76a>¶
御定皇輿表東至台州府天台縣界三百九十里西至¶
　　衢州府龍游縣界九十里南至處州府縉雲縣界¶
　　一百八十六里北至嚴州府建徳縣界一百一十¶
　　里自府治至¶
　京師四千五百八十八里¶
　金華府志東南到台州府仙居縣馬鬃嶺為界三百¶
　　四十九里西南到衢州府龍游縣方山為界七十¶
　　五里西北到嚴州府建徳縣三河為界一百里東¶
<pb:KR2k0044_WYG_004-76b>¶
　　北到紹興府諸暨縣顔家畈界二百十五里¶
　　　金華縣¶
　舊浙江通志附郭東西廣九十三里南北袤六十八里¶
　金華府志東至義烏縣界六十八里地名航慈溪(金/華)¶
　　(縣志自果至義烏/縣治四十二里)東南到武義縣界四十五里地¶
　　名石龍頭(金華縣志自界至武義茭道/驛十里到縣治又二十五里)南至武義¶
　　縣界四十里地名焦顔狀石(金華縣志自界至/武義縣治三十里)西¶
　　南到湯溪縣界二十五里地名白龍溪(金華縣志/自界至湯)¶
<pb:KR2k0044_WYG_004-77a>¶
　　(溪縣治/三十里)西至蘭谿縣界二十五里地名柵頭(金華/縣志)¶
　　(自界至蘭谿縣/治二十五里)西北到蘭谿縣界二十五里地名¶
　　九龍(金華縣志自界至蘭/谿縣治二十五里)北到蘭谿縣界三十五¶
　　里地名盤泉(金華縣志即北山最髙/處自界至縣治二十里)東北到浦江¶
　　縣界五十五里地名太陽嶺(金華縣志自界至浦/江縣治五十五里)¶
　　　蘭谿縣¶
　舊浙江通志在府治西五十里東西廣七十五里南¶
　　北袤一百十五里(蘭谿縣志今南/北僅七十餘里)¶
<pb:KR2k0044_WYG_004-77b>¶
　金華府志東至金華縣界三十里地名竹馬館東南¶
　　到金華縣界二十里地名古城南到湯溪縣界二十五里¶
　　地名赤井橋(蘭谿縣志南至湯溪縣/大有溪橋二十五里)西南到龍游縣界¶
　　三十五里地名游埠西至夀昌縣界四十五里地名檀村西¶
　　北到建徳縣界三十五里地名白雁插(蘭谿縣志/白雁岐)北至建徳¶
　　縣界四十五里地名將軍巖東北到浦江縣界五¶
　　十五里地名橫木¶
　蘭谿縣志至浙江布政司陸路三百六十五里水路¶
<pb:KR2k0044_WYG_004-78a>¶
　　三百七十五里至¶
　京師陸路四千四百三十五里水路四千五百二十¶
　　三里¶
　　　東陽縣¶
　舊浙江通志在府治東一百五十里東西廣一百七¶
　　十二里南北袤一百二十八里¶
　金華府志東至天台縣界一百四十里地名梅枝嶺¶
　　(東陽縣志東一百五十里梅枝嶺稍下蝦/□巖為界到天台縣治共二百二十里)東南到¶
<pb:KR2k0044_WYG_004-78b>¶
　　天台縣界地名烏巖(東陽縣志至烏巖寨抵深坑/為界共一百四十里到天台)¶
　　(縣治共一/百九十里)南至永康縣界六十一里地名五斗(東/陽)¶
　　(縣志南六十七里至丈塢坑水東/橋為界到永康縣治共一百十里)西南到義烏縣¶
　　界地名下墅(東陽縣志下墅街牌巷及洪塘村中/界坵東郭坑並義烏界各五十里到)¶
　　(義烏縣/皆百里)西至義烏縣界二十里地名下昆溪(東陽/縣志)¶
　　(至下昆溪二十里舖昆橋為/界到義烏縣治共四十里)西北到義烏縣界地¶
　　名蒲塘(東陽縣志/計十五里)北至諸暨縣界六十里地名顔¶
　　家畈(東陽縣志六十一里以三保田/中間石巖為界舊志作顔家畈)東北到嵊縣¶
<pb:KR2k0044_WYG_004-79a>¶
　　界地名白峰(東陽縣志共九十里上白峰嶺計三/百步抵界到嵊縣治共一百九十里)¶
　東陽縣志到浙江布政司三百里到¶
　京師四千六百二十里¶
　　　義烏縣¶
　舊浙江通志在府治東北一百一十里東西廣六十¶
　　里南北袤一百十七里¶
　金華府志東至東陽縣界二十里地名下崑溪(義烏/縣志)¶
　　(自界至東陽/縣治二十里)東南到東陽縣界五十里地名洪塘¶
<pb:KR2k0044_WYG_004-79b>¶
　　(義烏縣志自界至東/陽縣治四十八里)南至永康縣界九十七里地¶
　　名杳嶺(義烏縣志至永康縣界九十里/地名察嶺自界至縣五十五里)西南到金¶
　　華縣界五十里地名何樓子(義烏縣志自界至/金華縣治八十里)西¶
　　至金華縣界四十里地名杭慈溪(義烏縣志自界/至金華縣治七)¶
　　(十/里)西北到浦江縣界三十里地名蒲墟北至浦江¶
　　縣界三十里地名石斛(義烏縣志自界至/浦江縣治三十里)東北到¶
　　東陽縣界三十里地名愛頭(義烏縣志自界至東/陽縣治二十六里)¶
　義烏縣志至本省陸路五百三十里水路五百五十¶
<pb:KR2k0044_WYG_004-80a>¶
　　里至¶
　京師陸路四千六百里水路四千七百八里¶
　　　永康縣¶
　舊浙江通志在府治東南一百一十里東西廣二百¶
　　六十五里南北袤一百里¶
　金華府志東至仙居縣界二百四十里地名馬鬃嶺¶
　　東南到縉雲縣界四十里地名南岡嶺南至縉雲¶
　　縣界四十五里地名黄碧封堠西南到武義縣界¶
<pb:KR2k0044_WYG_004-80b>¶
　　二十里地名桐琴西至武義縣界二十五里地名¶
　　桐琴西堠(永康縣志西至武義縣/楊公橋交界三十里)西北到武義縣¶
　　界三十里地名䭾塘北至義烏縣界五十五里地¶
　　名杳嶺東北到東陽縣界六十里地名四路口¶
　永康縣志到本省五百三十里到¶
　京師四千六百八十里¶
　　　武義縣¶
　舊浙江通志在府治南八十里東西廣六十里南北¶
<pb:KR2k0044_WYG_004-81a>¶
　　袤六十里(武義縣志東西廣七/十里南北袤八十里)¶
　金華府志東至永康縣界三十五里地名楊公橋東¶
　　南到永康縣界二十五里地名桐琴南至縉雲縣¶
　　界三十里地名小窖頭西南到麗水縣界四十五¶
　　里地名應和(武義縣志西南至麗水宣平/二縣以應和小後陶為界)西至金¶
　　華縣界三十五里地名長山西北到金華縣界三¶
　　十里地名售溪(武義縣/志焦溪)北至金華縣界三十里地¶
　　名梅公山東北到金華縣界三十五里地名石龍¶
<pb:KR2k0044_WYG_004-81b>¶
　　頭¶
　武義縣志縣治至省陸路五百里水路五百二十里¶
　　至¶
　京師陸路四千五百七十五里水路四千六百七十¶
　　八里¶
　　　浦江縣¶
　舊浙江通志在府治東北一百二十里東西廣一百¶
　　二里南北袤一百四十里¶
<pb:KR2k0044_WYG_004-82a>¶
　金華府志東至諸暨縣界六十里地名楊家埠(浦江/縣志)¶
　　(東至諸暨縣五十里以界牌/為界自界至縣治六十里)東南到義烏縣界四¶
　　十里地名赤村橋(浦江縣志東南至義烏縣三十/里以步虚嶺為界自界至縣治)¶
　　(三十/里)南至金華縣界六十里地名太陽嶺(浦江縣/志南至)¶
　　(金華縣五十五里以太陽嶺/為界自界至縣治五十五里)西南到蘭谿縣界六¶
　　十里地名洪塘(浦江縣志西南至蘭谿縣五十里/以横木為界自界至縣治六十里)¶
　　西到建徳縣界四十里地名井坑嶺(浦江縣志井/坑嶺至縣治)¶
　　(六十/里)西北到建徳縣界五十里地名截柘嶺(浦江/縣志)¶
<pb:KR2k0044_WYG_004-82b>¶
　　(西北至建徳縣四十里截柘/嶺為界自界至縣治六十里)北至富陽縣界九十¶
　　里地名金山嶺下(浦江縣志金沙嶺/至縣治九十里)東北到桐廬¶
　　縣界一百里地名松山坑口(浦江縣志東北至諸/暨縣九十里以楊塘)¶
　　(嶺為界自界至/縣治五十里)¶
　浦江縣志至浙江布政司陸路五百四十里水路五¶
　　百五十里至¶
　京師陸路四千六百十里水路四千七百八里¶
　　　湯溪縣¶
<pb:KR2k0044_WYG_004-83a>¶
　舊浙江通志在府治西南五十五里東西廣四十三¶
　　里南北袤一百一十里¶
　金華府志東至金華縣界二十五里地名白龍溪東¶
　　南到遂昌縣界七十里地名周塢(湯溪縣志東南/四十里至遂昌)¶
　　(縣界/箬陽)南至遂昌縣界七十里地名銀嶺西南到龍¶
　　游縣界二十里地名方山(湯溪縣志西南/四十里至方山)西至龍¶
　　游縣界二十里地名湖鎮(湯溪縣志西一十八里/至龍游縣界白渡橋)¶
　　西北到蘭谿縣界三十里地名油埠(湯溪縣志西/北二十二里)¶
<pb:KR2k0044_WYG_004-83b>¶
　　(至油/埠)北至蘭谿縣界四十里地名樟林東北到蘭¶
　　谿縣界三十里地名張坑¶
　湯溪縣志由縣治達省城陸路五百里水路四百里¶
　　達¶
　京師陸路四千四百十里水路四千四百十五里¶
　　衢州府¶
　名勝志在省城西南六百里(衢州府志水路六百里/陸路四百八十里至浙)¶
　　(江布/政司)¶
<pb:KR2k0044_WYG_004-84a>¶
　舊浙江通志東西廣二百三十里南北袤三百五十¶
　　里¶
御定皇輿表東至金華府蘭谿縣界一百二十二里西¶
　　至廣信府玉山縣一百一十五里南至福建建寧¶
　　府浦城縣界二百一十里北至嚴州府遂安縣界¶
　　九十五里自府治至¶
　京師四千六百四十里¶
　衢州府志東南一百四十里至處州府遂昌縣界西¶
<pb:KR2k0044_WYG_004-84b>¶
　　南一百八十里至福建建寧府浦城縣界東北九¶
　　十里至嚴州府夀昌縣界西北一百九十里至江¶
　　南徽州府婺源縣界一百九十五里至江西饒州¶
　　府徳興縣界¶
　　　西安縣¶
　舊浙江通志附郭東西廣七十五里南北袤二百里¶
　　(衢州府志南北/二百二十里)¶
　衢州府志東四十里至本府龍游縣界烏頭舖自界¶
<pb:KR2k0044_WYG_004-85a>¶
　　至縣三十里西三十五里至本府常山縣界源湖¶
　　舖自界至縣四十五里南一百二十五里至處州¶
　　府遂昌縣界大金竹嶺自界至縣一百六十里北¶
　　九十五里至嚴州府遂安縣界灰嶺自界至縣一¶
　　百四里東南一百三十里至處州府遂昌縣界馬¶
　　嶺口自界至縣一百五十里西南五十里至本府¶
　　江山縣界後溪自界至縣二十五里東北六十里¶
　　至本府龍游縣界大路口自界至縣二十里西北¶
<pb:KR2k0044_WYG_004-85b>¶
　　四十里至本府常山縣界葉坂自界至縣二十里¶
　　　龍游縣¶
　舊浙江通志在府治東七十里東西廣一百二十里¶
　　南北袤一百五十里(衢州府志東西五十七/里南北一百五十五里)¶
　衢州府志東三十里至金華府湯溪縣界自界至縣¶
　　三十八里西二十七里至本府西安縣界盈川自¶
　　界至縣四十里南九十里至處州府遂昌縣界馬¶
　　越口自界至縣六十里北六十五里至嚴州府夀¶
<pb:KR2k0044_WYG_004-86a>¶
　　昌縣界梅嶺自界至縣二十五里東南六十里到¶
　　處州府遂昌縣界井下源自界至縣四十里西南¶
　　四十里到本府西安縣界自界至縣四十里東北¶
　　四十里到金華府蘭谿縣界石硤自界至縣六十¶
　　里西北五十五里到本府西安縣界下葉自界至¶
　　縣六十里¶
　龍游縣志自縣治至¶
　京師四千五百里至省城五百里¶
<pb:KR2k0044_WYG_004-86b>¶
　　　常山縣¶
　舊浙江通志在府治西八十里東西廣八十里南北¶
　　袤六十里¶
　衢州府志東四十五里至本府西安縣界雙牌自界¶
　　至縣三十五里西三十五里至江西廣信府玉山¶
　　縣界草萍自界至縣三十五里南二十五里至本¶
　　府江山縣界竹荆自界至縣二十五里北三十¶
　　五里至本府開化縣界首自界至縣四十五里¶
<pb:KR2k0044_WYG_004-87a>¶
　　東南一十五里到本府江山縣界左坑自界至¶
　　縣四十里西南三十五里到江西廣信府玉山¶
　　縣界黄塘自界至縣三十五里東北五十里到¶
　　本府西安縣界葉坂自界至縣四十里西北五¶
　　十里到本府開化縣界深山嶺自界至縣四¶
　　十里¶
　常山縣志至浙江布政司水路七百里陸路六百里¶
　　至¶
<pb:KR2k0044_WYG_004-87b>¶
　京師水路四千七百二十里陸路四千六百二十里¶
　　　江山縣¶
　舊浙江通志在府治西南七十里(江山縣志去/府城八十里)東西¶
　　廣一百三十里南北袤一百三十里(衢州府志去/府治七十五)¶
　　(里東西一百五里/南北一百六十里)¶
　衢州府志東三十五里至本府西安縣界紆溪源青¶
　　山自界至縣四十里西七十里至江西廣信府玉¶
　　山縣界栗木自界至縣十里南一百二十五里至¶
<pb:KR2k0044_WYG_004-88a>¶
　　福建建寧府浦城縣界小竿頭嶺底(江山縣志南/抵浦城縣界)¶
　　(小竿嶺底一/百三十五里)自界至縣一百里北二十五里至本¶
　　府常山縣界竹荆自界至縣二十五里東南一百¶
　　里到處州府遂昌縣界東磧嶺底自界至縣三十¶
　　里西南九十里到江西廣信府永豐縣界巖後自¶
　　界至縣三十里東北三十五里到本府西安縣界¶
　　後溪(江山縣志東北抵西/安縣界後溪三十里)自界至縣四十里西北¶
　　四十里到本府常山縣界馬駒自界至縣一十五里¶
<pb:KR2k0044_WYG_004-88b>¶
　江山縣志至省城七百里至¶
　京師四千七百里¶
　　　開化縣¶
　舊浙江通志在府治西北二百里東西廣二百九十¶
　　里南北袤二百三十里(衢州府志去府治一百六/十里東西二百二十里南)¶
　　(北一百/六十里)¶
　衢州府志東四十里至本府常山縣界深山嶺自¶
　　至縣五十里西八十里至江西饒州府徳興縣界¶
<pb:KR2k0044_WYG_004-89a>¶
　　白沙自界至縣七十里南四十里至本府常山縣¶
　　界牌自界至縣三十五里北一百二十里至江南¶
　　徽州府休寧縣界江嶺自界至縣一百二十里東¶
　　南五十里到本府常山縣界蓼嶺自界至縣六十¶
　　里西南八十里到江西廣信府玉山縣菱塘嶺自¶
　　界至縣六十里東北七十里到嚴州府遂安縣界¶
　　誾嶺自界至縣五十里西北八十里到江南徽州¶
　　府婺源縣界際嶺自界至縣一百里¶
<pb:KR2k0044_WYG_004-89b>¶
　開化縣志至省城六百九十五里至¶
　京師四千六百里¶
　　嚴州府¶
　名勝志在省城西南四百里(嚴州府志自府治至浙/江布政司陸路二百七)¶
　　(十里水路三/百一十里)¶
　舊浙江通志東西廣三百九十里南北袤三百三十里¶
御定皇輿表東至杭州府富陽縣界二百里西至江南¶
　　徽州府歙縣界二百三十里南至金華府蘭谿縣¶
<pb:KR2k0044_WYG_004-90a>¶
　　界五十里北至杭州府於潛縣界一百二十里自¶
　　府治至¶
　京師四千四百二十八里¶
　嚴州府志東南到金華府一百八十里西南到衢州¶
　　府二百一十里東北到杭州府三百一十里西北¶
　　到徽州府三百一十里¶
　　　建徳縣¶
　舊浙江通志附郭東西廣一百三十里南北袤一百¶
<pb:KR2k0044_WYG_004-90b>¶
　　二十里¶
　嚴州府志東至桐廬縣界六十五里以安仁牌為界¶
　　自界至桐廬三十五里西至夀昌縣界六十里以¶
　　菱塘為界自界至夀昌二十五里南至金華府蘭¶
　　谿縣界六十里以花塘為界自界至蘭谿三十里¶
　　北至分水縣界六十里以胥嶺為界自界至分水¶
　　六十三里東南到金華府浦江縣界七十五里以¶
　　井硎為界自界到浦江三十五里西南到金華府¶
<pb:KR2k0044_WYG_004-91a>¶
　　蘭谿縣界四十里以檀嶺為界自界到蘭谿四十¶
　　五里東北到桐廬縣界六十五里以楊闡橋為界¶
　　自界到桐廬三十五里西北到分水縣界四十五¶
　　里(建徳縣志/五十五里)以峽嶺為界自界到分水五十三里¶
　　　淳安縣¶
　舊浙江通志在府治西一百六十里(淳安縣志自縣/至府陸路一百)¶
　　(四十里水路/一百八十里)東西廣一百七十里南北袤一百五¶
　　十里¶
<pb:KR2k0044_WYG_004-91b>¶
　嚴州府志東至建徳縣界八十里以銅官嶺為界自¶
　　界至建徳八十六里西至遂安縣界七十三里以¶
　　楊嶺為界自界至遂安四十五里南至遂安縣界¶
　　四十三里以安硎嶺為界自界至遂安四十里北¶
　　至杭州府昌化縣界一百六十里以桐坑庵獨石¶
　　為界自界至昌化七十五里東南到夀昌縣界七¶
　　十五里以遼嶺為界自界到夀昌五十里西南到¶
　　遂安縣界二十里以銅橋為界自界到遂安四十¶
<pb:KR2k0044_WYG_004-92a>¶
　　三里東北到分水縣界八十六里以塔嶺為界自¶
　　界到分水六十里西北到江南徽州府歙縣界九¶
　　十七里以深渡為界自界到歙縣一百八十里(淳/安)¶
　　(縣志一百/一十里)¶
　淳安縣志東至省城三百六十里至¶
　京師四千五百八十里¶
　　　桐廬縣¶
　舊浙江通志在府治東一百里東西廣九十七里南¶
<pb:KR2k0044_WYG_004-92b>¶
　　北袤一百三十二里(桐廬縣志東西相距八十/五里南北相距三十里)¶
　嚴州府志東至杭州府富陽縣界三十里(桐廬縣志/四十五里)¶
　　以東梓口為界自界至富陽五十里西至建徳縣¶
　　界三十五里(桐廬縣志/四十里)以安仁牌為界自界至建¶
　　徳六十五里(桐廬縣志/六十里)南至金華府浦江縣界七¶
　　十里以蕩父為界自界至浦江二十里北至分水¶
　　縣界六十里以畢嶺為界(桐廬縣志以/石壁山為界)自界至分¶
　　水二十里東南到浦江縣界九十里以野狐嶺為¶
<pb:KR2k0044_WYG_004-93a>¶
　　界自界至浦江九十里西南到建徳縣界三十五¶
　　里(桐廬縣志/四十里)以冷水堰為界自界至建徳六十五¶
　　里(桐廬縣志/六十里)東北到杭州府新城縣界四十里以¶
　　白峰嶺為界自界至新城三十里西北到分水縣¶
　　界七十里以何村為界自界至分水一十八里¶
　桐廬縣志自縣治至浙江布政司陸路一百八十里¶
　　水路一百九十里至¶
　京師水陸俱四千四百二十八里¶
<pb:KR2k0044_WYG_004-93b>¶
　　　遂安縣¶
　舊浙江通志在府治西一百八十里東西廣一百二¶
　　十三里南北袤一百二十四里¶
　嚴州府志東至淳安縣界四十三里以界橋為界自¶
　　界至淳安二十里西至江南休寧縣界八十里以¶
　　積雪嶺為界自界至休寧一百四十三里(遂安縣/志西至)¶
　　(休寧縣界九十里以白磜嶺/為界自界至縣一百三十里)南至衢州府西安縣¶
　　界七十九里以黄連嶺為界自界至西安九十八¶
<pb:KR2k0044_WYG_004-94a>¶
　　里北至淳安縣界四十五里以楊嶺為界自界至¶
　　淳安七十三里東南到淳安縣界三十七里以傖¶
　　父灘為界(遂安縣志以/侯嶺為界)自界至淳安四十里(遂安/縣志)¶
　　(自界二十里入新安江/泝江至淳安縣二十里)西南到衢州府開化縣界¶
　　八十里以馬金嶺為界自界至開化五十里(遂安/縣志)¶
　　(西南至開化縣界七十里以界/牌為界自界至開化縣六十里)東北到淳安縣界¶
　　四十里以安硎嶺為界自界至淳安縣四十三里¶
　　西北到淳安縣界四十二里以佛子嶺為界自界¶
<pb:KR2k0044_WYG_004-94b>¶
　　至淳安六十五里¶
　遂安縣志自縣治至省城陸路五百里至¶
　京師四千八百八十里¶
　　　夀昌縣¶
　舊浙江通志在府治西南九十里東西廣一百一十¶
　　里南北袤九十里¶
　嚴州府志東至建徳縣界二十五里以茭塘為界自¶
　　界至建徳六十里(夀昌縣志自界至/建徳六十五里)西至遂安縣¶
<pb:KR2k0044_WYG_004-95a>¶
　　界七十五里以黄連嶺為界自界至遂安七十里¶
　　南至衢州府龍游縣界四十里以梅嶺為界自界¶
　　至龍游七十五里(夀昌縣志西/南至龍游)北至淳安縣界五¶
　　十里以杜瀆為界自界至淳安七十五里東南到¶
　　金華府蘭谿縣界三十五里以賭山為界自界至¶
　　蘭谿三十五里(夀昌縣志東南至蘭谿縣以巖/洞山為界自界至蘭谿六十里)西¶
　　南到衢州府西安縣界六十里以鵞籠山為界自¶
　　界到西安五十里(夀昌縣志自界/到西安九十里)東北到建徳縣¶
<pb:KR2k0044_WYG_004-95b>¶
　　界三十五里(夀昌縣志東北/到建徳三十里)以新安江為界自界¶
　　至建徳五十里(夀昌縣志自界/到建徳六十里)西北到淳安縣界¶
　　五十里以遼嶺為界(夀昌縣志以玳/瑁嶺為界)自界到淳安¶
　　七十五里¶
　夀昌縣志至¶
　京師陸路四千五百一十八里水路四千六百八里¶
　　　分水縣¶
　舊浙江通志在府治東北一百五十里(分水縣志去/府城一百五)¶
<pb:KR2k0044_WYG_004-96a>¶
　　(十五/里)東西廣一百四十里南北袤一百七十一里¶
　嚴州府志東至杭州府新城縣界八十里以廣陵溪¶
　　為界自界至新城二十五里西至淳安縣界六十¶
　　里以塔嶺為界自界至淳安八十里南至建徳縣¶
　　界六十三里以胥嶺為界自界至建徳六十里北¶
　　至杭州府於潛縣界一十二里以印渚溪為界自¶
　　界至於潛五十里東南到桐廬縣界二十里以畢¶
　　嶺為界自界至桐廬六十里西南到建徳縣界五¶
<pb:KR2k0044_WYG_004-96b>¶
　　十里以峽嶺為界自界至建徳五十里東北到杭¶
　　州府臨安縣界六十三里以栗硎口為界自界至¶
　　臨安四十里西北到淳安縣界七十八里以皐硎¶
　　嶺為界自界至淳安一百三十里¶
　分水縣志至省城二百八十里至¶
　京師四千五百里¶
　　温州府¶
　名勝志在省城東南六百五十里(溫州府志至省城/一千八十五里)¶
<pb:KR2k0044_WYG_004-97a>¶
　舊浙江通志東西廣一百六十九里南北袤八百二¶
　　十里¶
御定皇輿表東至海岸九十里西至處州府青田縣界¶
　　九十里南至福建福寧州界四百九十里北至台¶
　　州府黄巖縣界三百三十里自府治至¶
　京師四千六百九十里¶
　温州府志東南到福建福州城八百六十里東北到¶
　　台州城四百八十里西南到福建建寧城一千里¶
<pb:KR2k0044_WYG_004-97b>¶
　　西北到處州城三百六十里¶
　　　永嘉縣¶
　舊浙江通志附郭東西廣一百六十九里南北袤三¶
　　百二十里¶
　温州府志東至海七十里西至安溪九十里為處州¶
　　府青田縣界自界到縣二十里南至麗塘二十里¶
　　為瑞安縣界自界到縣六十里北至柟溪箬嶺三¶
　　百里為台州府仙居縣界自界到縣五十里東南¶
<pb:KR2k0044_WYG_004-98a>¶
　　到大海一百里西南到桐嶺瑞安縣界三十五里¶
　　自界到縣六十七里東北到館頭樂清縣界三十¶
　　里自界到縣五十里(永嘉縣志西北到/青田縣界一百里)¶
　　　樂清縣¶
　舊浙江通志在府治東北八十里東西廣二百五里¶
　　(樂清縣志東西/一百七十里)南北袤一百九十五里¶
　温州府志東至海渡一十五里(萬厯温州府志越渡/至温嶺一百三十里)¶
　　(為黄巖/縣界)西至柟溪桐嶺六十里為永嘉縣界自界¶
<pb:KR2k0044_WYG_004-98b>¶
　　到縣六十里南至海五里(萬厯温州府志越海至/玉環鄉南社一百三十)¶
　　(里為/海洋)北至仙居縣界一百九十里自界到縣一百¶
　　九十里(樂清縣志北至接莆嶺/六十里亦永嘉縣界)東南到大海一十¶
　　里西南至館頭永嘉縣界五十里自界到縣三十¶
　　里西北至仙居縣界二百里自界到縣三百八十¶
　　里(萬厯温州府志東北到黄巖縣界/一百二十里自界到縣六十里)¶
　樂清縣志自縣至省城一千里至¶
　京師四千八百一十里¶
<pb:KR2k0044_WYG_004-99a>¶
　　　平陽縣¶
　舊浙江通志在府治西南一百三十里東西廣一百¶
　　五十里南北袤二百一十五里¶
　温州府志東至海二十五里西至笠帽山一百三十¶
　　五里為泰順縣界南至廬屯山二百二十里為福¶
　　建福寧州界北至散嶼三十五里為瑞安縣界自¶
　　界到縣一十五里東南到海五十里東北到瑞安¶
　　縣五十里西南到福建福寧州界一百一十里自¶
<pb:KR2k0044_WYG_004-99b>¶
　　界到州一百八十里共二百九十里西北到瑞安¶
　　縣五十里¶
　平陽縣志自縣至省城一千三百五十里至¶
　京師四千八百二十里¶
　　　瑞安縣¶
　舊浙江通志在府治西南八十里東西廣三百二十¶
　　里南北袤六十七里¶
　温州府志東至海一十里西至龍鬭山二百里為泰¶
<pb:KR2k0044_WYG_004-100a>¶
　　順縣界到縣共三百里南越飛雲渡至平陽界一¶
　　十五里到縣共五十里北至永嘉縣界五十二里¶
　　到縣共八十里東南到海二十里西南到平陽縣¶
　　五十里東北到永嘉縣八十里西北到處州府青¶
　　田縣三百五十里¶
　瑞安縣志自縣至武林一千三百里至¶
　京都四千七百七十里¶
　　　泰順縣¶
<pb:KR2k0044_WYG_004-100b>¶
　舊浙江通志在府治西南二百九十里東西廣六十¶
　　里南北袤一百八十里¶
　温州府志東至瑞安縣界一百里到縣三百里西至¶
　　福建夀寧縣黃洋隘界十里到縣三百里南至夀¶
　　寧縣界三里到福建福安縣三百里北至處州府¶
　　景寧縣界一百里到縣二百一十里東南到平陽¶
　　縣一百八十里東北到青田縣界一百一十里西¶
　　南到福建福安縣界八十里西北到景寧縣上標¶
<pb:KR2k0044_WYG_004-101a>¶
　　界一百里¶
　泰順縣志至省城一千五百里至¶
　京畿五千七十里¶
　　處州府¶
　名勝志在省城南七百里¶
　舊浙江通志東西廣四百四十里南北袤六百一十里¶
御定皇輿表東至台州府仙居縣界一百一十里西至¶
　　衢州府江山縣界一百六十五里南至温州府瑞¶
<pb:KR2k0044_WYG_004-101b>¶
　　安縣界三百五十里北至金華府永康縣界一百¶
　　二十里自府治至¶
　京師四千五百八十里¶
　處州府志東南至温州府二百六十五里西南至福¶
　　建建寧府八百二十里東北至金華府二百七十¶
　　八里西北至金華府三百二十里¶
　　　麗水縣¶
　舊浙江通志附郭東西廣九十里南北袤八十里¶
<pb:KR2k0044_WYG_004-102a>¶
　處州府志東至青田縣界二十五里(麗水縣志至其/縣一百五十里)¶
　　南至景寧縣界一百一十里(麗水縣志至其/縣一百二十里)西至¶
　　松陽縣界五十里(麗水縣志至其/縣一百四十里)北至縉雲縣界¶
　　五十里(麗水縣志至/其縣九十里)括蒼彚紀東南至青田臘原¶
　　寨六十里東北至縉雲縣八十里西南至景寧縣¶
　　一百二十里西北至宣平縣界四十里至其縣一¶
　　百二十里¶
　　　青田縣¶
<pb:KR2k0044_WYG_004-102b>¶
　舊浙江通志在府治東一百五十里東西廣一百四¶
　　十里南北袤一百五十里¶
　處州府志東至永嘉縣界三十里(青田縣志地名安/溪自界至城九十)¶
　　(里/)南至瑞安縣界一百里(青田縣志地名烏杉自/界至縣一百五十里)¶
　　西至麗水縣界一百二十五里(青田縣志地名金/村自界至城二十)¶
　　(五/里)北至縉雲縣界一百里(青田縣志地名盧溪/自界至城六十里)括¶
　　蒼彚紀東南至瑞安縣二百里東北至台州府仙¶
　　居縣三百四十里西南至福建政和縣七百七十¶
<pb:KR2k0044_WYG_004-103a>¶
　　里西北至縉雲縣二百四十里¶
　青田縣志由縣達省九百三十五里達¶
　京師五千一百九十里¶
　　　縉雲縣¶
　舊浙江通志在府治北九十里東西廣一百六十里¶
　　南北袤一百七十里¶
　處州府志東至仙居縣界八十五里南至青田縣界¶
　　一百里西至麗水縣界三十五里北至永康縣界¶
<pb:KR2k0044_WYG_004-103b>¶
　　四十里括蒼彚紀東南到永嘉縣界一百五十里¶
　　東北到東陽縣界一百六十五里西南到宣平縣¶
　　界一百里西北到武義縣界四十五里¶
　縉雲縣志由縣達省六百七十里達¶
　京師五千一百五十里¶
　　　松陽縣¶
　舊浙江通志在府治西一百四十里東西廣一百九¶
　　十里南北袤一百三十里¶
<pb:KR2k0044_WYG_004-104a>¶
　處州府志東至麗水縣界七十里(松陽縣志到縣/一百二十里)南¶
　　至雲和縣界七十五里(松陽縣志到縣/一百三十里)西至龍泉¶
　　縣界一百二十里(松陽縣志到縣/二百四十里)北至宣平縣界¶
　　三十里(松陽縣志到/縣六十里)括蒼彙紀東南至麗水縣一¶
　　百三十里東北至宣平縣一百一十里西南至龍¶
　　泉縣一百九十里西北至遂昌縣六十里(松陽縣/志北到)¶
　　(遂昌縣/七十里)¶
　松陽縣志由縣至省一千三十五里至¶
<pb:KR2k0044_WYG_004-104b>¶
　京師四千五百八十里¶
　　　遂昌縣¶
　舊浙江通志在府治西二百里(遂昌縣志一/百八十里)東西廣¶
　　一百里南北袤一百里¶
　處州府志東至松陽縣界二十里(遂昌縣志距/縣六十里)南至¶
　　龍泉縣界九十里(遂昌縣志距縣/一百八十里)西至江山縣界¶
　　一百里(遂昌縣志距縣/二百三十里)北至龍游縣界四十里(遂/昌)¶
　　(縣志北至龍游縣界六/十里距縣一百二十里)括蒼彙紀東南至松陽縣¶
<pb:KR2k0044_WYG_004-105a>¶
　　七十五里東北至金華縣二百里西南至龍泉縣¶
　　二百四十里西北至衢州府西安縣一百七十里¶
　遂昌縣志由縣達省九百三十里達¶
　京師五千二百九十里¶
　　　龍泉縣¶
　舊浙江通志在府治西南三百一十里(龍泉縣志二/百四十里)¶
　　東西廣一百七十里南北袤二百里¶
　處州府志東至雲和縣界八十里(龍泉縣志東至/武溪八十里)南¶
<pb:KR2k0044_WYG_004-105b>¶
　　至景寧縣界八十里(龍泉縣志南至/小梅村七十里)西至慶元縣¶
　　界七十里(龍泉縣志西至/牌頭九十里)北至遂昌縣界九十里¶
　　(龍泉縣志北至/黄鶴嶺八十里)括蒼彙紀東南至麗水縣界二百¶
　　四十里東北至松陽縣界二百二十里(龍泉縣志二/百五十里)¶
　　西南至浦城縣界一百六十里西北至遂昌縣界¶
　　二百四十里(龍泉縣志二/百三十里)¶
　龍泉縣志自縣至¶
　京師四千五百八十里¶
<pb:KR2k0044_WYG_004-106a>¶
　　　慶元縣¶
　舊浙江通志在府治南四百里東西廣二百三十里¶
　　南北袤一百二十五里¶
　處州府志東至福建夀寧縣界九十里(慶元縣志至/其縣一百九)¶
　　(十/里)南至福建政和縣界五十里(慶元縣志至/其縣一百里)西至¶
　　福建松溪縣界三十里(慶元縣志至/其縣八十里)北至龍泉縣¶
　　界六十五里(慶元縣志至其/縣一百七十里)括蒼彙紀東南至政¶
　　和縣一百五十里東北至景寧縣一百里至其縣¶
<pb:KR2k0044_WYG_004-106b>¶
　　二百里西南至政和縣九十里西北至龍泉縣一¶
　　百五十里¶
　慶元縣志至省一千三十里至¶
　京師五千四十里¶
　　　雲和縣¶
　舊浙江通志在府治西南一百一十里東西廣八十¶
　　里南北袤六十里¶
　處州府志東至麗水縣界四十里(雲和縣志至縣/一百二十里)南¶
<pb:KR2k0044_WYG_004-107a>¶
　　至景寧縣界二十里(雲和縣志至/縣四十里)西至龍泉縣界¶
　　四十里(雲和縣志至縣/一百二十里)北至松陽縣界五十里(雲/和)¶
　　(縣志至縣一/百二十里)括蒼彚紀東南至青田縣二百里東¶
　　北至松陽縣一百里西南至景寧縣三十五里西¶
　　北至龍泉縣一百七十里¶
　雲和縣志至省七百十里至¶
　京師四千九百里¶
　　　宣平縣¶
<pb:KR2k0044_WYG_004-107b>¶
　舊浙江通志在府治西北一百二十里東西廣一百¶
　　六十里南北袤一百四十里¶
　處州府志東至縉雲縣界一百里(宣平縣志東至麗/水縣西溪八十里)¶
　　(自西溪至縉/雲六十里)南至麗水縣界八十里(宣平縣志南/至麗水黄茅)¶
　　(洋八十里自黄茅/洋至麗水四十里)西至松陽縣界三十里(宣平縣/志西至)¶
　　(松陽縣陳嶚四十里自/陳寮至松陽二十里)北至武義縣界六十里(宣/平)¶
　　(縣志北至武義后陶六十/里自后陶至武義四十里)括蒼彙紀東南至麗水¶
　　縣界六十里(宣平縣志東南至麗水太平八/十里自太平至麗水三十里)東北至¶
<pb:KR2k0044_WYG_004-108a>¶
　　武義縣界一百一十里(宣平縣志東北至武義呉/村八十里自呉村至武義)¶
　　(三十/里)西南至雲和縣界一百七十里(宣平縣志西/南至本縣白)¶
　　(岸口五十里自白岸口/至雲和一百二十里)西北至遂昌縣界一百四¶
　　十里(宣平縣志西北至遂昌周塢六/十里自周塢至遂昌八十里)¶
　宣平縣志至省六百六十里至¶
　京師四千八百八十里¶
　　　景寧縣¶
　舊浙江通志在府治南一百四十里東西廣二百三¶
<pb:KR2k0044_WYG_004-108b>¶
　　十里南北袤一百九十里¶
　處州府志東至青田縣界一百一十里(景寧縣志一/百二十里)¶
　　南至温州府泰順縣界一百五十里(景寧縣志/八十五里)西¶
　　至慶元縣界一百二十里(景寧縣志一/百四十里)北至雲和¶
　　縣界三十里(景寧縣志/五十里)括蒼彙紀東南至泰順縣二¶
　　百二十里東北至青田縣三百二十里西南至慶¶
　　元縣三百里西北至麗水縣一百二十里¶
　景寧縣志由縣達省九百一十里達¶
<pb:KR2k0044_WYG_004-109a>¶
　京師五千二百七十里¶
　　玉環¶
　台州府屬太平縣及温州府屬樂清縣交界之所有¶
　　玉環山周圍約計七百餘里孤懸海面西由烏洋¶
　　進蒲岐所至樂清縣地方西南亦由烏洋直過黄¶
　　華門進盤石口至温州府城西北由楚門所横渡¶
　　水面僅里許即登岸踰嶺直至太平縣止五十餘¶
　　里東南有黄坎二門出此則為大洋¶
<pb:KR2k0044_WYG_004-109b>¶
　玉環志玉環山在温州府城東南陸路一百八十里¶
　　水路兩潮四境界於温台之間東西相距五十里¶
　　南北相距九十五里東南四十里坎門西南三十¶
　　五里普竺東北四十五里梅嶴西北五十五里芳¶
　　杜是為四至之境北四十五里入太平二十三都¶
　　界此陸路也由西清港約五十里兩潮至江下界¶
　　約五十里兩潮至白沙溪約三十里一潮至鏵鍬¶
　　約四十里一潮至蒲岐約七十里兩潮至石馬等¶
<pb:KR2k0044_WYG_004-110a>¶
　　處樂清界此水路也至省城九百二十里至¶
　京師五千一百二十里¶
　¶
　¶
　¶
　¶
　¶
　¶
<pb:KR2k0044_WYG_004-110b>¶
　¶
　¶
　¶
　¶
　¶
　¶
　¶
　浙江通志卷三¶
