# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:30.390181
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR2k0044_WYG_264-1a>¶
欽定四庫全書¶
　浙江通志卷二百六十五¶
　藝文(七/)¶
　　書¶
　　答車茂安書　　　　　　　　(晉/)陸　雲¶
縣去郡治不出三日直東而岀水陸並通西有大湖廣¶
縱千頃北有名山南有林澤東臨巨海往往無涯汎船¶
長驅一舉千里北接青徐東洞交廣海物惟錯不可稱¶
<pb:KR2k0044_WYG_264-1b>¶
名遏長川以為陂燔茂草以為田火耕水種不煩人力¶
決泄任意髙下在心舉鍤成雲下種成雨既浸既潤隨¶
時代序官無逋滯之征民無饑乏之慮衣食常充倉庫¶
恒實榮辱既明禮節甚備為君甚簡為民亦易季冬之¶
月農收既畢嚴霜隕而蒹葭委林鳥祭而蔚羅設因民¶
所欲獵藪焚林結罝繞堽密網彌山放鷹走犬弓弩發¶
張鳥不得飛獸不得逸真光赫之觀盤戲之至樂也若¶
乃斷遏回浦隔截曲隈隨潮進退採蜯捕魚鱣鮪赤尾¶
<pb:KR2k0044_WYG_264-2a>¶
䱟齒比目不可紀名膾鯔鰒炙䱥鯸烹石首臛□&KR1736;真¶
東海之俊味肴膳之至妙也及其蜯蛤之屬目所希見¶
耳所未聞品𩔖數百難可盡言也昔秦始皇四方竒麗¶
無所不有猶以不如吳會之鄉東觀滄海遂御六軍南¶
巡狩登稽嶽刻文石留鄮縣三十餘日且彼吏民恭謹¶
篤慎敬愛官長鞭扑不施聲教風靡¶
　　與支遁書　　　　　　　　　(晉/)謝　安¶
思君日積計辰傾遲知欲還剡自治甚以悵然人生如¶
<pb:KR2k0044_WYG_264-2b>¶
寄耳頃風流得意之事殆為都盡終日慼慼觸事惆悵¶
惟遲君來以晤言消之一日當千載耳此多山縣閒静差¶
可養疾事不異剡而醫藥不同必思此緣副其積想也¶
　　上執政書　　　　　　　　　(宋/)蘇　軾¶
軾近上章論浙西淫雨飈風之災無策救禦蒙恩㫖使¶
與監司諸人議所以為來嵗之備者謹已條上二事軾¶
才術淺短禦災無策但知呌號朝廷乞寛減額米截賜¶
上供言狂計拙死罪死罪然三吳風俗自古浮薄而錢¶
<pb:KR2k0044_WYG_264-3a>¶
塘為甚雖室宇華好被服粲然而家無宿舂之儲者蓋¶
十室而九自經熙寧饑疫之災與新法聚斂之害平時¶
富民殘破略盡家家有市井之欠人人有鹽酒之債田¶
宅在官房廊傾倒商賈不行市井蕭然譬如衰羸久病¶
之人平時僅自支持更遭風寒暑濕之變便自委頓仁¶
人君子當意外持䕶未可以壯夫常理期也今年錢塘¶
賣常平米十八萬石得米者皆叩頭誦佛云官家將十¶
八萬石米於烏鳶狐狸口中奪出數十萬人此恩不可¶
<pb:KR2k0044_WYG_264-3b>¶
忘也夫以區區戰國公子尚能焚劵市義今以十八萬¶
石米易錢九萬九千緡而能活數十萬人此豈下策也¶
哉竊惟仁聖在上輔以賢哲一聞此言理無不可但恐¶
世俗諂薄成風揣所樂聞與所忌諱不以仁人君子期¶
左右爭言無災或言有災而不甚積衆口之驗以惑聰¶
明此軾之所私憂過慮也八月之末秀州數千人訴風¶
災吏以為法有訴水旱而無訴風災拒閉不納老幼相¶
騰踐死者十一人方按其事由此言之吏不喜言災者¶
<pb:KR2k0044_WYG_264-4a>¶
蓋十人而九不可不察也軾既條上二事且以闗白漕¶
憲兩司官吏皆來見軾曰此顧當今之至計也然恐朝¶
廷疑公為漕司地奈何軾曰吾為數十萬人性命言也¶
豈恤此小小悔吝哉去年秋冬諸郡閉糴商賈不行軾¶
既劾奏通之又舉行災傷法約束本路不得收五穀力¶
勝錢三郡米大至施及浙東而漕司官吏緣此慍怒幾¶
不見容文符往來僚吏恐悚以軾之私意其不為漕司¶
地也審矣力勝之免去年已有成法然今嵗未敢舉行¶
<pb:KR2k0044_WYG_264-4b>¶
者實恐再忤漕司恐咎愈深此則軾之疲懦畏人不免¶
小有回屈之罪也伏望相公一言檢舉成法自朝廷行¶
下使五穀通流公私皆濟上以明君相之恩下以安孤¶
危之迹不勝幸甚去嵗朝㫖免力勝錢止於四月浙中¶
無麥須七月初間見新穀故自五月以來米價復增軾¶
亦曾奏乞展限至六月終不報今者若䝉施行則乞以¶
六月為限去嵗恩㫖寛減上供額米三分之一而戸部¶
必欲得見錢浙中遂有錢荒之憂軾奏乞以錢和買銀¶
<pb:KR2k0044_WYG_264-5a>¶
絹上供三請而後可今者若䝉施行即乞一時行下軾¶
竊度事勢若不且用愚計來嵗恐有流殍盜賊之憂或¶
以其狂淺過計事難施用即乞别除一小郡仍選才術¶
有餘可以坐消災沴者使任一路之責幸甚幸甚干冐¶
台重伏紙慄戰不宣¶
　　上傳崧卿太守書　　　　　　(宋/)陳　槖¶
古人設陂湖以備旱嵗王仲嶷建請以為田乃引鑑湖¶
自然淤澱已成田陸為説又有不妨民間水利之語其¶
<pb:KR2k0044_WYG_264-5b>¶
欺罔甚矣但佃戸占請之初各有畝數不敢侵冐當時¶
湖之為田者才十二三佃戸止於髙卬處作&KR1408;未敢涸¶
湖以自優民田尚被其利但蓄水不如曩日之多故諸¶
鄉之田嵗嵗有旱處比年以來冐占不已今則湖盡為¶
田矣以夏蓋湖推之諸處可以𩔖見某所知者止上虞¶
餘姚其他四邑皆不及知新昌嵊縣無上虞餘姚所管¶
陂湖三十餘所而夏蓋湖最大週圍一百五里自來蔭¶
注上虞縣新興等五鄉及餘姚縣蘭風鄉此六鄉皆瀕¶
<pb:KR2k0044_WYG_264-6a>¶
海土平而水易洩田以畝計無慮數十萬惟藉一湖灌¶
溉之利今既涸之為田若雨不時降則拱手以視禾稼¶
之焦枯耳其他諸湖所灌注皆不下數百頃在餘姚若¶
汝仇牟山燭溪上林餘支千金漁浦黄山樂安等湖所¶
溉田動以數百頃植利人戸倚以為命而乃盡奪之一¶
遇旱暵非惟赤子饑饉僵踣道路而計司常賦虧失尤¶
多雖盡得湖田租課十不補其三四又况毎遇旱嵗湖¶
田亦隨例申訴官中檢放與民田等昨見上虞丞言曾¶
<pb:KR2k0044_WYG_264-6b>¶
䝉上司差委相度湖田利害因㸃對靖康元年建炎元¶
年湖田租課除檢放外兩年共納五千四百餘石而民¶
田緣失陂湖之利無處不旱兩年計檢放秋米二萬二¶
千五百餘石只上虞一縣如此以此論之其得失豈不¶
較然民間所損又可見矣但當時以湖田租課歸御前¶
與省計自分兩家雖得湖田百斛而常賦虧萬斛嬖倖¶
之臣猶將曰此百斛者御前所得也不創湖田何以有¶
此省計虧羡我何知哉今湖田租課既充經費則漕臺¶
<pb:KR2k0044_WYG_264-7a>¶
郡守固當計其得失之多寡而辨其利害夫公上之與¶
民一體也有損於公有益於民猶當為之况公私俱受¶
其害可不思所以革之耶某得之父老云本州之湖其¶
自然可以為田者惟有鑑湖髙卬去處葢不失水利兼¶
與民田亦無相妨其他皆隨湖廣狹以定植利之頃畝¶
尋常湖水平隄旱嵗常憂不足頃見李宣州言此利害¶
甚詳而明必曾與執事熟論况執事越人也想前已洞¶
達於胸中君子懷濟民利物之志毎恨不得行耳然則¶
<pb:KR2k0044_WYG_264-7b>¶
解斯人之倒懸顧不在今日乎某愚意欲望執事斷以¶
不疑除鑑湖外諸縣湖田悉罷之以便民誠不貲之利¶
也然儻俟奏報則湖田皆在四月上旬插種之後若行¶
罷廢似非人情不廢則失今夏蓄水之利故某必冀左¶
右以權宜即日施行一面具利害聞奏仍上章待罪如¶
四聰嘉納則粒米狼戾之慶可坐而致或俞音尚秘則¶
湖以蓄水今嵗不得為田足以寛嗷嗷之衆秋間果得¶
一稔則疲民可蘇此事惟在斷而行之失此機會嵗事¶
<pb:KR2k0044_WYG_264-8a>¶
或虧湖田之租常賦之額兩無所得元元艱食流離道¶
路强者為盜弱者為丐嘯聚弄兵豈不由此執事當自¶
見之知某不為過論也建炎二年春邑民常訢湖田之¶
害於撫諭使者使者下其狀於州縣上虞令陳休錫遂¶
悉罷境内之湖田翟帥以未得朝廷指揮數窘之陳不¶
為變是嵗越境大旱如諸暨新嵊赤地數百里農夫無¶
事於銍乂獨上虞大熟餘姚次之其冬新嵊之民糴於¶
上虞餘姚者屬路不絶向使陳令行之不果則邑民救¶
<pb:KR2k0044_WYG_264-8b>¶
死不暇况他境乎夫以一縣令尚能為之某之所望於¶
左右宜何如又曰此事如䝉采擇須在三月盡文字到¶
縣設或遲緩不可過四月初二三也蓋此時湖田插種¶
者尚少兼植利人戸須於梅雨前修築隄塘雨作之後¶
難以興工也某三月廿一日舟行湖中詢田父云已種¶
二十之一至月末可種十之一若罷湖田所插之秧當¶
為棄物興大利不可恤小害也左右果欲施行不可先¶
使衆人知之恐刻木得以為市湖田有請數畝為名而¶
<pb:KR2k0044_WYG_264-9a>¶
侵占蔓延至百十畝此湖之所以盡為田也前此累有¶
論訴官中差人打量只是刻木及牙人乞覔租課只仍¶
原額未嘗增也擅湖利者皆鄉中豪强之人中間上司¶
體量利害此輩行賄至千餘緡今嵗或罷田當有訴諜¶
紛然並至必以已種為詞亦有乞俟收成罷廢者此乃¶
緩官申行遣至期官吏移易又復請矣惟在台威少加¶
懲戒毋為浮言所惑幸甚上虞陂湖之為田者共一十¶
四所其西溪湖等十三所共納租米三千餘石而夏蓋¶
<pb:KR2k0044_WYG_264-9b>¶
湖獨管納二千餘石可以見此湖之廣濶係上虞餘姚¶
兩縣六鄉二萬餘戸植利所係非輕蓋六鄉皆邊海彌¶
望盡是平陸非如衢婺諸郡間有池塘可以蔭注自興¶
湖田無嵗不旱大旱之嵗至檢放秋米一萬餘石建炎¶
二年陳令罷湖田獨此一鄉無一戸訴旱其利害甚明¶
恐台意以為方朝廷多故又總鄉邦帥權慮事涉太專¶
未欲盡罷不識可先罷夏蓋湖田否蓋其他諸湖比之¶
為狹雖州郡行遣不當分彼此然一時權宜救民之所¶
<pb:KR2k0044_WYG_264-10a>¶
甚急於理無碍此亦侯雍齒之意民間曉然知惠之將¶
及我也此已涉第二義恐思其上者而不得故漫及之¶
某所言儻不鄙斥更當密詢利害條陳以備回鑾時論¶
列即恐事已迫期不暇草奏乞只以某今所言錄白繳¶
進茍利於民某雖死不恨¶
　　荅湖州守薛士龍寺正書(二/)　　(宋/)張　栻¶
論及學校之事此為政之所當先也湖學安定先生經¶
始當時作成人才亦可謂盛矣聞欲招陳君舉來學中¶
<pb:KR2k0044_WYG_264-10b>¶
此固善但欲因程文而誘之讀書則義未正今日一種¶
士子將先覺言語耳剽口誦用為進取之資轉趨於薄¶
此極害事若日於程文之外明義理之分敎導涵養使¶
漸知趨向則善也¶
某前年過霅上時常往拜安定先生墓荆棘幾不通路¶
又牆垣頽圯為人所侵勢有可慮某意謂宜專責教官¶
掌管令一家守之正其封域勿使侵犯是時無可告語¶
今想自賢使君下車之後已留意矣漫及之¶
<pb:KR2k0044_WYG_264-11a>¶
　　上趙丞相書　　　　　　　　(宋/)王　炎¶
炎陸沉州縣逾二十年髪既種種不復萌進取之念考¶
古驗今私計過慮常懷嫠不恤緯之憂然此身孤逺若¶
不顧狂瞽輙議朝廷事則躐等踰分犯聖賢不韙之戒¶
是以欲言而不敢近者伏惟朝㫖取撥江西常平一十¶
萬石又下隆興府和糴米二十萬石此州縣利害細民¶
休戚係焉炎州縣吏也不避誅責引喙一言可乎恭惟¶
相公以明徳茂親專面正朝處伊尹周公之任必能虚¶
<pb:KR2k0044_WYG_264-11b>¶
己以受天下之言炎為是有激於中不能自黙側聞輦¶
轂之下畿甸之内與兩淮間適嵗㐫粒米翔貴待哺者¶
無所告糴若救之少緩則餓殍相視於溝壑所以上動¶
廟堂之慮轉漕江東西湖湘之宿藏以振其垂絶之命¶
也然他路與他郡炎不敢浮言止以臨安一郡計之倉¶
司所撥米二萬斛用錢無慮二萬緡浮江入閘茍無風¶
濤之阻亦必兩月而後至夫民之饑餓有朝夕之急而¶
轉漕於他郡者積旬踰月恐非救急之策也如曰中都¶
<pb:KR2k0044_WYG_264-12a>¶
所藏輔郡所運可解目前之急而他路之所轉運去中¶
都差逺者姑為嵗杪來春之用則又不若設策以求商¶
賈之販出大家温戸之藏可免民饑不必為此擾擾也¶
夫商賈所趨者利也大家溫戸藏粟必待凶歉而後糶¶
者亦利也今不抑米價凡商人興販者沿江諸郡既不¶
得邀阻因明出榜文諭之曰兩淮嵗歉米價既貴商賈¶
有能轉販至兩淮者或鹽鈔或茶引或交子或度牒隨¶
其所欲而收糴其轉販已至兩淮者亦然若夫兩浙之¶
<pb:KR2k0044_WYG_264-12b>¶
地蘇湖秀三州號為産米去處豐年大抵舟車四出其¶
豪右之家田廣税多而倉庾富實者縣邑之吏鄰里之¶
民固能指數也自臨安若蘇湖秀居人有蓄儲者朝廷¶
既不抑其價直明以上意諭之曰凡蓄米百萬斛者以¶
五十萬糶於官降而下十萬斛以五萬斛糶於官或鹽¶
鈔茶引交子度牒或告身亦惟其所欲計直而售之則¶
商賈必輻輳而豪右之家亦爭發其所藏矣官髙其價¶
而糶之然後平其價以糶於平民米藏未出其價必髙¶
<pb:KR2k0044_WYG_264-13a>¶
米來不已其價必賤此公私兩利之策也若夫轉漕他¶
路常平義倉之米以給中都則未能無害炎請詳之今¶
州縣所通患者常平本錢之少也如臨江一軍去年水¶
潦相仍官糴常平倉司定價每升七文今漕米萬石費¶
錢亦近萬緡運二萬石之米有四萬石之費矣常平本¶
錢之折閲可惜也且天災之流行不可料其無今日一¶
路錢竭米耗無一嵗之備萬一來年二三千里為災細¶
民狼狽郡縣將何以救之乎州縣之倉庾既空矣而一¶
<pb:KR2k0044_WYG_264-13b>¶
路和糴凡三十萬石米價既髙細民以貴糴為患來年¶
春夏之交新陳未接艱食可知兼之支郡有土瘠民貧¶
去處和糴之後所存無幾他日或有水旱欲勸富民賑¶
糶彼亦何從得米乎當是之時吏無所振救其民强者¶
攘奪弱者流亡緣此坐罪一官不足惜也受命於上職¶
在撫字熟視其民之饑死於心安乎為今之計來他路¶
之商賈諭畿内之豪右得粟米可賑饑民則他路和糴¶
命漕帥二司斟酌可否勿拘定數即其所糴到因以散¶
<pb:KR2k0044_WYG_264-14a>¶
於諸州補其所發常平義倉之數元數之外猶有和糴¶
之現存者儲以為他日之備是則兩得之矣伊尹匹夫¶
匹婦不被堯舜之澤若已推而内之溝中相公以伊周¶
之心居伊周之位是以冐犯威嚴而言之惟賜頃刻之¶
暇省覽其説芻蕘雖賤或有一得如蒙鈞慈斟酌施行¶
不勝幸甚干冐鈞嚴無任震越之至¶
　　答起巖論潮書　　　　　　　(元/)吳亨夀¶
至元十八年秋八月十有八日足下觀潮浙江亭明日¶
<pb:KR2k0044_WYG_264-14b>¶
書以遺予若致疑於逆流之水有可詰者朱子註騷謂¶
潮以月加子午之時一日而再至則亦未嘗無説敢為¶
足下誦所聞焉蓋坎本月之體月本水之精月與水一¶
而已矣在天為月在地為水天有陰陽太少而月為太¶
陰地有剛柔太少而水為太柔古人以方諸取水於月¶
其氣𩔖固相感也而况乎子午之位乃陰陽之始於其¶
所始而月加焉則陰與陽感而陰以升陰與陰遇而陰¶
以盛水陰𩔖也當其所加之時湧而逆上從其𩔖也月¶
<pb:KR2k0044_WYG_264-15a>¶
一晝夜凡一加午故潮一日再生月一日退天十三度¶
十九分度之七故潮日遲於一日所以初三之潮晝遲¶
而入十八之夜十八之潮夜遲而入初三之晝也一月¶
之間生明生魄潮亦再盛焉生明之潮則自前月二十¶
六長水謂之起信歴晦朔至月初三謂之大信初四潮¶
勢漸散謂之落信厯上弦至月十日謂之小信生魄之¶
潮則自十一始長厯望至十八而盛自十九始殺厯下¶
弦二十五而衰其起落大小之信亦如之天下之至信¶
<pb:KR2k0044_WYG_264-15b>¶
者莫如潮生落盛衰各有時刻故潮得以信言也月於¶
一月之間漸遲而縮一日潮於兩信之内漸遲而縮兩¶
潮秋月最明秋潮最盛亦其理然也又嘗考之坎為月¶
魄離為月魂震生明也兌上弦也乾望卦也㢲生魄也¶
艮下弦也坤晦卦也生明之盛非無故而盛也坤一索¶
而得長男故盛過兌少而往則衰矣生魄之盛亦非無¶
故而盛也乾一索而得長女故盛過艮少而往則衰矣¶
驗之於月參之於卦潮之理其殆庶幾乎或曰誠如是¶
<pb:KR2k0044_WYG_264-16a>¶
則陽之盛莫如乾陰之盛莫如坤潮不於是焉大而顧¶
大於震明㢲魄何耶曰兹又先天後天之説也不本諸¶
先天無以見造化之全體不參諸後天無以見造化之¶
妙用先天之卦體也乾坤離坎位於四正震㢲艮兌位¶
於四維而月之周天實配之後天之卦用也退乾於西¶
北退坤於西南父母老而不用而長男代父長女代母¶
居東南生長之方天地間萬事萬物咸於此乎權輿故¶
其為氣也莫盛焉而潮之大信實配之月配其體則陽¶
<pb:KR2k0044_WYG_264-16b>¶
為明陰為魄而乾坤當望晦之位乃陰陽之極也潮配¶
其用則長為盛少為衰而震㢲當大信之後乃陰陽之¶
長也夫如是則其不乾坤而震㢲也有由矣或又曰亦¶
何以知其必取於卦耶曰以納甲家啓之納甲者如生¶
明之月昏出於庚震則納庚生魄之月晨見於辛㢲則¶
納辛之𩔖是也陰陽者流用之率驗則月與卦相為用¶
也審矣潮而有取於月也不亦有取於卦乎哉或又曰¶
月之説然耶則潮之為侯亦宜月半以前由微漸大月¶
<pb:KR2k0044_WYG_264-17a>¶
半以後由大漸微以象夫二五而盈三五而虧可也今¶
乃於明魄之生兩盛焉何哉曰明魄之盛固己如前所¶
云然月一月一週天而一日之内則一加子一加午者¶
也潮於月加子午之時一日再至故亦於月生明生魄¶
之日一月而再盛焉月之一潮之再若不相似而實相¶
感召非深於理者未易以語此或又曰子所論浙江潮¶
也他江亦有潮其遲速不同何與曰潮之生必生於月¶
出之海浙江之去海為近故其至也如時他江所去有¶
<pb:KR2k0044_WYG_264-17b>¶
逺近故所至有遲速耳或又曰古今言潮者必推浙江¶
亦謂銀山雪屋有𩔖數丈此為異耳他江之潮第如湧¶
水復與此不同何與曰浙江去潮生處近掀天沃日之¶
勢方盛而不可遏赭山龕山横於江口頓然斂寛就窄¶
其勢必至於衝激奔射也他江去潮生處逺逺則必殺¶
故但湧水而已又何疑焉¶
　　上郡守洪覺山救荒書　　　　(明/)侯一元¶
夫救荒恒言其一曰平價平價者欲令凶嵗用樂嵗之¶
<pb:KR2k0044_WYG_264-18a>¶
價也糶者有餘糴者不足損有餘補不足故曰平此善¶
政也愚竊以為欲平者仁君之心也而不平者物之情¶
也書曰惟齊非齊故必以平寓之不平而後可幾也昔¶
耿氏常平之法穀賤則增價以糴貴則減價以糶此在¶
官者也若民則惟害之避惟利之就有父母所不能諭¶
君長所不能制者乃天性也昔范文正知杭州嵗饑穀¶
貴至斗百二十文范公更增其價至百八十文告諭逺¶
近於是米商大集價亦隨減包孝肅知廬州亦不限米¶
<pb:KR2k0044_WYG_264-18b>¶
價米更以賤此固以誘致境外之米然可以推見人情¶
誠價貴有利則境内之米亦必不煩告戒而自出矣常¶
平所謂增價減價者蓋就時價而稍增減之故曰價平¶
而止若豐凶獨守一價則何所用其增減而又何平之¶
有哉夫以官府之粟無愛於民猶必隨時低昂其勢然¶
也况在民者乎今境外之米或不可望境内之米亦宜¶
用時價而少損之庶幾民之從之也輕其猶有不從者¶
然後勸粟之令可時下也其二曰勸粟勸粟者亦平糴¶
<pb:KR2k0044_WYG_264-19a>¶
之意但其權稍出於上所以開民之固吝教之以相生¶
相養之道亦善政也愚竊以為勸粟之意本欲以有餘¶
補不足也然凶年非巨富之家鮮有餘粟中富以下則¶
足以自給而已責中富以巨富之事是使舍其父母妻¶
子之養以養人非補助之本指矣江浙之民其貧富以¶
田為差故欲辨其産者惟按其田則可知也愚以為諸¶
有田數十頃者為定其髙下之差使以差出粟官為主¶
其價用時直而稍損之若令所謂勸借者則粟有定數¶
<pb:KR2k0044_WYG_264-19b>¶
猶愈於鄉民無已之求也輸之於上猶愈於人自為政¶
之舛也如是民必樂之其五頃以下至一頃者勿賦以¶
粟而亦不得受粟此其與責民自料其産自出其粟者¶
相懸矣蓋使小民呈報則有倚富誣貧之奸使富人自¶
糶則又有冐妄不實之奸而其甚可憂者小民羣輩自¶
入富人之家爭以攘奪為事法不可勝則為亂之漸也¶
此俗一成中人以上人人自危矣又所謂饑民者謂其¶
無田可耕無家可倚而今皆椎牛釃酒攘袂奮臂相與¶
<pb:KR2k0044_WYG_264-20a>¶
約誓而為饑民而其無田無家者反不能自列於上則¶
是善人長饑惡人長飽彼惡少年不喻上之徳意方且¶
以為衣食之本惰其所有事而趨之傷化之大者也其¶
三曰閉糴閉糴者非先王之法然今之郡國各有分地¶
人惜其穀人愛其民百郡皆然而一郡獨否則病何者¶
無入而有出也故閉糴亦為不得已之政愚竊以為天¶
下一家均為生民以為郡之廣必有有餘不足之處因¶
而通之則俱全之道是以先王禁遏糴也四海譬一郡¶
<pb:KR2k0044_WYG_264-20b>¶
一方譬一縣方今閉糴之政在列郡行之則不得已也¶
何也以他郡之政他郡制之也在縣邑行之則仁政必¶
有壅遏偏枯之患矣何也以一郡之政制於一人也就¶
一郡而言之則諸縣豐歉不同矣就一縣而言之則諸¶
鄊豐歉不同矣譬之決渠水以救涸澤渠雖稍減澤亦¶
得滋水平自止渠澤兩利非必竭渠以附澤也凡人之¶
情先自為後為人誠使五縣之間各得流通相為出入¶
則其出者必有餘者也入者必不足者也不待為之却¶
<pb:KR2k0044_WYG_264-21a>¶
慮而民自得久之則五縣若一而仁無不貫矣愚小子¶
竊謂涓塵以必赴為勤海嶽以并容為大伯宗多知而¶
梁山之議乃効於將車之役夫威王明主而治齊之理¶
乃發於自售之醜女古之賢若此者非一蓋以議有不¶
可用而言無不可容則人自竭而理必具矣伏見明公¶
哀矜之心浹於窮民明威之治訖於豪猾令無不行法¶
有必用將以兼舉周官恤貧安富之政而并包五縣之¶
民此千載一逢也故某自忘其將車求售之陋而欲有¶
<pb:KR2k0044_WYG_264-21b>¶
獻於深哲逺聴之前誠珍莪子而昧太牢矣伏惟明公¶
矜而察之幸甚¶
　　啓¶
　　杭州謝執政啓　　　　　　　(宋/)蘇　軾¶
小器易盈宜處不爭之地大恩難報終為有愧之人到¶
郡浹旬汗顔數四湖山如舊魚鳥亦怪其衰殘爭訟稍¶
稀吏民習知其遲鈍雖尚膺於寵劇庶漸即於安間顧¶
此惷愚亦䝉徼倖此蓋伏遇某官輔世以徳事君以仁¶
<pb:KR2k0044_WYG_264-22a>¶
嘉善而矜不能與人不求其備故令狂直得保始終指¶
步武於夷途收桑榆之暮景軾敢不欽承令徳推本上¶
心政拙催科自占陽城之考奸容獄市敢師齊相之言¶
庶寡悔尤少償知遇¶
　　答杭州交代啓　　　　　　　(宋/)蘇　軾¶
罷直禁中本緣衰病分符浙右更竊寵榮既尋少壯之¶
舊游復繼老成之前躅養疴卧治之所䝉承坐嘯之餘¶
顧此鈍頑實為忝昧伏惟宏才緯俗雅望鎮浮神馳方¶
<pb:KR2k0044_WYG_264-22b>¶
切於望塵心照己申於傾蓋借之餘潤成此虚名滕大¶
夫之才豈堪治劇楚令尹之政或許告新望見有期瞻¶
依愈切新易節旄光臨督府舊政已孚於千里先聲坐¶
振於七州軾偶以庸虚適相前後愧無毫髪之善可紀¶
斯民惟有凋瘵之餘以遺君子即諧瞻奉尤切詠思¶
　　與温守袁孚正言啓　　　　　(宋/)王十朋¶
襆被殿廬蓋適我願兮之始懷章里閈正事其賢者之¶
時曾族賀之未遑遽朋椷之先辱俯懷愧懼仰佩謙沖¶
<pb:KR2k0044_WYG_264-23a>¶
某官蘭省魁儒芹宫哲匠卓矣聖賢之學粹然道徳之¶
容議論衷乎古人文章蓋其餘事方權臣用事之日官¶
冷廣文逮聖主當陽之初席前賈誼擢自臺察處於諫¶
垣言人之所甚難行吾之所素議首破和議力摧奸謀¶
有蓍龜先見之明凜松柏後彫之操君子稱為古遺直¶
天下傳為真諫官十上固爭挺袁安忠正之莭一麾出¶
守得謝公山水之州上方念之公其歸矣某蒙恩去國¶
需次還鄉喜父母之邦得神明之政汲長孺雅嘗慕盎¶
<pb:KR2k0044_WYG_264-23b>¶
臭味本同王仲宣兹幸依劉帡幪可托¶
　　知嚴州謝王丞相啓　　　　　(宋/)陸　㳺¶
故里浮沉竊玉局再期之祿公朝抆拭付桐江千里之¶
民瓜戍非遥竹符甚寵感淪病骨愧溢衰顔伏念某元¶
祐黨家紹興朝士池魚瀺灂本思自放於江湖社櫟支¶
離久已難施於斤斧由治生之素拙因從宦以忘歸頃¶
自吳中久留劍外顧彼衣冠之所萃頗以文字而相從¶
方深去國之悲敢有擇交之意流偶殊於涇渭風自隔¶
<pb:KR2k0044_WYG_264-24a>¶
於馬牛睚眦見憎本出一朝之忿排擠盡力幾如九世¶
之讐藐視羈孤孰為别白縱免投荒之大罰亦宜置散¶
以終身且定逺未歸誰望玉闗之生入輕車已老猶䕶¶
北平之盛秋豈有朝為閭閻廢斥之人暮竊畿輔承宣¶
之寄兹蓋某官學窮窔奥勲塞堪輿南山巖巖冠公師¶
之重任赤舄几几同宗社之閎休念人才之實難悼士¶
氣之不振埏陶正廣收拾無遺方與物以皆春憫向隅¶
之獨泣燮和輿論濶略彞章起安國於徒中較恩未大¶
<pb:KR2k0044_WYG_264-24b>¶
還管寧於海外為力尚輕而某少非列於通才晚徒專¶
於朴學棄雞肋而猶惜惟仰戴於深仁續鳬脛則短才¶
恐難容於薄命¶
　　知嚴州荅交代陳院判啓　　　(宋/)陸　游¶
病求玉局但懷優游卒嵗之心恩畀桐廬獲繼超軼絶¶
塵之跡方自嫌於通問乃劇辱於移書公真快哉我則¶
陋矣伏念某少而落魄老益迂疎憔悴闗河萬里客岷¶
嶓之境馳驅節傳三年使閩楚之郊迨此退歸頽然遲¶
<pb:KR2k0044_WYG_264-25a>¶
暮投組以安於蟹舍起家忽奉於魚符兹盖伏遇某官秉¶
節以貫四時瑞世而翔千仞經行早推於庠序謀猷晚¶
著於朝廷謡誦上聞豈獨最列城之課規模甚逺又足¶
為來者之師某偶幸懷章遂將接武雖取棄竹馬望英¶
躅以憎慙然獲奮青氊在衰門而甚寵發春伊始坐嘯¶
多閒願遵輔養之宜即慶禁嚴之拜¶
　　賀浙西漕除總領啓　　　　　(宋/)陳　造¶
十行芝檢來自層宵一道使權總之碩徳省蘭寓直營¶
<pb:KR2k0044_WYG_264-25b>¶
柳回春方逺邇之悚聞聚驩謡而載路乘軺問俗孰遵¶
前日之教條足國裕民行繼昔賢之事業某官稟絶人¶
之識為名世之儒挺薦紳表而雅推獨行之賢讀古賢¶
書而不為無用之學棟梁杞梓允謂良材衮繡文章直¶
其餘事自横蜚於仕路即妙簡於宸衷百吏革心咸仰¶
范滂之攬轡列屯宿飽未多葛亮之雜耕况此常暘之¶
餘良苦轉攘之梗河流如帶千艘銜尾以莫前粒食比¶
珠萬旅張頤而仰待事有至難顧今乃爾賢必已試然¶
<pb:KR2k0044_WYG_264-26a>¶
後用之不有一代非常之才曷振此時兼乏之策輦駕¶
以輸河内少留子翼以給軍根本之固闗中側佇酇侯¶
之相國要令元勲之冠列辟豈止再見而位上卿某猥¶
以郡符撫兹淮俗久依風於徳宇今賴寵於使臺聞嘉¶
命之真傳撫微躬而知幸成於自同敗於自異需使指¶
以趨承淆之不濁澄之不清尚仁人之覆䕶¶
　　湖州謝孟漕啓　　　　　　　(宋/)王　炎¶
鳳闕非遥虎符有守便朝賜對詔㫖趨行主上之徳意¶
<pb:KR2k0044_WYG_264-26b>¶
寛仁臺治之教條簡易於斯撫字可謂便安載念此州¶
殊非曩日三賢祠在誰希前哲之髙風六客堂空無復¶
宦遊之樂事既紛紛於牒訴又汨汨於簿書征𣙜之利¶
日取之若甚多金布之輸嵗計之常不足何以免催科¶
之拙庶乎為保障之謀伏遇某官令聞冠於朝端名問¶
甲於天下以能治劇兼兩道而裕財其實留中近九重¶
而駐節炎幸緣一日之雅素可竊二天之庇庥雖無御¶
黠馬之嚴稱為能吏願戒烹小鮮之擾加惠齊民¶
<pb:KR2k0044_WYG_264-27a>¶
　　荅長興安吉知縣啓　　　　　(宋/)王　炎¶
朱轓蒞事固無取夫煩苛墨綬近民尤貴察其肥瘠欲¶
為循吏難矣願與執事圖之某官行已靖修執事敏決¶
方縣官之意雖專期於保障而郡守之責顧在拙於催¶
科要當處之以中相與去其太甚黄金不至摶手而無¶
措赤子亦可息肩而少休但使田里無愁嘆之聲不負¶
朝廷有寛大之意佇觀優課即上亨途聊抒鄙願用酬¶
先施¶
<pb:KR2k0044_WYG_264-27b>¶
　　通溫州交代沈詹事啓　　　　(宋/)樓　鑰¶
偃藩滄海真有古方伯之風易鎮溫陵庸示東諸侯之¶
勸乃容賤子獲繼後塵敢言一月之間再辱五雲之貺¶
撝謙甚矣揣分悚然恭惟某官學貫九流氣髙八表天¶
分已超於凡品心傳自得於遺經嚅道脈詠聖涯信師¶
友淵源之逺穿天心出月窟仰文章黼黻之工首振宏¶
綱早膺睿奬游居宰掾遂陟禁途儲竂推商皓之賢朝¶
望出漢庭之右粤從壯嵗已著外庸使節帥垣凜威名¶
<pb:KR2k0044_WYG_264-28a>¶
之猶在閩山江國懷惠愛以如斯獨瀛壖未識於旌旄¶
故上意特分於符竹敎條所及掃狡穴以一空政務日¶
新剔蠧原而欲盡期年而變百堵皆興精力如黄潁川¶
而事不煩方略如薛馮翊而用自省撫摩多暇賦咏流¶
傳繡口錦心在昔接王楊之舊風樓月觀從今齊沈謝¶
之名忽傳舜詔之頒更與泉麾之重佇聞歸奏别拜褒¶
遷刺史之為三公厥存故事人主之論一相用佐中興¶
伏念晩生無堪㝠行當血氣盛强之際不能大所居之¶
<pb:KR2k0044_WYG_264-28b>¶
宫矧父兄憂患之餘豈復有敢為之志兹叨郡紀遽迫¶
戍期雖惟為養之私未識牧民之道仰惟耆徳嘗拜下¶
風庭内芝蘭已見朱轓之賢守門前桃李居多黄閣之¶
名臣望重儒先年為父執退慚孤逺敢謂交承瞻之在¶
前知堅髙之可慕瞠乎若後豈奔軼之能追尚須修敬¶
之初躬請告新之益暑風清潤燕寢邃深願精茵鼎之¶
調仰副冕旒之眷¶
　　碑¶
<pb:KR2k0044_WYG_264-29a>¶
　　會稽山刻石　　　　　　　　(泰/)李　斯¶
皇帝休烈平壹宇内徳惠攸長卅有七年親䡅天下周¶
覽逺方遂登會稽宣省習俗黔首齊莊羣臣誦功本原¶
事迹追道髙明秦聖臨國始定刑名顯平舊章初平法¶
式審别職任以立恒常六王專倍貪戾慠猛率衆自强¶
暴虐恣行負力而驕數動甲兵陰通間使以事合從行¶
為辟方内飾詐謀外來侵邊遂起禍殃義威誅之殄熄¶
暴悖亂賊滅亡聖徳廣密六合之中被澤無疆皇帝并¶
<pb:KR2k0044_WYG_264-29b>¶
宇兼聴萬事逺近畢清運理羣物考驗事實各載其名¶
貴賤並通善否陳前靡有隠情飾省宣義有子而嫁倍¶
死不貞防隔内外禁止淫佚男女絜誠夫為寄豭殺之¶
無辜男秉義程妻為逃嫁子不得母咸化廉清大治濯¶
俗天下承風䝉被休經皆遵軌度和安敦勉莫不順令¶
黔首修絜人樂同作嘉保太平後敬奉法常治無極輿¶
舟不傾從臣誦烈請刻此石光陲休銘¶
　　(謹按金薤琳瑯云至正元年辛巳夏五月望日紹/興路總管府推官東平申屠駉以家藏舊本模勒)¶
<pb:KR2k0044_WYG_264-30a>¶
　　(置於㑹稽黌舍庶與嶧泰等文並貽於後但史記/攸長作修長卅字作三十追道作追首又作追守)¶
　　(軌度作度軌有子而嫁作不嫁無辜作無罪敦勉/作敦誠今則俱依石刻以俟好古博雅者考鏡焉)¶
　　梁相費汎碑　　　　　　　　(漢/)費　□¶
梁相諱汎字仲慮此邦之人也其先季文為魯大夫有¶
功封費因氏為姓秦項兵起避墜於此遂留家焉世業¶
稼穡好學禮樂大漢之(闕/)官司相繼絶而復續至梁府¶
君以孝友至行聞於鄉邑□仕更郡右蹇諤質直在公¶
履法察孝廉除郎中屯騎司馬遷蕭令眡民如子先敎¶
<pb:KR2k0044_WYG_264-30b>¶
後罰□黙之化奉以忠信守以敦篤在位九年百姓移¶
風苛慝不作奸冦不發變爭路銷推讓道生三年不斷¶
獄禎祥感應時沛有蝗獨不入界由此顯名國以狀聞¶
朝廷嘉諸拜梁相宣(闕/)惠(闕/)不帥自正當登台階延究¶
曷耉被病遜位春秋八十卒二子綦(闕/)鳳由宰府至堂¶
邑令政九江太守適孫均感奚斯之義刋銘□石旌勒¶
厥美俾(闕/)覽焉其辭曰穆穆顯祖厥徳懿鑠播勛於前¶
丕碩基業遺愛於民福流後祚庶(闕/)昌(闕/)在　(闕/)室功¶
<pb:KR2k0044_WYG_264-31a>¶
烈休矣末昆戮力¶
　　(謹按洪适隸釋云右漢故梁相費府君之碑篆額/今在湖州費君名汎堂邑令鳳九江太守政之父)¶
　　(也鳳以威宗熹平中卒碑載費君二子所終之官/此蓋其孫□所立故其銘有穆穆顯祖之句鳳碑)¶
　　(云孝孫字元宰生不識考妣追惟厥祖恩蓬首斬/衰杖則鳳之子已早卒此所謂□乃九江太守之)¶
　　(子得鳳畝一金之産者左傳魯僖公賜/季友汶陽之田及費碑作季文誤也)¶
　　堂邑令費鳳碑　　　　　　　　卜　引¶
惟熹平六年嵗&KR1749;亏大㐬無射之月堂邑令費君寢疾¶
卒嗚呼哀哉於是夫人元故(闕三/字)守卜引追誄之辭曰¶
<pb:KR2k0044_WYG_264-31b>¶
君體履柔龢溫其如玉修孝友乎閨閾執忠謇於王室¶
立迹州郡仕更右職舉直措枉强禦(闕/)貸貢孝三署勛¶
譽有則出宰近甸民懷厥徳色斯輕翔翻然髙絜王人¶
述職分(闕/)班爵台(闕二/字)招□鼎調物退已進弟不營榮¶
禄栖遲厯稔項領滯畜鄣土不庭黔民作□命君(闕二/字)¶
政化(闕/)行逆善遷恩三期致道有恥且格文守旌功轉¶
在堂邑垂拱不言而民帥伏三時之間卒以(闕/)洽旻天¶
不弔命也早殁春秋六十六黎儀瘁傷泣涕連漉豈愛¶
<pb:KR2k0044_WYG_264-32a>¶
我躬命不可續臨終迷(闕三/字)内發祖業良田畝直一金¶
推予弟息辭位讓財行義髙邵卓不可及名實相副有¶
始有卒(闕二/字)善人痛方切惻¶
　　(謹按洪适隸釋云右漢故堂邑令費君之碑篆額/今在湖州費君名鳳自郎中嘗宰新平故鄣堂邑)¶
　　(三縣以靈帝熹平六年卒其妻之弟卜君追誄之/乃作此碑碑中無名字云之石君詩碑云祖業良)¶
　　(田畝直一金推予弟息此固可嘉至於退已進弟/不營榮禄則人人之所難其云行義髙邵卓不可)¶
　　(及名實相副有始有卒信哉此云黎儀瘁傷孔寅/碑亦云乃綏三縣黎儀以康黎則黎老之稱儀則)¶
　　(讀如旄倪/之倪也)¶
<pb:KR2k0044_WYG_264-32b>¶
　　堂邑令費鳳别碑　　　　　　(漢/)石　□¶
君□家仲孫甘陵石□字子才載馳載驅來奔亏喪庭¶
肝摧意悲感切傷心瞻彼碑誄懷之好音司馬慕藺¶
相南容復白圭仰之以彌髙鑽之而彌堅不堪哀且思¶
叙詩之一篇庶幾昔子夏起夫子之所言其辭曰君諱¶
鳳字伯簫梁相之元子九江太守之長兄也世徳襲爵¶
銀□亞倐遐祖之鴻軌拓前代之休蹤邈逸越而難繼¶
非羣愚之所頌仁義本於心慈孝著於性言不失典術¶
<pb:KR2k0044_WYG_264-33a>¶
行不越矩度清潔皦爾埿而不滓恤憂矜戹施而不記¶
由近及逺靡不覆載故能闡令名而雲騰揚盛聲而風¶
布踐郡右職三貢獻計辟州式部忠以衞上漢安二年¶
吳郡太守東海郭君以君有逶迤之節自公之操年卅¶
一舉孝廉拜郎中除陳國新平長神化風靡惠以流下¶
靜而為治匪煩匪擾乾乾日昃矜此黔首功成事就色¶
斯髙舉宰司委職位思賢以自輔元懿守謙虚白駒以¶
□陧丹陽有越㓂没(闕四/字)命君討理之試守故鄣長蓋¶
<pb:KR2k0044_WYG_264-33b>¶
危亂有不讓又畏此之罪□而(闕/)牧爰止其師旅鴪若¶
飛鷹鵕錿若夫虓虎彊者綏以徳弱者以仁撫簡在上¶
帝心功訓而特紀轓輿宰堂邑期月而致道視(闕四/字)遂¶
據亏卿尹中表之恩情兄弟與甥舅蔦與女蘿性樂松¶
之茂好聞君顯令名舉宗為歡喜不悟奄忽終藏形而¶
匿景耕夫釋耒耜桑婦投鉤莒道阻而且長望逺淚如¶
雨策馬循大路褰裳而涉洧悠悠歌黍離黄鳥集於楚¶
惴惴之臨穴送君於厚土嗟嗟悲且傷每食(闕/)不絶夫¶
<pb:KR2k0044_WYG_264-34a>¶
人篤舊好不以存亡改文平感渭陽悽愴益以甚諸姑¶
咸辟踊爰及君伯姊孝孫字元宰生不識考妣追惟厥¶
祖恩蓬首斬衰杖世所不能為流稱於鄉黨見吾若君¶
存剥裂而不已壹别會無期相去三千里絶翰永忼慨¶
泣下不可止¶
　　(謹按洪适隸釋云右費鳳别碑刻舅家中孫甘陵/石□詩一篇其辭云瞻彼碑誄懷之好音謂卜君)¶
　　(所作也其詩先叙世系厯官繼以韻語六十句其/三句六言餘皆五言石君蓋鳯之中表也所述兄)¶
　　(弟甥舅諸姑伯姊夫人孝孫悲傷哀痛之意宛轉/悽切費氏父子三碑今並列於吳興校宫之壁不)¶
<pb:KR2k0044_WYG_264-34b>¶
　　(知者指此為碑陰趙氏亦有斯誤其中埿而不滓/蓋用涅而不緇鴪若飛鷹鵕錿若夫虓虎蓋用聿)¶
　　(彼飛隼闞如虓虎其字有不/同若非假借則是傳授異也)¶
　　天台智者大師碑(幷序/)　　　　(唐/)梁　肅¶
天台山西南隅一峯曰佛隴蓋智者大師得道之所前¶
大佛敎重光之地陳朝崇之置寺曰修禪及隋創國清¶
廢修禪號號為道塲自大師入滅一百八十餘載長老¶
大比丘然公光昭大師之遺訓以啓後學門人安定梁¶
肅聞上易名銘勒大師之遺烈以示後世云大師諱智¶
<pb:KR2k0044_WYG_264-35a>¶
顗字徳安時號智者感緣應迹載在别傳夫治世之經¶
非仲尼則三王四代之制寖而不章出世之道非大師¶
則三乗四教之㫖晦而不明昔如來乘一大事因緣菩¶
薩以普門示現自華嚴肇開至雙林髙會無小無大同¶
歸佛界及大雄示滅學路派别世既下衰敎亦陵遲故¶
龍樹大士病之乃用權畧制諸外道乃詮智度發明宗¶
極微言東流我惠文禪師得之由文字中入不二法門¶
以授南嶽思大師當時教尚簡密不能廣被而空有諸¶
<pb:KR2k0044_WYG_264-35b>¶
宗扇惑方夏及大師受之於是開止觀法門其敎大畧¶
即身心而指定慧即言説而詮解脱大中一實相之宗¶
趣無證真得之妙自發心至於成道行位昭成無相奪¶
倫然後誕敷契經而會同之煥然氷釋示佛知見窺其¶
敎者修焉息焉蓋無入而不自得焉大師之設敎也如¶
此若夫弛張用舍開闔黙語髙步海内為兩朝宗師大¶
明在天光被四表大雲注雨旁施萬物由是言佛法者¶
以天台為司南殊塗異論往往退息緣離化城示滅兹¶
<pb:KR2k0044_WYG_264-36a>¶
山是嵗隋開皇十七年也夫名者實之賓教者道之門¶
大師溷其賓闢其門自言地位示有證入故感而應之¶
之事可得而知也若安住法界現為比丘等覺與妙覺¶
與不可得而知也當是時也得大師之門者千數得深¶
心者三十有二人纂其言行於後世者曰章安禪師灌¶
頂頂傳縉雲威禪師威傳東陽東陽縉雲同號時謂小¶
威威傳左溪朗禪師自縉雲至左谿以元珠相付向晦¶
宴息而已左谿門人之上首今湛然禪師行髙識逺超¶
<pb:KR2k0044_WYG_264-36b>¶
悟辨達凡祖師之教在章句者必引而伸之後來資之¶
以崇徳辨惑不可悉數蓋常謂肅曰是山之佛隴亦鄒¶
魯之洙泗妙法之耿光先師之遺塵爰集於兹自上元¶
寶歴之世邦寇擾攘緇錫駭散可易名建寺修持塔廟¶
莊嚴佛土迴向之徒有所依歸繄衆人是賴汝吾徒也¶
盍紀諸文言刻於金石俾千載之下知吾道之所以然¶
小子稽首受命故大師之本迹敎門之經明後裔之住¶
持皆見乎辭其文曰¶
<pb:KR2k0044_WYG_264-37a>¶
諸佛出世惟一大事天台敎源與佛同致赫赫大師開¶
示奥秘載𢎞道要安住圓位白日麗天天下文明大師¶
出現國土化成無生而生生化兩明薪盡火滅山空道¶
行五世之後間生上徳微言在兹徳音允塞明明我后¶
易名淨域此山有壞此敎不極¶
　　越州開元寺律和尚塔碑(并序/)　(唐/)梁　肅¶
釋氏先律師諱曇一字曇引報年八十一僧夏六十一¶
以大厯六年十二月七日滅度於越州開元寺遷座起¶
<pb:KR2k0044_WYG_264-37b>¶
塔於秦望山之陽制縗會葬者以千百數大師本南陽¶
張氏曾祖隋太常恒始家於會稽之山陰大師誕鍾粹¶
氣聰悟夙發幼學五經因探禹穴至雲門寺遂依沙門¶
諒公出家景龍中剃度尋受具戒天縱辨慧益之以軌¶
儀翕然已為人望矣開元初西逰長安觀音亮律師見¶
而竒之受以毗尼之學又依崇聖寺檀子法師學俱舍¶
唯識從即度沙門善無畏受菩薩戒探道覩奥出𩔖抜¶
萃期月之間名動京師大師崖岸峻峙機神坦邁體識¶
<pb:KR2k0044_WYG_264-38a>¶
詳雅應用虚明得三藏之隠賾究諸宗之源底加以索¶
解元儒旁總歴緯長老聞風而悦服公卿下榻以賓禮¶
由是與少保兖國陸公象先賀賔客知章李北海邕徐¶
中書安貞禇諫議庭誨及涇縣令萬齊融為儒釋之遊¶
莫逆之友其導世皆先之以文行𢎞之以戒定入蘭室¶
而馨香自發臨水鏡而毫髪必鑑不知其所由然矣開¶
元二十六年復歸會稽謂人曰三世佛法戒為根本本¶
之不修道逺乎哉故設敎以尸羅為主取鄴郡律疏合¶
<pb:KR2k0044_WYG_264-38b>¶
終南事鈔括其異同詳發正義學徒賴焉大凡北際河¶
朔南越荆閩西方之宗自我而盛烈炬之破昏黑羣流¶
之赴淵澤適來之時行化也如彼有為而生乘化而息¶
草木潛潤慈雲無心適去之時處順也如此人世遷轉¶
道存運在瞻望不見寂寥空山銘曰¶
越木漫漫崇山迴合大師化滅式建靈塔緬慕上士誕¶
修淨法有威有儀不穿不雜徳溥化洽雲從海納勒銘¶
垂後千萬億刼¶
<pb:KR2k0044_WYG_264-39a>¶
　　杭州開元寺新塔碑　　　　　(唐/)李　華¶
漢永平中佛敎初至洛陽始置寺度騰蘭二徳古者官¶
之庭府稱寺葢賓而尊之比於曹署此其源也杭州開¶
元寺梁天監四年豫州刺史譙郡戴朔捨宅為寺寺號¶
方興名僧惠圜營建之後處士戴元范賓恭増飾之至¶
開元二十六年改為開元寺庭基坦方雙塔樹起日月¶
逝矣材朽將傾廣徳三年三月西塔壞凶荒之後人願¶
莫展太常卿兼杭州刺史張公伯儀忠簡帝心威靜吳¶
<pb:KR2k0044_WYG_264-39b>¶
越駐車跪禮徘徊感嘆乃捨清白之俸為君為親修而¶
復之兵部員外郎兼侍御史范公倫人之珪璋國之俊¶
彦法師什曇獻上座什雲卿寺主什崇逺都維那什惠¶
達什法祥長樂寺什曇景等戒香扶其永誓道力䕶其¶
成功於是劍南荆揚之巨材諸郡倕輸之懿匠竭耗神¶
明三年畢事乙栗結仡穿貫顥氣晃爚景象烘若鎔金¶
距卑躋髙凡為七級之有佛事環迴眴轉幢網通映如¶
梵什宫踐乎上府俯視萬井有若棊布仰瞻天宇雲在¶
<pb:KR2k0044_WYG_264-40a>¶
身下傍眺江山列在掌端鏤以丹素飾以青紫掀腸閃¶
目百變百移如有靈物&KR2110;跪稜層雷嵬攢欒摽江壓湖¶
孤島突天不可名也霞照丹戸如開日宫風摇和鈴若¶
下天樂聲徹有頂輪蔭空界影入清江形鎮大地所濟¶
者廣巍巍度門先大徳什懷亮住持之固如山不動先¶
法師什藏暉三藏扄鑰吾方啓之過去人緣在世慈願¶
不有偈頌其如佛恩華嘗官是邦感深霜露忝太常一¶
面與兵部為寮敬申其美以佐法門之宏觀其文曰¶
<pb:KR2k0044_WYG_264-40b>¶
亭亭揭堅逈出江甸秋天泬寥百里獨見如海浮來如¶
地涌現以壯州邑以調羣心餌藥解病依舟濟深卿曹¶
郎署共布黄金¶
　　台州乾元國清寺碑　　　　　(唐/)李　華¶
天寶十五載逆將犯闕塵翳郊廟上皇哀蒼生避之幸¶
蜀皇帝誓復君父之恥理兵於朔方避冦仁之盛也復¶
恥孝之大也惟仁盛孝大故不逾年而收京師奉陵寢¶
凶孽走而天降之戮化氣和而人至於道巍巍乎堯舜¶
<pb:KR2k0044_WYG_264-41a>¶
之烈不足比崇天子齊心元黙運行慈煦為元吉卿士¶
妙講化之宗以為五帝三王之道皆如來六度之餘也¶
厥初生人降及中古君臣父子日用而不知故元聖昇¶
竺乾而師有古先生宣尼有言三皇五帝皆古聖者而¶
西方有聖人其為大千之尊乳育羣聖明矣夫玉帛非¶
為禮之本捨玉帛則無以為禮象飾豈施敎之源捨象¶
飾則無以為教建塔廟為禮容履霜堅氷物有其漸於¶
是卿士從兆人從九圍之中列刹相望矣盈川非古邑¶
<pb:KR2k0044_WYG_264-41b>¶
也襟東江西山因而城之寺在逺郊信者勞止自官吏¶
耆耋至於商旅咸以津梁未建為媿為羞邑城之西有¶
淨名廢寺背連山而面通川杉栝晝暝緇褐經行寒潭¶
夕清車馬無聲境勝心閒十金果成耆夀徐君贊錄事¶
徐知古等請於縣令隴西李公平平請於前刺史趙郡¶
李公丹丹請於河南等五道度支使御史中丞京兆第¶
五公琦琦聞於天子墨制曰可僧義璿等伏以乾元之¶
初元惡掃除國步既清廟易名牓因改曰乾元國清寺¶
<pb:KR2k0044_WYG_264-42a>¶
昭睿功也自所志洎於州縣之長&KR1212;吏以降多捨清白¶
之俸徵梓人求繪工為民儲福為佛成宫髙殿倚雲長¶
廊生風蓮花出界開在空中自江南無有是刹上座某¶
等至某都維那某奉前佛之心印得輪王之髻珠第五¶
公以上智利國人登宰輔李使君以全徳公才持憲為¶
郎今刺史陳郡殷公日用忠武傑出長城江海專知官¶
司馬隴西李公乾嘉峻能操綱清可激俗縣令李令宗¶
室大儒政之善者皆易簡詣於真境清淨符於度門醍¶
<pb:KR2k0044_WYG_264-42b>¶
醐勝味甘露妙源正性無説𢎞之在言其詞曰¶
東裔名刹西方樂土吳山倚垣越水當戸檉松黝藹下¶
有象潭龍在泉中水容耽耽景象光澈江湖氣含天清¶
寶界地湧靈龕大聖蒸蒸動乎天地百神奔走戎服既¶
備命將誓師殄殱逆𩔖奉迎太上開闢正位神人釋憤¶
品物咸遂鼔舞賡歌上通元氣無思不泊雜沓禎瑞輪¶
帝御㝢像法昭融須彌四洲建大蓮宫倬彼盈川秀冠¶
越中縣有徳政州有名公奉宣睿謀爰度崇工梵侣開¶
<pb:KR2k0044_WYG_264-43a>¶
士慈雲惠風願言上報聖夀無窮建表勒名堂堂乎鐘¶
　　衢州開元觀碑　　　　　　　(唐/)顧　况¶
王太上也謂之三清測神靈也謂之三洞洞之法金璫¶
玉珮之書玉馬之劵迴車畢道天誥也負石填河師誓¶
也得之者上騰九天失之者下釁十祖故曰萬刼秘而¶
五千文行蕭武好佛法道士桃&KR2898;釋藏徒聊順帝㫖强¶
説為大教佛經故論者短之多稱道家惟有老子兩卷¶
井蛙不知尾閭也大哉玉皇上極金闕青童紫微扶桑¶
<pb:KR2k0044_WYG_264-43b>¶
之君仲侯左靈東華之君人雖位在上清而猶臣妾玉¶
皇太上已下如陪臣焉凡三十六天三十六洞地道下¶
通華陽林屋傍通龍丘九巖其土神秀厥生道奥徐先¶
生名含真中書侍郎安貞之族子也傳八景之空文掘¶
九光之靈符隸乎此觀初棟宇壇墠惟彼瓦礫鬱為草¶
莽先生之功林堂象設始吐光彩蕭蓼同映養屯茹氣¶
蹈火吞刀之士不可呼而來夫道可不遇文復何昌銘曰¶
天地未生聖人未作陰陽坱圠日月磅礴道隠乎先氣¶
<pb:KR2k0044_WYG_264-44a>¶
流形博乃播羣法靈神沃若奔景無天迴元豁落帝作¶
玉府以般靈居四輔之目三清之書不得其人曠刼秘¶
諸臣拜稽顙以度寶魄之明浩輿¶
　　吳越錢武肅王廟碑　　　　　(唐/)皮光業¶
粤以唐長興三載壬辰春季蓂凋十三莢天下兵馬都¶
元帥尚父守尚書令吳越國王棄捐宫館以是嵗明宗¶
皇帝降太常博士段顒定諡議曰武肅詔尚書工部侍¶
郎楊凝式撰神道碑又宣翰林待制張季恭至吳越書¶
<pb:KR2k0044_WYG_264-44b>¶
於刋石後二年嵗在敦牂天下兵馬都元帥嗣吳越王¶
建廟貌於始封之越國禮與境内樂之罔極孝思也蓋¶
聞神道設教莫大於郊社嚴禋明徳惟馨無逾於祖考¶
孝饗是以百代相襲六籍盛稱報劬勞則天保是徵展¶
欽若則王假是訓豈况建除難靖亂之業揚武烈之威¶
名振剛徳義氣之風成肅恭之懿號陳力四紀光奉八¶
朝生為有土之君薨立象朝之廟足可睢盱召畢齷齪¶
桓丈聲華永而日月齊簡册編而古今在矧夫堂成王¶
<pb:KR2k0044_WYG_264-45a>¶
構家繼國祧壓璧寶以知來出玉林而嗣位髙陽號里¶
無愧前賢夏屋登山常遵治命爰自鄭緇始襲晉墨未¶
除不忍一日之離遂立千年之祀金鎔陽邁已成像於¶
吳城香刻旃檀復祔神於越國恭惟先天下兵馬都元¶
帥吳越國武肅王殷朝籛祖仙蕚分枝唐代巢公靈源¶
真派簪裾軒冕禮樂詩書叠慶連華交光翊業應劭七¶
世累爵重官羅企一門惟忠及孝其降神也虹飛蜀國¶
如見殊祥魚躍河汾是生竒表赤光耀室黄氣浮雲石¶
<pb:KR2k0044_WYG_264-45b>¶
龜隕下於官山逺人附歸於寶器其英姿也鳳文龍藻¶
夐出精神白璩蒼珪琢為標格加之薛璘整峻謝安風¶
華俯仰可觀進退有度慕容徳偃日月角光彩爍人李¶
子堅匿犀龜文聲威鎮俗其辭韻也音容灑落智辨鏗¶
鏘元善抑揚張暢詳雅至若討論國計談畫兵籌接對¶
使伻撫御將下所謂五河奔注百谷崩騰玉虹起而雲¶
霧銷金虎嘯而風飈動揣摩勝負赫連勃口授懷慙捭¶
闔興亡蘇季子舌端有愧其氣度也志尚健木量等大¶
<pb:KR2k0044_WYG_264-46a>¶
瀛含垢匿瑕罔知邊際求賢接士無怠寅昏重仁義若¶
丘山視玉帛如咳唾翹翹車乘惟在得人憧憧往來皆¶
鍾和氣所以羔皮豹舄鶴列犀渠咸願殺身用酬大志¶
變家為國誠由萬化生身以徳聚民所謂八風從律其¶
英雄也能知否泰應候雲雷動必有成舉無遺策蛟龍¶
得雨莫測變通鵰鶚出林可知意度其間文武迭用仁¶
義並施常平之列㦸持矛並能取舍元協之搦蛇騎虎¶
不覺艱難奄有具區廓開霸業設使庾翼復出必不忘¶
<pb:KR2k0044_WYG_264-46b>¶
譽於桓溫阮籍今生安敢輕言於廣武其文學也家承¶
儒範世尚素風傳綘紗帳於先生授白綸巾於神女才¶
通夢寐鳳吐是來志在典經龍鬭不顧所以博覽七緯¶
精究三元盡得津涯皆升堂奥其於編咏尤著工夫思¶
風起而繡段飄言泉淘而金沙見其札翰也花隨腕下¶
星逐毫飛迅若游雲細凝垂露鉤刀向背未饒索肉芝¶
筋㸃畫方圓髙掩崔肥趙瘦就中濡染牌額益見呈露¶
鋒鋩四方仰之神蹤一代稱之墨寶王逸少若見甘避¶
<pb:KR2k0044_WYG_264-47a>¶
雁行蕭子雲如逢大慚蟬翼其建大功也唐季乾符之¶
末中和之初海鳬乍揚天龜初伏塵飛野馬四郊之壘¶
漸多霧暗螣蛇五賊之機共搆其始者王仙芝結釁中¶
土首搆禍階雖已誅夷猶殘支黨自此藂林烏食草澤¶
蜂飛輕薄者固自披攘謹厚者亦為慓悍江南則朱直¶
叛亂於唐山孫端寇孽於安吉西侵宛水東患苕溪郡¶
縣則終日登陴生民則長時伏莽王時郊居葛圃家遁¶
茅山方當枕石潄泉尚足褒衣博帶覩兹多事慨然究¶
<pb:KR2k0044_WYG_264-47b>¶
懷顧謂朋友曰丈夫當須撥亂平姦豈可懷安端坐是¶
日乃奮戎服挂披儒冠大散家財廣招勇士申令纔舉¶
行伍肅然手仗義旗身當勍敵一月之内二寇殄平靖¶
千里之山川救兩郡之塗炭是王之初功也其次黄巢¶
來從五嶺直下三衢展梟翅則雹布星羅張鯨牙則山¶
連岳峙所遭蹂陟並作塵灰王乃獨領偏師横行險地¶
既逢大憝遂設竒兵敵望草木叢林皆是戈矛旗幟我¶
則左右冀陣黙化如神當下追奔尚賈餘勇長蛇封豕¶
<pb:KR2k0044_WYG_264-48a>¶
使出他疆新市下江保安數邑是王之次功也其次彭¶
城漢宏據南鎮之望地守東越之名區黄巢既犯兩京¶
僖王乃巡二蜀漢宏不思奔問便廢貢輸恃險阻於浙¶
河欲覬覦於浙岸先於通浦黿石翼張下營蕭山西陵¶
鱗次列砦烽燧交應鼙鼓相聞時我諸軍實有難色王¶
乃潛趨間道夜濟長江仰告昊天乞昏朗月當下寒雲¶
布野殺氣凝空楚廟陰兵旁隨霧合晉臣黑幔闇與山¶
連我師忽震於雷霆彼砦俄摧於魂夢風號𧴀虎爭傳¶
<pb:KR2k0044_WYG_264-48b>¶
破竹之聲陣卷龍蛇競集建瓴之勢賊將没輪不暇漂¶
杵有餘僅身免以奔歸乃塞門而自守爾後大小百戰¶
首尾四年方清鏡水之波始有蘭亭之地弔其生聚大¶
布仁慈誅彼渠魁不煩天討是王之功也次則有薛郎¶
逐出周寶自據東方南襲毘陵西侵建鄴恣其剽掠務¶
在殺傷將取中國之危擬扼長江之險王乃命二麾上¶
將期一月報功指其山川授以韜略蹄轂並舉水陸兼¶
行曾不旬時討平穴裏俘南宫萬於犀革視以囚人梟¶
<pb:KR2k0044_WYG_264-49a>¶
崔慧景於鰌藍張其叛否是王之功也次則有徐約比¶
是六合鎮使遽忝三吳都符玉帛是求徵斂無度長時¶
習戰齊民因彼雕黥比屋為軍魯儒亦遭剪刺惟王聞¶
其暴虐奮激神威發上谷之精兵命下江之賢將授以¶
九天九地之訣博以訓辭典謨之規扼斷咽喉清其郊¶
野任約之龍果睡王彌之豹徒飛食窘朝饑無由撫土¶
計窮宵遁遂至潰圍松陵之烟水重清香徑之黎元再¶
活是王之功也次則有孫儒恃有數百萬兵甲不守淮¶
<pb:KR2k0044_WYG_264-49b>¶
南直欲便遷土疆遂奔江左封人民為糧食隳舍宇為¶
薪蘇餓鶻饑鷹飛揚京口貪狼乳虎涉踏吳門漸逼由¶
拳將窺霅水王乃張天網於險阻闢地穽於要衝發水¶
犀之驍雄設燧象之奇計青鶴摩壘赤兔致師將持久¶
以待之俟勢窮而必取守陴皆哭無食何為鳴鼓而攻¶
脱身遂去向使不施神略不振王威則翼翼聚靈皆成¶
膏血茫茫勝槩盡作爐煤所謂劬勞為時廣大及物是¶
王之功也次則有董庶人始鎮石鏡便牧於杭因破漢¶
<pb:KR2k0044_WYG_264-50a>¶
宏遂居越土自形成象從纎至洪並是王之擐甲執兵¶
左提右挈以至手持麾節身爵王侯既滅頂於彞倫乃¶
垂涎於神器銅符金匱祥瑞亂興玉璽珠袍妖訛競起¶
王以早同楚㰱夙共晉盟書尚緘縢血猶濡劒牋函旁¶
午誘勸交馳諫既閑於屬垣禍遂成於覆族是時兩河¶
崛强三輔紛紜萬象雖拱於北辰一人不遑於南顧王¶
請奉行天討所統便是國兵不廢公供資財不役諸道¶
將帥果見桓𤣥計窘抽王道以求生王莽勢窮轉神威¶
<pb:KR2k0044_WYG_264-50b>¶
而壓勝喉既扼於富水骨復棄於會稽瀦厥故宫焚其¶
法物復我朔清俄寰瀛海五石補而天鏡明六合完而¶
地維正是王之功也王以平妖立霸時之業戡難建蓋¶
世之功律吕宫商鏘洋史籍丹青金玉煥爛國華所以¶
僖宗天子仰我文昭睠我武烈龍光壓壘急使星馳綸¶
綍便蕃大王風起尋以耿純試理盧植兼才披錦衣以¶
耀家鄉握珪符而光松梓洎於昭皇飛升大寶禮遇元¶
勲龍悦居雲鳬忻得藻嘉功賞徳金鳳之詔連飛表異¶
<pb:KR2k0044_WYG_264-51a>¶
旌優玉麟之符遂刻移南徐之藩翰就錢塘之江山節¶
竦靈犀帳開神虎三千珠甲光爛星辰十二牙旗文生¶
組繡碧幢纔建黄閣斯登乃兼鎮於越藩遂對封於漢¶
節中天呈象雖分牛斗之疆夾岸烟嵐映出東西之宅¶
四縣既食萬戸累加棨㦸立門赤油羅列山河誓劵丹¶
宇瑩煌生祠之籩豆鏘鏘衣錦之城隍黯黯而又特逾¶
漢制封我吳王茅分夏社之鄉桐剪周王之手昔也龍¶
蛇起陸蹈湯火以戰爭此際山川出雲見君臣之際㑹¶
<pb:KR2k0044_WYG_264-51b>¶
迨夫濟陰王既傳天寶梁太祖遂應元苞於王不易范¶
張之故情許結秦晉之嘉好恨無殊禮得展異恩於是¶
追吕望之髙風擬山甫之美躅師尚父統攝三都作帝¶
股肱尚書令總務萬機為天喉舌仍頒瑞節復踐髙壇¶
建牙兼領於揚州分閫遥臨於楚甸尋命兵部姚尚書¶
躬持鳳策逺泛鯨波備周官之典儀封越國之土宇八¶
鸞四馬耀鏤錫以振鉤膺三節一王秉桓圭而垂元玉¶
及龍徳嗣君即位禮稱伯舅尊曰父師寅兹烈光䖍奉¶
<pb:KR2k0044_WYG_264-52a>¶
顧命時遣吏部李尚書捧持綸誥諭曉湖浙受天下兵¶
馬都元帥昔韓信對髙祖曰陛下能將將臣能將兵是¶
知元帥非人臣之職曹蓋帝王之兵柄推於前代隋煬¶
帝自晉王淮南行臺尚書令而行軍元帥無天下之號¶
國朝肅宗皇帝駐蹕靈武因命代宗皇帝自廣平王而¶
為之徳宗皇帝自晉王而為之梁太祖受九錫後而為¶
之斯天下為元帥之故實其後龍徳帝復命兵部崔侍¶
郎齎持簡册浮泛風帆揚往典於明庭促及時而建國¶
<pb:KR2k0044_WYG_264-52b>¶
奉召康公之命得以專征授康叔虎之封良由吉夢未¶
久金行運息土徳中興莊宗皇帝鵬起并汾龍飛宋汴¶
當宁不踰於旬朔臨軒寅謝於公卿曰吳越國王五十¶
年來常作撐天之柱三千里外每為捧日之雲今兹將¶
致小康實在敬尊元老於是鸞臺進擬麟趾摛詞典瑞¶
獻功琢白珪而册文燦爛職金供命鎔紫磨而印篆盤¶
珊重封吳越國王再授天下元帥馬遷十代史内固是¶
絶倫柳𧦬萬卷書中必無往例其建國也大君有命明¶
<pb:KR2k0044_WYG_264-53a>¶
試以功自癸未而至壬辰備戰器而修王道先是中朝¶
名邑在野遺人或負笈擔簦來投霸府或拆襦為袴而¶
詣軍門奮揚於嘉物堂中曵履於靈鈞臺上至此水鏡¶
裁鑒金册錫封並列庭臣皆居省署簪裾列傳文物髙¶
光張伯儀陳宗廟之儀鄭子産獻公侯之禮豈謂難窮者¶
大數莫究者彼蒼俄脱履於具區遽懸轍於正寢金山¶
霧掩誰知帝召王喬玉海波空惜痛神辭李廣况十三¶
州疆埸百萬姓黔黎咸長養於恩膏悉生成於化澤淚¶
<pb:KR2k0044_WYG_264-53b>¶
灑而晴光散雨愁凝而杲日沉雲鳥獸悲哀草木慘怛¶
明宗皇帝宣太常而定諡法詔二卿而撰誄文鸞輅龍¶
旂贈典優於鄧禹梓宫黄屋異數等於霍光得謂盡始¶
盡終極榮極貴享九九之仙夀近帝位於一爻合萬萬¶
之人心歆神道於千祀有後如此又何觖焉我天下兵¶
馬元帥吳越國王當燕族之多竒承趙宗之後世嵩衡¶
泰華秀氣俱騰海濟江河榮光共結是時嗣主誕我國¶
祥紹經文緯略之基襲積徳累仁之業開襟奮臆仗¶
<pb:KR2k0044_WYG_264-54a>¶
雄傑於周瑜誓衆臨戎統豪人於張衮風儀則懸星溢¶
目紫電揚矑霜雪凝肌魚龍入髪仙應有分貴不可知¶
宋升聲姿尤開進對竇融詞氣惟是卑恭加以青雲常¶
在於言談畏日不離於顧盼徐行緩步禇彦回却是趨¶
蹌欹幘斜簪王文憲殊非蘊藉智畧則鮑叔錐矢應手¶
而成徳業則顧和珪璋遇機方露逺者大者一剛一柔¶
靜則心照鏡而貌懷氷含和六氣動則火炎山而湯湧¶
海慴懼萬人機變則管荀才髙孫吳術妙身文虎豹變¶
<pb:KR2k0044_WYG_264-54b>¶
見不常義府戈矛短長迭用三雋才既為己任六竒策¶
固無是遺郤縠詩書經綸國計項羽雷電振動兵籌徐¶
睇而莫測金泉旁窺而罔知珠岸詞藻則清霜皓月絡¶
繹綵箋芳草落花飄揚鏤管織成夢錦散出神霞英變¶
屢竒張融之言信矣凌顔爍謝元葉之論宜然札翰則¶
早受義方曾傳掣筆鸞回鵲返氣勢驚人金錯銀鈎縱¶
横入木案牘無非筆陣宫寺爭耀寶牌崔宏之本草無¶
光張育之柳蒲失色立功則我王初離太學始統親兵¶
<pb:KR2k0044_WYG_264-55a>¶
郭太子方欲平齊汝陰王乃思安漢屬鄰國侵軼命將¶
曰李濤僅二萬兵下百里砦圍逼安國涎喙餘杭我王¶
䖍誠訓辭遂升上將凌風授武黄石傳書親䝉韓奕之¶
黄熊躬仗封文之白虎攻東南而畧西北事在機先掩¶
五壘而出三門别馳神算於是斬摧大陣擒獲萬人道¶
路隘於俘囚山川積於戈甲餘敵作氣既竭方遁於於¶
潛我則乘勝追逐又奔於廣徳未出一百里之境復降¶
五十乘之戎唱凱歌而喜氣連郊整班師而雄風掠地¶
<pb:KR2k0044_WYG_264-55b>¶
尋即大統龍艦逺征鼇溟巡江陰而収東州入海門而¶
觀北固彼境遂陳舟楫逺出枝梧我則陳二廣於浪港¶
沙前設三覆於石牌灣内零陵石灰風便爭投於蛟蜃¶
窟中沁水火栰油燃盡葬於鯨鯢腹裏一戰定霸二紀¶
無虞寰海具瞻將相迭耀聲光丕顯裴松為廟廊之人¶
功業昇聞段襄居骨鯁之任爰自承嗣國構纘奉王基¶
况當跪前之初又在寢苫之内芝蘭龍鳳三千餘口之¶
家風鐵石虎貔二十萬人之軍府誠難撫御豈易輯綏¶
<pb:KR2k0044_WYG_264-56a>¶
我王以孝為模用仁作範無所不可唯言是從嘉惠寵¶
靈供承花蕚油雲膏雨潤澤閨門此外習武益兵輕刑¶
謹罰徳無脛而逺届名無翼而遐飛果動大朝繼鍾異¶
寵三年之内兩策連封雙龍之金節齊行四馬之寶車¶
並驟玉貝冠劍見王者之尊崇織文旂裳覩國家之貴¶
盛我王因兹顯赫益動孝思無以荅先祖之恩無以報¶
昊天之徳且曰武肅王有大功及天下大名振寰中庇¶
生民則百萬有餘築城壘僅五十來處豈可不建廟貌¶
<pb:KR2k0044_WYG_264-56b>¶
不像真容為星紀之福宫作地戸之神主爰命興武中¶
直都虞侯姚敬思於馬臻湖畔勾踐城中選闉闍形勢¶
之中區得顯敞髙平之勝址於是楸杵俱下畚鋤齊興¶
隠隠雷聲轟轟嶽震不十旬而展役匝千丈之隆基大¶
梓文柟匪匠自泰山伐得宏梁巨棟匪神由漳水漂來¶
雕鐫者王母天圖甃砌者赫連繡石斤揮斧運削出銀¶
葩水鏨沙磨方成玉碣符元玉之嘉兆應神蓍之吉辰¶
始乃架險梯虚雲構山屹陰虬回抱陽馬奔趨虎牙衡¶
<pb:KR2k0044_WYG_264-57a>¶
而枅栱連龍脊裒而欒櫨轉瓊瑶耀複道丹璧漆明簷¶
鴛鴦之瓦縫界成芙蓉之磚文印出則以丙辰嵗秋八¶
月十有七日我王具鹵簿鼓吹車輅旂裳北司侍臣南¶
班舊列奉迎真像而入祠宫白檀雕出聖容黄金鏤成¶
寶座儀刑酷𩔖神彩如生鳳目龍章顔猶不改垂斿被¶
衮人見興悲禮器則爼豆犧樽軒懸則柷敔鐘磬後殿¶
翟衣雉服父母賢妃露幔珠屏蝦簾象榻不異昔時秘¶
寢皆同曩日深宫前則廣厦交陰芳亭對構紫石伏狻¶
<pb:KR2k0044_WYG_264-57b>¶
猊之影朱欄交菡蓞之光正啓重門並立神將侍衞兵¶
仗矛㦸森然文武官班簪裾肅立直出甬道千步有餘¶
河枕投醪波通射的蓮芰遶於水閣銅柱夾於星橋左¶
則圍抱粉廊連延綺棟並圖曹署各列司存乃至早世¶
勲官無祿公子皆塑儀像並配薦羞右則修廡飛甍綠¶
牕丹牖神兵儀馬見雷電而沒風雲明竈淨厨備粢盛¶
而享肥腯景物則髙彩矮繪粉竹金松夾砌名花連階¶
瑞草烟嵐蓊蔚梗暹陰宫雲霧朦朧居然神府我王昔¶
<pb:KR2k0044_WYG_264-58a>¶
以致君之業累殄寇戎今立顯考之祠而修孝敬所以¶
天朝繼封王爵以耀國章統帥天下侯伯卓絶殊勲洪¶
業所謂炙地熏天書剡谿九萬之牋不能盡紀勒華山¶
五千之仞亦恐難窮光業詞不夢於王椽才匪量於曹¶
斗擬奚斯之頌或恐麤心對豫章之牖豈合措手但以¶
二紀幕客千載庭臣不求孫綽擅名豈望楊修絶筆所¶
希編述周答恩光爰感先王恭為銘曰¶
崧髙嶙峋是生哲人天上獅子出澤麒麟籛樽殷爼剿¶
<pb:KR2k0044_WYG_264-58b>¶
引唐臣衣冠表裏文武經綸廣運將新大盜斯起雁象¶
歘驚鳬毛亂委紫蓋蒙塵黄巾多壘既斁憲章又裂文¶
軌武肅英王提劍東方龍行雲雨虎變文章孛氣沃酒¶
妖雪歸湯洗滌星馳整頓天常計功彤庭圖形麟閣桐¶
桂連編芳土續索三道犀幢八朝鳳幄丹劵家門錦衣¶
城郭元帥天下國土具區六瑞琢册三品鑄符尚父四¶
履尚書萬樞峻峩髙夀曦赫霸圖我王奉天為時而出¶
傳寶應金繼明昭日國士無雙風華第一削樹平戎夢¶
<pb:KR2k0044_WYG_264-59a>¶
天受秩功既挺世徳義動天襲封二册嗣位三年金印¶
國寶元帥兵權忠無瑕纇孝絶雕鐫未褫墨縗乃建清¶
廟卧龍之東會稽之要嵐界迴廊粉明周繚廣殿露開¶
重門岳峭瑞玉禮器香檀聖容民之祀主我之神宗秉¶
翟執籥持鼓編鐘燃蕭燔膟㝠幣輸宗於穆祠宫煥為¶
陰府五齊恒馨六佾常舞餚薦房蒸歌隨路鼔令子懿¶
孫光今顯古¶
　¶
<pb:KR2k0044_WYG_264-59b>¶
　¶
　¶
　¶
　¶
　¶
　¶
　¶
　浙江通志卷二百六十五¶
