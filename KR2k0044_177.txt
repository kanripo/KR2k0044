# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.526774
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR2k0044_WYG_177-1a>¶
欽定四庫全書¶
　浙江通志卷一百七十七¶
　人物(五/)¶
　　儒林(下/)¶
　　衢州府¶
　南北朝¶
　鄭灼(南史本傳字茂昭東陽信安人㓜聰敏勵志儒/學少受業於皇侃梁簡文在東宫雅愛經術引)¶
　　(灼為西省義學士承聖中兼中書通事舍人仕陳/武帝文帝時累遷中散大夫後兼國子博士未拜)¶
<pb:KR2k0044_WYG_177-1b>¶
　　(卒灼性精勤尤明三禮少時嘗夢與皇侃遇於塗/侃謂曰鄭郎開口侃因唾灼口中自後義理益進)¶
　　(家貧抄義疏以日繼夜筆毫盡每削用之嘗蔬食/講授多苦心熱若𤓰時輒偃卧以𤓰鎮心起便讀)¶
　　(誦其篤/志如此)¶
　宋¶
　愼知禮(傳詳/孝友)¶
　劉絢(宋史本傳字質夫常山人以䕃為長子令歲大/旱府遣吏視傷所蠲稅財二三絢力爭不得封)¶
　　(還其掲請易之富弼歎曰真縣令也元祐初韓維/薦其經明行脩為京兆府敎授王巖叟朱光庭又)¶
　　(薦為太學博士卒於官絢力學不倦最明於春秋/程顥每言他人之學敏則有矣未易保也若絢者)¶
<pb:KR2k0044_WYG_177-2a>¶
　　(吾無疑焉續文獻通考絢深於春秋作傳未就病/劇尚以例類質其父垂絶猶道詩書語可謂篤於)¶
　　(學/者)¶
　周穎(𢎞治衢州府志字伯堅開化人受業安定胡公/以行義稱與趙公抃游抃為諫官穎嘗移書曰)¶
　　(當公心以事君平心以待物無以難行事強人主/無以私喜怒壞公朝賢士大夫抃以書進仁宗欲)¶
　　(用之熙寧詔舉有學術者守以穎薦賜進士第授/校書郎王安石問新法何如對曰歌謡甚盛因髙)¶
　　(誦曰市易青苖一路蕭條安石不樂出宰樂清有/文集行世朱子景行堂記正介先生周君穎之行)¶
　　(信於鄉而聞於朝其立言垂/訓褒善貶惡足以為後世法)¶
　祝常(兩浙名賢録字履中常山人從胡安定學操履/端毅未嘗以辭色借人登進士第王安石深器)¶
<pb:KR2k0044_WYG_177-2b>¶
　　(之時有詔解三經義常出正義反覆辯難論者韙/之遂忤安石意出令平陽終殿中丞有蓬山類苑)¶
　　(元誥正謨諸論及/清高集行於世)¶
　劉牧(𢎞治衢州府志西安人字牧之登進士終屯田/員外郎授易數於穆修著易解與易象鈎隐圖)¶
　　(王安石/誌其墓)¶
　吕防(明一統志龍游人熙寧中進士有學行龍游士/子發舉自防始累官至大中大夫舊浙江通志)¶
　　(字大防嘉祐末於縣南鷄鳴山設義學士之慕道/從遊者衆一日登山見鷄鳴棘叢中張羅飼之得)¶
　　(白金十數/鎰輸之官)¶
　江緯(兩浙名賢録字彦文常山人元符三年以太學/生上封事哲宗召對稱㫖賜進士及第緯精於)¶
<pb:KR2k0044_WYG_177-3a>¶
　　(經學口授諸生能發前儒未發之㫖從子少齊少/虞漢皆從受業若負笈而至者則汪藻程俱李處)¶
　　(業趙子盡等七人擢科顯仕時人指為文中虎遂/扁講學之所曰七賢堂紹興間任太常少卿以言)¶
　　(事忤時乞/身歸老卒)¶
　江躋(𢎞治衢州府志常山人字元壽登大觀二年進/士第為殿中侍御史在朝論事以正心誠意為)¶
　　(本紹興初率全臺攻丞相朱勝非更五六疏忤㫖/一時俱罷後髙宗思之賜手詔以司農卿召未及)¶
　　(用卒贈銀青/光祿大夫)¶
　徐存(𢎞治衢州府志字誠叟江山人從龜山楊時學/朱熹來訪甚佩服有六經講義中庸論孟解門)¶
　　(人如周賁周孚柴衛鄭雍陸律江泳後皆知名方/輿勝覽逸平先生徐存受業於程氏之門人學與)¶
<pb:KR2k0044_WYG_177-3b>¶
　　(行高講道於家弟子/自逺至者常以百數)¶
　柴禹聲(嘉靖浙江通志字元振衢州人受業於楊龜/山屢魁鄉薦學者宗之紹興間髙閌擢國子)¶
　　(司業以禹聲堪充史館特薦於朝/兄禹功字懋績晚亦遊龜山之門)¶
　夏僎(兩浙名賢録字元肅龍游人與周升繆景仁為/友皆以明經敎授時號三俊俱舉進士僎常語)¶
　　(其徒曰文雖小技自有上達之理但為科舉/所累故判本末為兩途耳著有柯山書解)¶
　劉愚(宋史本傳字必明龍游人幼警敏方學弱冠入/太學有聲受業者甚衆上舍釋褐居第一調江)¶
　　(陵府敎授早晚為諸生講說同僚相率以聴移安/鄉縣令民不見吏而賦自足邑有范仲淹讀書地)¶
　　(為繪像立祠士競知勸雅不樂仕進遂致仕頽垣/敗壁蓬蒿蕭然著書自適書禮語孟皆有解年八)¶
<pb:KR2k0044_WYG_177-4a>¶
　　(十三卒門人私/諡曰謙靖先生)¶
　鄒補之(嘉靖浙江通志字公袞開化人受業朱吕之/門淳熙初舉進士判江寧府著有春秋語孟)¶
　　(注兵書解宋/朝職畧等書)¶
　江介(舊浙江通志字邦直開化人少穎悟一日讀程/子書至水清性善之說大有感悟復與朱子相)¶
　　(講明官數郡皆有惠政士民/争繪像立祠轉奉議郎卒)¶
　鄭升之(𢎞治衢州府志字公明師徐存擢進士第除/學官嘗論學術之害莫甚老莊乞勿命題論)¶
　　(甚切至召試館職後為/吏部郎守賀州有文集)¶
　元¶
<pb:KR2k0044_WYG_177-4b>¶
　江孚(𢎞治衢州府志常山人受業於金華許文懿公/之門以書經中至順壬申科鄉第考官劉岳申)¶
　　(葉峴見孚龍虎臺賦驚異將上之尋以罷科而止/時選賦者類聚五百餘篇僉以孚作為最刻為學)¶
　　(者矜式弟起詞氣雄辯與伯兄/叔戴齊名人號三江先生云)¶
　魯貞(明一統志開化人著有春秋案斷中庸解易注/余闕薦之不起𢎞治衢州府志貞字起元元統)¶
　　(二年/舉人)¶
　明¶
　何初(明一統志常山人博通經史洪武中知仁化縣/遷巴東敎諭召修書傳書成調開化造就人才)¶
　　(士風為/之益振)¶
<pb:KR2k0044_WYG_177-5a>¶
　徐蘭(𢎞治衢州府志字與善開化人洪武初入試京/闈官至助敎通五經尤精於書所著有書經體)¶
　　(要門人歐陽齊進於朝有自鳴藁鳴陽藁/五經格式蔵於家有為學次第傳於世)¶
　吾冔(分省人物考字景瑞開化人通書易春秋以鄉/舉入太學與蘭谿章懋安福劉戩四明楊守阯)¶
　　(友責善輔仁多所禆益旣而諸子皆舉進士冔太/息曰親老矣尚擇祿為耶就江浦敎諭迎父就養)¶
　　(敎以敦本力踐為先務鑿池種蓮亭其中曰求樂/與莊行人㫤洒然於吟風弄月之趣乆之乞終養)¶
　　(歸朝夕養志不違執親喪一於禮老猶毁頓與弟/&KR0788;友愛無間復遠祖祠田歲時祭掃胥宴集以合)¶
　　(族焉冔學專為已不溺於記誦辭章之習四方來/學者履常滿冔書太極西銘示為學本原又謂學)¶
　　(者曰學須養氣氣充即天下事無不可辦者人士/即其所居稱文山先生兩浙名賢録著有朱子讀)¶
<pb:KR2k0044_WYG_177-5b>¶
　　(書法還山稿/五箴解等書)¶
　鄭伉(獻徵録字孔明常山人十三讀易治舉子業二/十為博士弟子及省試一再不合棄之曰顯親)¶
　　(揚名恐不在是也乃走豐城拜於丁潛軒之門求/踐履實學時年三十餘矣復見呉康齋於崇仁康)¶
　　(齊曰此間工夫非朝夕可得恐誤子逺來對曰此/心放逸已乆求先生復之耳敢欲速乎因受小學)¶
　　(日自驗於身心徐得聞四子六籍之要乆之於道/有見乃歸築室於龍池之上日取諸儒議論一切)¶
　　(折衷於朱子一時名公若章楓山吾文山張東白/皆與相可否著有易義發明卦贊讀史管見觀物)¶
　　(餘論蛙/鳴集)¶
　王璣(傳詳/名臣)¶
<pb:KR2k0044_WYG_177-6a>¶
　徐璉(舊浙江通志字良器開化人/號南澗師表學宫務敦踐履)¶
　宋鴻(兩浙名賢録字用儀開化人學務深潛每事必/求實踐受易於吾冔為所器重四方從遊者甚)¶
　　(衆端本正業多所造就司訓宜興以道自尊士民/愛慕人人以為父師手不釋卷對妻子如嚴賔至)¶
　　(於聲利泊然若遺人不得窺其際也卒/於官著有白石漁溪慈石缶音諸稿)¶
　周積(儒林録字以善號二峰江山人少遊章楓山門/後復受易於蔡虚齋庚午舉於鄉聞玉陽明倡)¶
　　(道東南往師事之初疑知行合一之說陽明反覆/示以立誠之道遂超然有悟嘉靖丙戍謁選授南)¶
　　(安推官有古循良風陽明將大軍征思南供給調/度自廣班師度大庾得疾薨積躬親殯殮心喪三)¶
　　(年如一日陞知沅州政聲大起遷德王府長史踰/年致仕歸年踰八十猶矻矻如壯夫性喜講學晚)¶
<pb:KR2k0044_WYG_177-6b>¶
　　(年矯其弊曰為學如治病學不身體力行是/徒講藥方類也人以為至言卒年八十三)¶
　徐霈(衢州府志字孔霖江山人嘉靖辛丑進士師王/守仁悟良知之㫖為監察御史抗疏救夏言廷)¶
　　(杖出為河南督學造士尤多轉廣東布政使以清/介聞致仕歸築書舍於東溪著書談道老而不倦)¶
　　(壽九/十五)¶
　王之稷(舊浙江通志字惟烈西安人登嘉靖癸邜鄉/薦從李襄敏講王陽明學初仕含山令加意)¶
　　(惠民遷達州守政績益著鐫六經要㫖及䝉訓女/訓家禮小學諸書以勸後學生平純孝周恤宗族)¶
　　(惠施戚里身心性命之學措/諸躬行子任衡亦以學行稱)¶
　葉秉敬(西安縣志字敬君弱冠擢省魁萬厯辛丑成/進士𣙜荆闗有寛政守大梁督學中州士民)¶
<pb:KR2k0044_WYG_177-7a>¶
　　(稱之叅江藩以憂歸起荆西尋移南瑞未行卒秉/敬淹貫萬卷著述鴻富擁臯比講學四方請益盈)¶
　　(户外撰書凡四十餘/種海内稱為名儒)¶
　方應祥(衢州府志字孟旋西安人為文根極性命自/闢阡陌非六經語不道萬厯丙辰進士授南)¶
　　(兵部職方郎例多餽遺應祥悉却除之轉祠部郎/厯陞提督山東學政奔母喪歸尋卒應祥山居時)¶
　　(講求性命之學從逰者踵相接遂擴廬舍以居之/發明身心性命之㫖循循善誘誨之不倦人比其)¶
　　(功不下濓/溪伊川云)¶
　蔣泰賔(開化縣志字嘉仲性孝友清介嚴正不妄友/一人以貢入南雍選職未就遂杜門不出聚)¶
　　(後輩講學年八旬手未嘗釋卷著有三經秘録易/存詩可春秋取銑溪山堂詩文四卷一日無疾坐)¶
<pb:KR2k0044_WYG_177-7b>¶
　　(逝及門誄之曰在漢林宗在宋康節/静修魯齋先生弗屑時以為確論)¶
　　嚴州府¶
　宋¶
　喻樗(宋史本傳字子才其先南昌人後徙嚴少慕伊/洛之學中建炎三年進士第趙鼎去樞密居常)¶
　　(山樗往謁因諷之曰公之事上當使啟沃多而施/行少啟沃之際當使誠意多而語言少鼎竒之都)¶
　　(督川陜荆襄辟為屬紹興初髙宗親征樗見鼎曰/公度此舉果出萬全乎鼎曰義不可更屈故贊上)¶
　　(行耳事之濟否非鼎所知也樗曰然則當思歸路/鼎曰䇿安出樗曰張德逺有重望居閩莫若使其)¶
　　(為江淮荆浙福建等路宣撫使俾以諸道兵赴闕/下命下之日府庫軍旅錢榖皆得專之宣撫來路)¶
<pb:KR2k0044_WYG_177-8a>¶
　　(即朝廷歸路也鼎入奏起浚知樞密院事浚至執/鼎手曰此行舉措皆合人心鼎笑曰子才之功也)¶
　　(於是往來鼎浚間多所禆益授秘書省正字樗與/張九成皆言和議非便秦檜既主和出知舒州懐)¶
　　(寜縣通判衡州已而致仕起為大宗正丞轉工部/員外郎出知蘄州孝宗即位用為提舉浙東常平)¶
　　(以治績聞淳熙七年卒嚴陵志樗建德人號玉/泉著有中庸大學論語解及玉泉語録行世)¶
　方慤(兩浙名賢録字性夫桐廬人性至孝父死廬墓/三年領鄉薦表進禮記解於朝詔賜上含釋褐)¶
　　(而頒其書於天下學者宗之居官以剛亷稱家置/萬卷書堂雖老手不釋卷朱文公嘗曰方氏禮記)¶
　　(解儘有說得好處不/可以其新學而黜之)¶
　錢時(嚴陵志字子是淳安人弱冠淹通經史以易領/漕舉絶意仕進究明理學遊慈湖之門為高弟)¶
<pb:KR2k0044_WYG_177-8b>¶
　　(袁甫持節江東創象山書院延主講席學者興起/相臣喬行簡薦之朝授秘閣校勘下有司令取所)¶
　　(著尚書演義學詩管見周易釋傳四書管見兩漢/筆記繳進未幾出佐浙東倉幕召入史館除檢閱)¶
　　(丐祠授江東帥屬歸淳祐五年卒慈湖嘗為書融/堂二大字門人稱融堂先生有國朝編年春秋大)¶
　　(㫖百行冠冕冠婚記蜀阜前後稿嘉定講書稿英/烈廟實録錦江雜著諸書行於世郡守季鏞縣令)¶
　　(虞兟各肖其/像祠於學)¶
　詹儀之(明一統志遂安人時張栻守郡吕祖謙分敎/儀之日以學問為事嚴陵志字體仁紹興二)¶
　　(十一年進士淳熙二年知信州及帥廣東首以濓/溪舊治立祠曲江上後論廣鹽官鬻之弊孝宗韙)¶
　　(之除吏部侍郎知静江府代者中以飛/語遂有袁州之行既歸而殁公論惜之)¶
<pb:KR2k0044_WYG_177-9a>¶
　徐孝恭(嚴陵志字季中淳安人與兄孝寧孝友自邑/郭遷河溪杜門讀書五經皆精究而孝恭尤)¶
　　(深於易人號五經徐氏隆興淳熙間兄弟聨登/進士第孝恭主德化簿政敎兼善士多從之)¶
　趙彦肅(兩浙名賢録字子欽建德人天資孝友務聖/賢之學窮理盡性弗深造自得弗措也登乾)¶
　　(道進士第宰臣周必大薦之甚力彦肅益以近名/為嫌仕至寧海軍節度推官著有易說廣雜學辨)¶
　　(士冠士昏饋食圖行於世朱文公觀其書嘆曰/近世未有如此㸔文字者學者稱復齋先生)¶
　胡子亷(嚴陵志淳安人自幼愼重不茍言笑弱冠博/極羣籍不肯作舉子文字聞東萊吕成公之)¶
　　(學遂從之遊盡得其趣/窮居樂道以終其身)¶
　方鎔(兩浙名賢録字伯冶淳安人兩魁郡試後棄去/盡心聖賢知行之學每曰人與天地對立者文)¶
<pb:KR2k0044_WYG_177-9b>¶
　　(藝云乎哉日訓諸子所講明必以窮理盡性為先/至應事接物則以持敬實踐為功二子逢辰逢振)¶
　　(前後及第乃曰吾昔以為不足為者爾曹勿/謂足也厯官奉直大夫兩淮制置司叅謀官)¶
　胡應璣(嚴陵志字粹翁淳安人講明性理之學隠/居敎授不求仕進著理髓三卷學者宗之)¶
　洪揚祖(兩浙名賢録鎮東節度判官璞之子嘗從袁/甫錢時講貫義理之學以切直忤時調寜浦)¶
　　(敎授辟廣西帥幕論嶺南買鹽及横山以錢易馬/事多所禆益遷京教除太博置登善録士多嚮風)¶
　　(召試館職除正字輪對者三懇懇以正心/誠意啓沃    號溪有文集蔵於家)¶
　吕人龍(萬厯嚴州府志字首之淳安人登景定三年/進士第嘗受業錢融堂之門講明義理所造)¶
　　(日高胸次灑然有浴沂詠歸氣象學者因/其所居稱為鳯山先生有鳳山集行世)¶
<pb:KR2k0044_WYG_177-10a>¶
　陸震發(萬厯嚴州府志字德甫淳安人少聰敏淹洽/而尤明於春秋淳祐中知州王佖薦之朝以)¶
　　(親老乞鄉校官就養乃授學諭嘗譔修學記云人/心本自虚明廣大無賢不肖均具至理特患物於)¶
　　(物而不能物物耳其修已敎人一/本諸此著有春秋講義藂志一卷)¶
　方逢辰(廣輿記淳安人鎔子舉進士第一官吏部尚/書因賈似道秉政遂乞歸杜門講學稱蛟峯)¶
　　(先生嘉靖浙江通志元世祖詔起之辭不赴卒於/家逢辰無書不讀而㑹極於周程諸子之學所至)¶
　　(以敎化為先務以繼徃開來為己任著有孝經解/易外傳尚書釋傳大學中庸註釋格物入門諸書)¶
　　(嚴陵志字君錫初名夢魁理宗改今名度宗賜手/詔云近進士一科文章盛而古意衰卿以儒碩創)¶
　　(家塾以程朱之學淑其徒/朕甚嘉之其眷遇如此)¶
<pb:KR2k0044_WYG_177-10b>¶
　方逢振(嚴陵志字君玉逢辰弟登景定三年進士第/厯太府寺簿宋亡退隠聚徒講學於石峽書)¶
　　(院以終焉學者/稱山房先生)¶
　傅崧之(嚴陵志字宗山壽昌人刻志好學通詩書戴/禮弱冠以兩經領鄉薦鄉人尊之稱平齋先)¶
　　(生咸淳四年與子明龍同登進士第而崧之為榜/眼授慶元觀察推官以内艱不赴服闋丞相馬廷)¶
　　(鸞言於朝調平江觀/察推官以勤政卒)¶
　何逢原(兩浙名賢録字文瀾分水人咸淳中累官中/書含人陳時政十事言甚剴切已而引疾去)¶
　　(至元中薦授福建儒學提舉辭不赴卒於家逢原/耑究經史旁通隂陽星厯醫藥之書著有易詩書)¶
　　(通㫖四書解說玉華/集若干卷蔵於家)¶
<pb:KR2k0044_WYG_177-11a>¶
　何夢桂(嘉靖浙江通志字巖叟淳安人咸淳進士為/太常博士歴監察御史所著有易衍中庸致)¶
　　(用等書嚴陵志元初御史程文海薦之朝授江西/儒學提舉不赴築室小有源著書自娯學者稱為)¶
　　(潛齋/先生)¶
　魏新之(嚴陵志桐廬人受業於方蛟峯得程朱性理/之學登咸淳七年進士第除鄞府敎授歸隐)¶
　　(鄉里學者稱/石川先生)¶
　方一䕫(萬厯嚴州府志字時佐淳安人幼承家訓壯/與何潛齋諸老游學問該博行誼醇篤應薦)¶
　　(領敎郡庠未幾退隐富山授徒講/學門人稱富山先生有富山遺稿)¶
　元¶
<pb:KR2k0044_WYG_177-11b>¶
　夏希賢(嚴陵志淳安人究明性理洞詣本原而㑹其/極於象山慈湖之要杜門不出者三十餘年)¶
　　(家貧泰然有古君子風學者稱之曰自/然先生子清之大之潛之皆承家學)¶
　方道叡(嘉靖浙江通志字以愚淳安人至順二年進/士授翰林編修所撰后妃功臣諸傳筆削大)¶
　　(義獨斷於心無能議者調嘉興推官凡讞囚必脫/其桎梏賜之飲食温言和氣以探眞情再調杭州)¶
　　(判官引疾歸著有春秋集釋十卷愚/泉集詩稿十卷詩說文說各一卷)¶
　邵大椿(嚴陵志字春叟壽昌人號顧齋年十二領鄉/魁赴南省不利歸益勵志明於理學厯壽昌)¶
　　(龍㳺敎諭主晦菴書院山長元初士子溺於辭章/之習大椿倡明理學以淑人心學者始知所趨向)¶
　　(著有四書講/義若干卷)¶
<pb:KR2k0044_WYG_177-12a>¶
　魯淵(傳詳/忠臣)¶
　明¶
　張復(嚴陵志字明善淳安人德性宏毅博通五經而/尤邃於春秋郡守親聘司訓郡庠學者翕然宗)¶
　　(之稱為書隠先生著有春秋中的一卷至今論淳/安春秋者必曰吳朝陽宋夢鼎魯道源張明善四)¶
　　(先生/云)¶
　洪源(萬厯嚴州府志字子泉享安人少知問學尤精/於易洪武中以太學生授安仁學諭專以明道)¶
　　(務實為先每謂諸生曰講學須明聞道須行母飾/外以叨虛名厯敎滁州邵武福州持心如一日既)¶
　　(卒以子璵貴/贈工部主事)¶
<pb:KR2k0044_WYG_177-12b>¶
　鄭棠(夀昌縣志字景召少從鄉先生邵顧齋明性理/之學且逺宗東萊之𫝊邑生儒皆師事之質以)¶
　　(經史奥義口如涌泉浙江分巡魏觀延見甚加/禮焉嘗歎曰道學淵源文章富贍近代莫及也)¶
　劉候(萬厯嚴州府志字原道一字伯元壽昌人年十/九以詩經領正德庚午鄉薦受業陽明先生學)¶
　　(有源委嘉靖十三年提學林雲同/聘主天眞書院一時學者皆趨焉)¶
　洪鼐(兩浙名賢録字廷器壽昌人數歲父口授尚書/過耳不忘稍長博綜子史百家下筆千言立就)¶
　　(父喪哀毁肖像於室旦夕饋食如事生領正德庚/午鄉薦授福建邵武敎諭廣置學舍館諸生之貧)¶
　　(者而衣食之薦推國子助敎出判鳳陽歸築室蓮/谷精研理學貫通六經妙契一中之㫖毅然以明)¶
　　(道為任士類宗之著有讀易索隠大學/叅義中庸通㫖八詠析言等書行於世)¶
<pb:KR2k0044_WYG_177-13a>¶
　陳瑭(萬厯嚴州府志字良用建德人嘉靖壬午舉人/與同邑俞淳從章懋游後授長泰知縣有聲擢)¶
　　(刑部主事淳授博羅訓/擢鄱陽諭今祀博羅)¶
　方應時(萬厯嚴州府志字以中遂安人銳志潛修一/宗紫陽之學為諸生即請邑令復瀛山書院)¶
　　(建格致堂以祀文公舉孝亷則延錢塘王先生汝/止登格致堂講學不輟迨令長泰故朱子所治邑)¶
　　(也舊有祠祀會時宰議廢宇内書院是祠亦在毁/中應時力請當道特疏留祀陞南繕部郎肅清𣙜)¶
　　(政告歸剏宗祠仍仿文公家禮刻復/古維風録瀛山書院志讀書漫興稿)¶
　　温州府¶
　宋¶
<pb:KR2k0044_WYG_177-13b>¶
　王景山(萬厯温州府志初名開祖永嘉人登皇祐第/不調而歸時伊洛諸儒未作景山獨能發明)¶
　　(經藴著儒志編曰復者性之宅無妄者誠之源又/曰學者離性而言情奚情之不惡為東嘉道學倡)¶
　　(郡守楊蟠立儒志坊表之學者稱儒志先生儒志/編序先哲王氏景山舉進士以所如不合退與其)¶
　　(徒講學所著僅存此編其言曰孟子以來道學不/明吾欲述堯舜之道論文武之治杜滛邪之路闢)¶
　　(皇極之門非有所/見而能為是言哉)¶
　周行已(萬厯温州府志字恭叔永嘉人風儀秀整語/音如鐘讀書十行俱下時尚新學行已獨往)¶
　　(伊洛從二程子遊作顔子不貳過論伊川可之登/元祐第宣和初除秘書省正字卒於鄆有文集三)¶
　　(十卷方輿勝覧行已為太學博士求便養親詔授/本州敎授發明中庸之㫖此邦始知有伊洛之學)¶
<pb:KR2k0044_WYG_177-14a>¶
　　(舊浙江通志族孫去/非為張南軒高弟)¶
　許景衡(傳詳/忠臣)¶
　劉安節　劉安上(萬厯温州府志安節字元承永嘉/人登元符第召對便殿言東宫宜)¶
　　(擇宫屬及論奢儉與君子小人和同之異上稱善/除監察御史後謫知饒州徙宣州饒民遮道泣留)¶
　　(謂吾饒自范文正後惟安節一人宣州大水大疫/頼安節全活以萬計猾胥相戒曰神可欺公不可)¶
　　(欺卒於官部使者表其勤民致死詔官其子誠弟/安上字元禮鄉里號二劉登紹聖第徽宗稱其藴)¶
　　(藉有大臣體除監察御史歴官右諫議大夫中書/舍人給事中終朝請大夫文安縣開國男方輿勝)¶
　　(覽安節紹聖間與弟安上從/程氏學俱以學行見推鄉里)¶
<pb:KR2k0044_WYG_177-14b>¶
　戴述(明一統志字明仲永嘉人元符中進士嘗從程/伊川求成己之學仕至臨江太守弟迅亦以文)¶
　　(學/稱)¶
　趙霄(萬厯温州府志字彦昭瑞安人博學通今古十/歲賦猛虎行鄉先生咸竒之少孤析産悉以屬)¶
　　(兄入太學登崇寧第為濟州敎授導學者以篤學/力行不專事科舉東方土俗為之變名聞京師召)¶
　　(處辟雍李彦立一見稱/為趙顔子官承事郎)¶
　張煇(明一統志永嘉人喜問學雖老儒莫能逮政和/初進士官至吏部尚書敷文閣待制萬厯溫州)¶
　　(府志煇字子充自六經諸子歴代史記下至百家/之說皆辨析精微議論亹亹居喪哀毁廬墓三年)¶
　　(有甘露降庭日從事治氣養心之術學者從之益/衆嘗摭古人行事斷以已意曰草堂語録人稱草)¶
<pb:KR2k0044_WYG_177-15a>¶
　　(堂先生子孝愷字思豫力學尚節/義登紹興庚辰第終兵部架閣)¶
　林石(明一統志瑞安人時王安石新經盛行石獨以/春秋學敎授鄉閭學者稱塘奥先生萬厯温州)¶
　　(府志石字介夫初習進士聲律旣而曰古人之學/不如是也遂刻意諸經後春秋為時所禁絶意仕)¶
　　(進躬耕養母郡丞趙㞦邑令朱著同謁其/母或偕石游山林間所至唱和有三游集)¶
　沈躬行(萬厯温州府志字彬老永嘉人始從塘奥林/氏後從伊川程氏藍田吕氏其學以中庸大)¶
　　(學為本篤信而力行之故能卓然以聖賢為依歸/平居色怡氣和似不能言及辨是非則毅然不可)¶
　　(奪從弟琪字東/美亦以行義稱)¶
　蔣元中(嘉靖浙江通志永嘉人力學多聞元豐中作/新太學與郡人周行已等八人皆見道超卓)¶
<pb:KR2k0044_WYG_177-15b>¶
　　(為四方學者矜式温州府志元中著經不可使易/知一論太學刻於石紹興初郡守張九成下車詣)¶
　　(學口誦此論後學益知向方自周/恭叔至元中稱元豐太學九先生)¶
　鮑若雨(萬厯温州府志字商霖嘗構亭於所居之雁/池扁曰敬亭値宣和方寇之亂率鄉人捍禦)¶
　　(有司奏功第一不受賞著有程門問答録敬亭文/集張繹敬亭記商霖自永嘉來學於伊川先生勤)¶
　　(苦自勵早夜孜孜不舍/先生門人以為畏友)¶
　謝佃(萬厯温州府志字用休瑞安人游洛從伊川學/永嘉洛學自許景衡始而用休與潘旻繼之今)¶
　　(程氏全書與伊洛淵源所載問答皆根據至理其/所得深矣後以賢良薦知閤門事卒潘旻字子文)¶
　　(瑞安人與鮑若雨謝用休同入洛從伊/川學性資敏悟博極羣書隐居不仕)¶
<pb:KR2k0044_WYG_177-16a>¶
　陳經正(萬厯温州府志字貴一平陽人慕伊洛之學/與弟經邦經德經郛永嘉鮑若雨俱受業二)¶
　　(程之門經邦字貴新大觀三年進士終迪功郎有/問答見二程全書及伊洛淵源東嘉先哲江南文)¶
　　(獻等/録)¶
　湯建(嘉靖浙江通志字達可樂清人於天文地理古/今制度考覈精詳以其學授徒學者稱為藝堂)¶
　　(先生每夙興必讀易一卦退與朋友商論欣欣/自得年踰八十卒有詩衍義論語道德經解)¶
　宋之才(東甌詩集字廷佐瑞安人登宣和第嘉靖浙/江通志之才學於楊時遂祖程氏學敎授京)¶
　　(兆府每言士負卓犖竒材皆可入聖賢之域患速/售耳故深務韜養積十八年不易初官丁母憂服)¶
　　(除入為校書郎遷司業權禮部侍郎乞去之才性/恬静寡慾操履潔白難進易退雖歴仕五十年而)¶
<pb:KR2k0044_WYG_177-16b>¶
　　(屏處之/日居多)¶
　丁昌期(兩浙名賢録永嘉人以明經篤行師表後進/嘗作醉經堂鄉人尊之曰經行先生三子寛)¶
　　(夫三舉鄉貢亷夫舉八行志夫登紹興進士第俱/好古力學日侍父側弟兄商論如師友不為茍且)¶
　　(曰此理天下所共不可為家庭屈執/親喪斥去浮屠歲時祭享一遵古禮)¶
　陳鵬飛(萬厯温州府志字少南永嘉人其學不為章/句新說必本人倫正論而趨於深厚兩舉於)¶
　　(鄉俱第一登紹興第調鄞簿召為太學博士兼崇/政殿說書遷禮部郎初秦檜子熺在永嘉從鵬飛)¶
　　(學至是為侍郎所下文案多臆決鵬飛每批其後/還之熺寖不平及侍經筵講天王來歸惠公仲子)¶
　　(之賵髙宗忽問母以子貴何如鵬飛以正對謂公/羊之說非是時檜欲尊崇太母以效容悅大怒諷)¶
<pb:KR2k0044_WYG_177-17a>¶
　　(言者劾鵬飛譏議崇寧典禮謫/惠州卒有詩書解羅浮集十卷)¶
　鄭伯熊(萬厯温州府志字景望永嘉人德行夙成尤/邃經學登紹興第厯國子司業宗正少卿乞)¶
　　(外以龍圖閣知寧國府卒諡文肅紹興末伊洛之/學稍息復於伯熊得之弟伯英伯海皆知名由是)¶
　　(永嘉之學宗鄭氏有鄭景望/集伯英所著有歸愚翁集)¶
　鄭汝諧(兩浙名賢録字熙績平陽人操行純固言動/必謹於禮博學强記老不釋卷經史百氏器)¶
　　(數刑名之書無所不覽時號武庫紹興中入太學/會本朝稱壽覃恩封其母乃曰吾母為命婦吾復)¶
　　(何求於/是歸隐)¶
　蔡幼學(傳詳/名臣)¶
<pb:KR2k0044_WYG_177-17b>¶
　陳傅良(宋史本傳字君舉瑞安人為文自成一家從/者雲合永嘉鄭伯熊薛季宣皆以學行聞傅)¶
　　(良師事之入太學與張栻吕祖謙友善登進士甲/科敎授泰州改太學録出判福州知桂陽軍除吏)¶
　　(部員外郎輪對以周禮說十三篇上遷秘書少監/兼權中書舍人帝疾稍平過重華宫明年重明節)¶
　　(復以疾不往傅良上疏帝將從之百官班立以俟/帝出至御屏后挽帝囘傅良趨上引裾后叱之傅)¶
　　(良哭於庭后益怒傅良下殿徑行寧宗即位召為/中書舍人兼侍讀直學士會詔朱熹與在位宫觀)¶
　　(傅良言熹難進易退内批之下舉朝驚愕臣不敢/書行熹於是進寳文閣待制嘉泰二年授集英殿)¶
　　(修撰進寳謨閣待制終於家諡文節著有詩解詀/周禮說春秋後傳左氏章指行於世萬厯温州府)¶
　　(志學者稱止齋先生子/求已登科終雷州倅)¶
<pb:KR2k0044_WYG_177-18a>¶
　戴溪(宋史本傳字少望永嘉人有文名淳熙五年省/試第一由禮部郎中凡六轉為太子詹事兼秘)¶
　　(書監景獻太子命類易詩書春秋語孟資治通鑑/各為說以進權工部尚書除華文閣學士嘉定八)¶
　　(年致仕卒贈端明殿學士諡文端萬厯温州府志/太子親書明經字扁其堂學者稱岷隐先生有岷)¶
　　(隐集孫栩字文子登嘉定/第為秘書郎有五經說)¶
　葉適(傳詳/名臣)¶
　張淳(兩浙名賢録字忠父永嘉人工古文尤習冠婚/喪祭古禮其器制損益考訂無遺校讐儀禮為)¶
　　(之句讀欲考禮者必請正焉朱子通解首引用其/說試特奏得初品官不出仕朝廷知其賢屢命監)¶
　　(南嶽廟凡五任竟不食其祿人問之/曰國家養賢豈俟請耶卒隐約以終)¶
<pb:KR2k0044_WYG_177-18b>¶
　葉味道(宋史本傳初名賀孫以字行更字知道温州/人刻志好古師事朱熹試禮部第一時偽學)¶
　　(禁行味道對䇿率本程頤無所避既下第復從熹/於武夷山中學禁開登嘉定十三年進士第遷宗)¶
　　(學諭輪對言人主務學天下之福也必堅志氣以/守所學謹幾㣲以驗所學正綱常以勵所學用忠)¶
　　(言以充所學從臣薦味道可為講官乃授太學博/士兼崇政殿說書帝疑伯有之事渉於誕味道對)¶
　　(曰隂陽二氣之散聚雖天地不能易有死而散者/其常也有不得其死而欝結不散者其變也葢諷)¶
　　(皇子竤事三京用師廷臣邊閫交進機㑹之說味/道進議狀以為開邊寖濶應援倍難洛師尋以敗)¶
　　(聞人謂見微慮逺遷秘書著作佐郎卒所著四書/說大學講義祭法宗廟郊社外傳經筵口奏故事)¶
　　(議義萬厯温州府/志景定間諡文修)¶
<pb:KR2k0044_WYG_177-19a>¶
　周端朝(傳詳/名臣)¶
　陳埴(嘉靖浙江通志字器之永嘉人從朱子於武夷/所見超卓紹定間趙善湘建明道書院辟主講)¶
　　(席四方學者從游數百人稱為潛室先生埴舉進/士以通直郎致仕著有禹貢辨洪範解王制章句)¶
　　(木鐘/集)¶
　林武(萬厯温州府志字景文永嘉人孝友沖約博通/經史朱熹講道武夷武徒歩從之受中庸衣錦)¶
　　(之㫖歸扁其室曰尚絅輯平日所聞為語錄後以/恩科授河池縣尉秩滿廣漕交辟不就歲歉賑及)¶
　　(逺邇子㵑孫知桞州/孫璹夢桂俱登科)¶
　包定(永嘉縣志字定之治春秋書禮三經聞晦菴自/同安歸奉於家講學白鹿洞相從論道著有中)¶
<pb:KR2k0044_WYG_177-19b>¶
　　(庸解疑孟子答/問池州語録)¶
　戴栩(兩浙名賢録字文子永嘉人登嘉定第遷秘書/郎為湖南安撫叅議官卒栩少師水心葉適得)¶
　　(其㫖要嘗曰詩壊於衛宏之序春秋誤於公羊之/傳易繇於三聖繫爻彖象之互入書失於孔壁序)¶
　　(傳簡編之相亂周禮特周公大約之書當時有未/必盡行者識者是之所著有五經說諸子辨論東)¶
　　(都要/畧)¶
　翁巖壽(萬厯温州府志字如山初名䕫永嘉人登淳/祐第調永州敎授以憂歸性行純固師陳埴)¶
　　(盡得㣲言奥義從學日衆嘗令人讀近思錄曰此/讀書之梯級也又令觀言行録曰此為人之標凖)¶
　　(也其學以修身勵行為/務學者尊為庻善先生)¶
<pb:KR2k0044_WYG_177-20a>¶
　胡子實(萬厯温州府志初名希孟字醇子永嘉人力/學不怠於四書所得尤深鄭滁孫尹樂清創)¶
　　(宗晦書院請主敎習多士歸之德祐末帶行/國子監簿使明州卒著有講義習史管見)¶
　元¶
　史伯璿(萬厯温州府志字文璣平陽人幼嗜學强記/博通經史及諸子百家之說精究四書深得)¶
　　(朱子之㫖時說與朱子背馳者多乃著四書管窺/以辨明之又著管窺外編論諸經史天文地理古)¶
　　(今制度名物學者傳誦焉人勸之仕則曰讀書/本以善身為仕而學豈吾志也遂隐居終身)¶
　繆主一(兩浙名賢録號天隐永嘉人從葉味道遊博/學强記補國學生通易書禮三經賈似道蕪)¶
　　(湖之敗主一與同舍生伏闕上書攻之德祐初以/疾告歸隐居敎授晚年雙目皆瞽大德間郡守亷)¶
<pb:KR2k0044_WYG_177-20b>¶
　　(希憲延為郡庠經師時初製大成樂禮器祭服制/度儀式必諮詢之主一諳練典故記憶不衰與人)¶
　　(言亹亹無倦年八十餘卒有易精藴/論學軌範尚書說禮記通考天隐集)¶
　章仕堯(萬厯温州府志字時雍平陽人通經史深究/四書閫奥時方尊顯程朱之學仕堯研精覃)¶
　　(思發明𫝊意嘗曰時之治亂由於人心之邪正心/之邪正由於學術之醇疵識者以為名言蔣允文)¶
　　(趙次誠等皆其弟子後進/言義理之學必稱仕堯云)¶
　陳剛(兩浙名賢録字公潛平陽人受業胡石塘之門/晝夜研索遂通易詩書三經㫖要嘗著五經問)¶
　　(難四書通辨渾天儀說厯代官制說禹貢洪範手/鈔文章學西京詩賦效魏晉父母皆八十孝養至)¶
　　(篤敎授弟子堂上之席嘗/滿鄉里皆稱曰潛齋先生)¶
<pb:KR2k0044_WYG_177-21a>¶
　明¶
　季應期(東甌集傳字均饒號恥菴又號菌翁瑞安人/萬厯温州府志少穎悟受春秋於高則誠旣)¶
　　(而得闗閩全書讀之於天道性命之微古今事物/之理靡不究嘗曰窮經以致其用反躬以踐其實)¶
　　(不如是讀書奚益洪武中以明/經薦未幾告老歸年八十三卒)¶
　王淵(兩浙名賢録字如淵永嘉人景山九世孫通詩/書二經洪武三年舉進士以疾告歸淵性急直)¶
　　(毅然以作興後學為已任貧而來學者輒/以衣糧資給之所著有詩書題斷蓮塘稿)¶
　徐興祖(萬厯温州府志字宗起平陽人受學於史文/璣明易詩書三經洪武壬子鄉舉授温州府)¶
　　(學敎授以性理之學敎導諸生咸尊之曰横陽先/生其門人張文選字士銓永嘉人永樂丙戍進士)¶
<pb:KR2k0044_WYG_177-21b>¶
　　(選庶吉士著有易/經講義四書訓解)¶
　葉挺(萬厯温州府志字允疇永嘉人穎悟絶人聞方/祖安徐裕軒得理學於蒼巖師事之遂達性命)¶
　　(之藴正統間郡以明經薦力辭隐居敎授所著/有理氣圖說學庸訓詩文遺稿鄉稱尚志先生)¶
　王叔果(分省人物考字育德永嘉人嘉靖庚戍進士/授兵部職方主事累遷湖廣右恭議擢廣東)¶
　　(按察司副使歸里遂杜門不復出旣感脾疾就枕/若寐熟者撼之逝矣年七十三著有永嘉志半山)¶
　　(蔵稿萬厯温州府志叔果潛修考古無一日去書/所耑精者六經性理之學嘗輯象山語畧明其非)¶
　　(禪取晦翁晚年之論不相二者合為一録又以陽/明先生指心之良知是為聖欲學者惺惺不昧以)¶
　　(明乎晝夜之道觀察胡直考功申旞中丞耿/定向相與約會論學共推以為得實際云)¶
<pb:KR2k0044_WYG_177-22a>¶
國朝¶
　史尊朱(鄉賢留祀册樂清人七歲通孝經十二補弟/子員食餼貢成均天性孝友操履端方歩趨)¶
　　(先民律度憫俗學不知修已之要立德之本乃作/學則圖說并著有孝經刋誤註解讀書淺解及史)¶
　　(論太極圖說解與夫發明大/學中庸易象詩禮性理等書)¶
　　處州府¶
　宋¶
　龔原(東都事畧字深父遂昌人舉進士哲宗即位為/國子監丞遷太常博士會議秦悼王之後應襲)¶
　　(封者原曰秦王嫡絶立庶自合禮令議夏至親祀/北郊原曰合祭非禮也加秘閣校理出為兩浙轉)¶
<pb:KR2k0044_WYG_177-22b>¶
　　(運判官紹聖初召為國子司業改起居舍人以集/賢殿修撰知潤州徽宗即位入為秘書監遷給事)¶
　　(中出知揚州召為工部侍郎移兵部除寳文閣待/制陳瓘彈蔡京原坐與瓘友善落職和州居住起)¶
　　(知亳州命下而卒原力學以經術有文集七十卷/易傳春秋解論語孟子解各十卷栝蒼彚紀嘗謫)¶
　　(和州金人竊據其子楫/率家僮往襲遂死之)¶
　周南(括蒼彚紀字南仲遂昌人壯歲束書游四方建/炎初見李易作狀元遂無意仕進受潘子醇忘)¶
　　(筌書以歸其講易由静極生動乾生於坤因歸其/說於坤之六二大抵皆祖忘筌而暗合於歸蔵自)¶
　　(號知常叟時人/稱為知常先生)¶
　潘景憲(括蒼彚紀字叔度松陽人以童子中禮部選/入太學同吕伯恭擢進士以已學不及遂師)¶
<pb:KR2k0044_WYG_177-23a>¶
　　(事之因與朱子友善申婚姻之好及卒朱子為撰/祭文墓銘謂其躬行之效内則孝弟著於家外則)¶
　　(仁義信於友而竟不能隨世/俯仰一日致身於仕路云)¶
　應恕(台學源流字仁仲號艮齋括蒼人朱子嘗以老/友呼之其所與論學一論大學中庸一論禮書)¶
　　(一論易本義且云尚恨聞見淺薄望詳賜誨諭勿/使有待於後世子雲也雖朱子之謙光咸受亦恕)¶
　　(素學有足取重者如此杜清獻云吾鄉/故多士而闡義理之淵源實自仁仲始)¶
　陳葵(括蒼彚紀字叔向青田人自少篤學至老不倦/舉隆興進士知平陽縣居官亷介師事魏益之)¶
　　(因敎以盡棄所懐獨立於物之表未久忽大悟洪/纎大小髙下曲直若有見焉又嘗自言用功益難)¶
　　(進道愈逺古人今人皆未可輕議朱子每重其學/術士有志者必使往從之曰可以寡過也又與其)¶
<pb:KR2k0044_WYG_177-23b>¶
　　(子在書曰過青田/不可不見陳叔向)¶
　王光祖(括蒼彚紀字文季松陽人官大理評事精於/理學朱文公提舉時邂逅邑之福安僧舍文)¶
　　(季拱立規掌如太極狀公異之曰王子胸中自有/太極閒以傳註質之文季曰公註中庸不使滋長)¶
　　(於隐微之中愚意當加潛暗二字公深然之後寄/孫竹湖書曰吾到栝止得友王文季一人而已)¶
　林椅(兩浙名賢録字竒卿麗水人登紹熙進士淹貫/經術而於周禮尤精以周禮為周公經世之書)¶
　　(凡民極所由立日用之常誠偽之變莫不區别纎/悉畢備乃隨類條列之名曰周禮綱目調紹興府)¶
　　(敎授時翰林學士樓鑰禮部尚書倪/思表其所著進奏除刑工二部架閣)¶
　劉炎(括蒼彚紀字子宣松陽人少侍父遯齋先生習/聞庭訓專事程朱之學因慶元黨籍隐而不仕)¶
<pb:KR2k0044_WYG_177-24a>¶
　　(從眞文忠遊著劉/子邇言十二卷)¶
　梁椅(兩浙名賢録字子竒麗水人登嘉熙進士第早之/脫場屋遂得潛心講貫力於為文晚年慕程朱)¶
　　(學編輯遺論名曰論語翼/除太常寺丞權禮部郎官)¶
　王道深(崇禎處州府志松陽人隐居力學究極性命/之理朱晦菴見之與語大悅又有葉符叔亦)¶
　　(嗜理學嘗請晦菴/書敬齋箴以贈之)¶
　尹起莘(明一統志遂昌人隐居不仕學問該洽嘗著/資治通鑑綱目發明五十九卷行世括蒼彚)¶
　　(紀字耕道魏了翁稱/其深得文公之意)¶
　羊永德(括蒼彚紀縉雲人師吕成公著春秋發微由/進士終奉議郎徽州通判子哲師成公之子)¶
<pb:KR2k0044_WYG_177-24b>¶
　　(伯愚問學該博才/思深逺著指南集)¶
　葉季韶(崇禎處州府志字承之縉雲人舉進士授臨/安敎授以疾辭歸執經吕東萊之門明性理)¶
　　(之學吟嘯自/適有蘭谷集)¶
　詹介(括蒼彚紀字敬父縉雲人朱文公高弟薦於/朝官儒林郎總領所幹官學者稱玉澗先生)¶
　陳邦衡(括蒼彚紀字伯明縉雲人隐居敎授作/式鄉邦同弟邦鑰師朱子窮性理之學)¶
　項復(崇禎處州府志字吉甫松陽人嘗從慈湖楊先/生學一日先生問曰學而時習作如何說復倉)¶
　　(卒無以對但云三日不談口生荆棘先生撫几嘆/曰正是此說復由是警悟學業益進晚年有薦之)¶
　　(朝者以白衣授校書郎/隐居不仕自號耕樂)¶
<pb:KR2k0044_WYG_177-25a>¶
　鄭克寛(括蒼彚紀字伯厚遂安人遊松陽頖庠就項/平甫得開朱子之學由進士授嚴陵郡博士)¶
　　(積階至朝議/大夫學士)¶
　王夢松(括蒼彚紀字曼卿青田人篤志好學隐居不/仕著禮記解學者稱為愼齋先生舊浙江通)¶
　　(志夢松嘗曰學以躬行為本徒知無益指孟子四/端即舜禹道心之㣲每於此心萌動處下功夫主)¶
　　(敬以存養之師事葉味/道造就學者皆有成驗)¶
　蔣世珍(崇禎處州府志字君聘縉雲人嘗從陳潛室/先生游開慶元年進士官從仕郎歴鎮江建)¶
　　(德温州敎授/學者宗之)¶
　吳梅(括蒼彚紀字仁伯麗水人師事北山何基敎以/眞實堅苦著四書發揮恭質於魯齋王柏任浦)¶
<pb:KR2k0044_WYG_177-25b>¶
　　(江縣尉後/改錢塘)¶
　季致平(括蒼彚紀青田人治詩書易傳/會其要領著精覽歸一圖解)¶
　元¶
　鄭滁孫　鄭陶孫(元史本傳滁孫字景歐處州人至/元三十年以薦召授集賢直學士)¶
　　(陞學士乞致仕歸田里所著有大易法象通贊周/易記玩等書弟陶孫字景潛世祖徵至闕奏對稱)¶
　　(㫖授翰林國史院編修官陞應奉翰林文字出為/江西儒學提舉滁孫兄弟在當時最號博洽儒學)¶
　　(之士翕/然推之)¶
　樊萬(括蒼彚紀字萬里縉雲人嘗執經金華王柏之/門元初為滁州敎授入為應奉翰林文字終江)¶
<pb:KR2k0044_WYG_177-26a>¶
　　(浙儒學/提舉)¶
　王文煥(括蒼彚紀松陽人一名子敬字叔恭夙承家/學取孔孟諸儒緒言研極精微著道學發明)¶
　　(大學發明中庸孟子解及心鏡圖治心銘諸作以/心為明鏡毋自欺為藥物畏敬恐懼克復省察為)¶
　　(工夫學者稱/西山先生)¶
　季仁壽(括蒼彚紀字山甫龍泉人元末用薦敎諭慈/溪徵逋租新禮殿祠黄公震於學宫遷松陽)¶
　　(敎諭郡守請定鄉飲酒禮斟酌古今定為儀注陞/雙溪山長轉婺州敎授不赴治易詩書春秋學者)¶
　　(稱為四經先生著有春谷讀書記易詩書春秋四/書衍義四書質義詩林鈎元弓冶録遭兵燹鮮存)¶
　　(春谷集/行於世)¶
<pb:KR2k0044_WYG_177-26b>¶
　明¶
　王毅(傳詳/忠臣)¶
　王亷(崇禎處州府志字希陽麗水人博通五經尤精/於易洪武初薦入翰林修史書成授太子說書)¶
　　(官至陜西左布政使所著有交山集迂論史纂南/征録四書詳說又善琴製風木吟書宗韓擇木兼)¶
　　(精篆/𨽻)¶
　朱維嘉(括蒼彚紀縉雲人為盧龍丞有政績遷國子/助敎早從鄱陽朱公遷學有源委為時名儒)¶
　　(著有素履/集十卷)¶
　葉子竒(兩浙名賢録字世傑龍泉人至正庚寅以薦/試方州中第四人退隐不仕明初浙江行中)¶
<pb:KR2k0044_WYG_177-27a>¶
　　(書省以學行薦廷試高等授岳州巴陵簿尋致仕/卒子竒少穎悟壯游王剛叔門聞理一分殊之㫖)¶
　　(乃知聖賢之學不貴多聞以静為主因自/號曰静齋所著有範通元理草木子等書)¶
　包瑜(兩浙名賢録字希賢青田人篤學力行言動皆/以聖賢為法由舉人任敎諭淮王聞其賢修書)¶
　　(幣聘進講輒稱先生著通鑑事類一百二十卷左/傳事類四十卷王命工肖瑜像贊曰見道之眞履)¶
　　(道之正咳唾古今寤寐賢聖傳獵經蒐回瓢㸃/咏衣冠肅如後學企敬居七年告歸撰述甚多)¶
　何燾(兩浙名賢録字思仁麗水人自志學即毅然以/聖賢自期洞究性命大原以鄉薦授新喻敎諭)¶
　　(敎人務底實用士多成材聘主湖廣鄉試稱得人/令信豐以寛仁為理民常見思著有四書集義春)¶
　　(秋至意舒嘯東臯篇倉/螺録青桂軒集若干卷)¶
<pb:KR2k0044_WYG_177-27b>¶
　盧璣(兩浙名賢録字舜用松陽人家貧力學天順甲/申進士上疏請正宫闈名分及閹寺煽惑言甚)¶
　　(剴切疏入不報未幾復詆權奸謫戍銅鼓益勵志/理學辨論古今未定之說闢元劉謐三敎平心論)¶
　　(作貞字補遺十目其圖說深得/聖賢之㫖孝宗詔起之已卒)¶
　黃灝(栝蒼彚紀字季榮遂昌人博學自淑不樂仕進/嘗語人曰為學大要在愼徽五典而已有愼徽)¶
　　(遺稿言多簡要門人/私謚為愼徽先生)¶
　鄭還(括蒼彚紀字復正遂昌人志卓行峻從松陽盧/璣學粹然一出於正為文務期實用為曹州訓)¶
　　(導敎人忘倦移疾歸談道自樂足未嘗至公府/所著有圖學䝉談理氣管見鄉黨須知諸書)¶
　浙江通志卷一百七十七¶
