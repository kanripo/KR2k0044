# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.975571
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR2k0044_WYG_223-1a>¶
欽定四庫全書¶
　浙江通志卷二百二十四¶
　祠祀(八/)¶
　　衢州府¶
　　　西安縣(附郭/)¶
　先農壇　在東門外五十九都回回墩¶
國朝雍正六年知縣王世甲奉文建立壇宇并置耤田¶
　　四畝九分¶
<pb:KR2k0044_WYG_223-1b>¶
　社稷壇　𢎞治衢州府志在城北拱辰門外去府治¶
　　一里¶
　風雲雷雨山川壇　西安縣志在縣治南門外¶
　郡厲壇　𢎞治衢州府志在城北拱辰門外一里西¶
　　安附郭隨府致祭¶
　城隍廟　西安縣志在府治南坐龜峯之首宋紹興¶
　　年建厯乾道淳熙屢加修繕元泰定乙丑郡守和¶
　　斯新之(鄧文原衢州府城隍廟記郡有峰其形若/龜顒首南向郡治踞其背直南為廟以祀)¶
<pb:KR2k0044_WYG_223-2a>¶
　　(城隍宋紹定間寇至官軍破平之若有風馬雲車/犄角來助寇以奔潰水旱疾癘禱焉咸格至元丙)¶
　　(子城居燬於兵惟廟獨存泰定乙丑監郡和斯來/守是邦祗謁祠下周視棟宇撓敗弗治撤而新之)¶
　　至正初總管張士俊重修明𢎞治庚戌太守張俊¶
　　復擴而新之崇禎壬申署府楊助修葺¶
國朝康熙九年知府雷經重修二十八年知府董𢎞毅¶
　　三十七年知府張濬復修¶
　西安縣城隍廟　西安縣志在縣南五十步醋坊巷¶
　　縣舊有城隍廟及建府即就舊廟立祀明隆慶五¶
<pb:KR2k0044_WYG_223-2b>¶
　　年邑令梁問孟以縣不立廟終屬缺典捐俸修造¶
國朝康熙三十七年知縣陳鵬年重修¶
　回龍塘靈澤廟　𢎞治衢州府志在城南嘉慶鄉¶
　孔氏家廟(詳見/學校)¶
　靈惠廟　明一統志在府城北項山下祀西楚覇王¶
　　項羽嘉靖浙江通志世傳項梁舉兵時羽為禆將¶
　　狥下縣衢因為羽建祠(夏希賢靈惠廟禱雨記大/末郡城北其鄉曰玉泉有)¶
　　(項山焉蓋因楚項王之祠而得名也王起吳中會/稽與大末相距不五百里宜為人之所眷故尸祝)¶
<pb:KR2k0044_WYG_223-3a>¶
　　(而廟享之因以名其山李唐賀蘭公為守禱輒兩/志於石則王之靈顯舊矣丁未夏五魃煽虐熖彌)¶
　　(數旬弗戢土若坼龜稼且縮蝟推官張正文乃單/騎潛造項山祠禱焉少焉如聞喑嗚叱咤膚寸合)¶
　　(而甘霔沛民賴以甦神之靈惠/不彰彰歟千秋廟食誰曰不宜)¶
　關帝廟　西安縣志在縣治西萬厯辛丑九月郡守¶
　　張堯文建¶
　信安侯廟　𢎞治衢州府志在城東晉將陳𢎞討趙¶
　　峻有功封信安侯祠於此¶
　趙清獻公祠　舊浙江通志在郡城拱辰門外二里¶
<pb:KR2k0044_WYG_223-3b>¶
　　即公故居宋咸淳間郡守陳蒙請於朝立祠明太¶
　　守廖公改至浮石門内¶
國朝康熙十三年間總督李之芳督師駐衢求其後得¶
　　九嵗裔孫述祖屬教諭沈完龍撫之捐俸為資生¶
　　擇配給衣頂為祠生奉其祀三十一年巡撫張鵬¶
　　翮檄西安令鹿祐葺祠新像焉¶
　張公祠　西安縣志在城南二十里石室堰溪北一¶
　　名張少卿祠少卿宋西安邑丞也諱應麟號瑞伯¶
<pb:KR2k0044_WYG_223-4a>¶
　　(周召募修張公祠引公以少尹官西邑在宋南渡/時西安之水利惟堰為急而堰之灌田最廣宜築)¶
　　(宜修又以在石室地方者為急公任其責適當蛟/龍窟宅溪水奔騰之際旋築旋圮迄三歳而功未)¶
　　(成公畫夜立河壖望洋愁歎鬚髮皆焦而荷鋤之/衆以需水來告者益急乃偏袒撫膺奮身鞭馬躍)¶
　　(入巨浪中是時山水暴漲勢方洶湧吏民徒手不/能援惟有繞岸驚呼相率羅拜而已頃之尸浮水)¶
　　(出衣冠不壊面貌如生蓋自公殁後而英靈不冺/當風雨慘淡時常見其身騎白馬在雲際則陽侯)¶
　　(之威輒歛而堰務賴以告成事既聞膺贈典矣又/為立祠於其地春秋祀之今石室溪之北所稱張)¶
　　(公祠者是也惟是棟宇傾欹風雨不蔽邑侯李侯/甫下車亟捐俸十金議所以新之而又為之序以)¶
　　(示里民之/能好義者)¶
<pb:KR2k0044_WYG_223-4b>¶
　周宣靈王祠　𢎞治衢州府志在府治西北朝京門¶
　　内西安縣志神杭州新城人姓周名雄字仲偉母¶
　　病劇奉母命禱於婺之五王廟比歸及衢聞母訃¶
　　哀痛哭泣死舟中直立不仆衢人異之即奉神肉¶
　　軀歛布加漆建廟祀焉有大旱為霖反風滅火之¶
　　應元至元中巴延呼圗克守衢屢感神庥奏聞封王¶
　　號大新其廟明𢎞治丙辰廟燬復建嘉靖辛酉郡¶
　　守楊準新之作店房三楹嵗收賃資以供香火¶
<pb:KR2k0044_WYG_223-5a>¶
　開平忠武王廟　嘉靖浙江通志在郡治北王常姓¶
　　遇春名有功於衢立廟以祀(胡昱忠武王廟記王/濠州懐逺人年二十)¶
　　(有三當元至正乙未六月太祖龍飛和州王領衆/來從請為前部先鋒挺戈拔采石乗勝取太平尋)¶
　　(守溧陽勦圍集慶克徽誅池慴服毘陵擢都督大/元帥陞鎮國上將軍己亥秋直𢷬衢州降之擊勦)¶
　　(偽漢陳友諒擒執偽吳張士誠遷中書平章軍國/重事封鄂國進爵上公經畧中原下山東攻河南)¶
　　(平定晉冀關陜遼海朔漠己酉遘疾薨追封開平/王謚忠武仍命衢州府立廟城中毎嵗三祭以饗)¶
　　(之洪武距今百二十餘載棟梁蠧蝕桷簷腐爛廟/遂傾圮川蜀廖鉉由進士來令西安白於郡守張)¶
　　(公俊捐俸作倡復恢舊址以增益之經/始於𢎞治辛亥仲秋落成於壬子季夏)¶
<pb:KR2k0044_WYG_223-5b>¶
　清節祠　西安縣志祀明郡守黄奭郡丞余伯深在¶
　　縣治北(鄭辰清節祠碑記邦伯黄公湖廣黄岡人/少伯余公湖廣常寧人洪武初先後仕於)¶
　　(衢及卒百姓咸罷市會哭於殯者動百千人適僉/憲吳公按衢郡請構祠以祀而旋以遷去今少伯)¶
　　(吳侯即其弟也允父老請建祠並/祀之顔其門曰開衢名宦清節祠)¶
　劉都憲羽泉祠　西安縣志公諱畿明嘉靖間撫浙¶
　　平礦賊士民感其功為立祠在浮石門内郡守廖¶
　　希元改城南清獻祠舊址(趙鏜侍郎劉羽泉祠記/嘉靖己亥西安礦坑括)¶
　　(蒼無賴軰出没其間邇年勾引日衆黨類日蕃先/欲圖衢次及五邑守巡告急於公公自杭提兵抵)¶
<pb:KR2k0044_WYG_223-6a>¶
　　(衢指授諸將方畧大破之盡焚其巢封其山振旅/而還衢之父老言曰公兵三日不至則無衢無衢)¶
　　(則無五邑矣立祠以永其報祠在衢州拱辰門顯/忠坊前後凡三重每重凡五楹肖公之像於中堂)¶
　　(而朝夕洒掃焚香拜/祝者無間於老少云)¶
　知事祝芹父子忠孝祠　舊浙江通志芹督兵殺礦¶
　　賊父子死難春秋委官奉祭(西安縣志祠/附於周王廟)¶
　林公徳惠祠　西安縣志祀明衢州守林有年在郡¶
　　治北染織局(方豪徳惠祠記吾衢有織染局嵗輸/緞一千三百八疋遇閏増一百九疋)¶
　　(力出於局料出於民五邑之民各以其價輸之於/鄉佐名曰荒絲鄉佐各輸之於郡郡以貯之庫而)¶
<pb:KR2k0044_WYG_223-6b>¶
　　(後給之局出入於吏胥之手重其入而輕其出且/不以其時甚者指為常例堂食而莫敢誰何也莆)¶
　　(中林侯寒谷以嘉靖初守是邦首㢘斯弊痛革弗/遺每遇鄉佐輸價則命局工並進一立階左一立)¶
　　(階右交手相付而吏胥罔及聞焉尚復有所謂常/例堂食者乎於是十餘年之逋課完於三載百餘)¶
　　(年之宿弊去於一旦一局之人乃相與作生祠於/局中刻木為像朝夕奉香火嵗時具牲醴共呼之)¶
　　(曰徳/惠祠)¶
　李公遺愛祠　舊浙江通志公諱遂號克齋明嘉靖¶
　　間任衢守祠在郡治北即公講舎之右舊肖像於¶
　　講舍之教思堂後以公遺愛在衢特建祠以祀¶
<pb:KR2k0044_WYG_223-7a>¶
　張公遺愛祠　西安縣志公諱江明嘉靖間令西安¶
　　政尚徳化生祠於羅漢寺寺廢遷邑西顯報寺郡¶
　　守楊準復新之¶
　楊公仰徳祠　舊浙江通志一在西安縣學明倫堂¶
　　之西一在郡治西茭池之左阮鶚楊公仰徳祠記¶
　　公名準字汝度别號安吾¶
　孝烈祠　西安縣志在城外西北隅鐵塔下¶
國朝諸生鄭榮組妻徐氏殉夫舅寃死邑令陳鵬年建¶
<pb:KR2k0044_WYG_223-7b>¶
　忠義節孝祠　忠義祠在縣學東節孝祠坊在府城¶
　　隍廟東¶
國朝雍正四年知縣王世甲奉文建¶
　　　龍游縣¶
　先農壇　在東華山¶
國朝雍正六年知縣徐景運奉文建立壇宇并置耤田¶
　　四畝九分¶
　社稷壇　萬厯龍游縣志在縣西北四百五十步¶
<pb:KR2k0044_WYG_223-8a>¶
　風雲雷雨山川壇　萬厯龍游縣志在縣南五里¶
　邑厲壇　𢎞治衢州府志在縣北一里¶
　城隍廟　龍游縣志在縣北百步明洪武二年建正¶
　　統中知縣張惠天順中知縣王瓚嘉靖中知縣陳¶
　　釴相繼重修¶
國朝康熙四年重修十七年燬十八年知縣盧燦重建¶
　龍鬚巖龍王祠　𢎞治衢州府志在縣南四十里相¶
　　近有青葛澳龍王祠¶
<pb:KR2k0044_WYG_223-8b>¶
　徐偃王祠　明一統志在龍游縣西四十里徐山下¶
　　龍游縣志即仁惠廟唐元和九年刺史徐放重修¶
　　(韓愈徐偃王廟碑徐與秦俱出柏翳為嬴姓國於/夏商周咸有大功秦處西偏專用武勝遭世衰無)¶
　　(明天子遂虎吞諸國為雄諸國既入秦為臣屬秦/無所取利上下䝉賊害卒僨其國而沉其宗徐處)¶
　　(得地中又文徳為治及偃王誕當國益除去刑爭/末事凡所以君國子民待四方一出於仁義當此)¶
　　(之時周天子穆王無道意不在天下好道士説得/八龍騎之西遊同王母宴於瑶池之上歌謳忘歸)¶
　　(四方諸侯之爭辨者無所質正咸賔祭於徐執玊/帛死生之物於徐之庭者三十六國得朱弓赤矢)¶
　　(之瑞穆王聞之恐遂稱受命命造父御長驅而歸/與楚連謀伐徐徐不忍鬬其民北之彭城武原山)¶
<pb:KR2k0044_WYG_223-9a>¶
　　(下百姓隨而從之萬有餘家偃王死民號其山曰/徐山鑿石為室以祠偃王偃王雖走死失國民戴)¶
　　(其嗣君如初駒王章禹祖孫相望自秦至今名公/鉅人繼迹史書徐氏十望其九皆本於偃王而秦)¶
　　(後迄今無聞家天於柏翳之後非偏厚薄施仁與/暴之報自然異耳衢州故會稽太末也民多姓徐)¶
　　(氏支縣龍邱有偃王遺廟或曰偃王之逃戰不之/彭城而之越城之隅棄玉几研於會稽之水或曰)¶
　　(徐子章禹既執於吳徐之公族子弟散之徐揚二/州間即其居立先王廟云開元初徐姓二人相屬)¶
　　(為刺史帥其部之同姓改作廟屋載事於碑後九/十年當元和九年有徐氏放復為刺史放字達夫)¶
　　(前碑所謂今戶部侍郎其大父也春行視農至龍/邱有事於廟思惟本源曰故制觕樸下窄不足以)¶
　　(掲䖍妥靈而又梁桷赤白陊剥不治圖像之威䵝/昧就滅藩拔級夷庭木禿缺祈甿日慢祥慶弗下)¶
<pb:KR2k0044_WYG_223-9b>¶
　　(州之支郡不獲蔭休余惟遺紹而尸其土不即不/圖以有貲聚罰其可辭廼命因故為新衆工齊事)¶
　　(惟月若日工告訖功大祠於廟宗御咸序應是嵗/州無怪風劇雨民不天厲穀果完實民皆曰耿耿)¶
　　(祉哉其不可誣乃相與請辭京師歸而鑱之石辭/曰秦傑以顛徐系邈綿秦鬼久饑徐有廟存婉婉)¶
　　(偃王惟道之耽以國易仁為笑於頑自初擅命其/實幾姓歴短言長有不償亡課其利害孰與王當)¶
　　(姑蔑之墟太末之里誰思王恩立廟以祀王之聞/孫世世多有惟臨兹邦廟土實守堅嶠之後達夫)¶
　　(廓之王没萬年如始祔時王孫多孝世奉王廟達/夫之來光慎詔教盡惠廟民不主於神惟是達夫)¶
　　(知孝之元太末之里姑蔑之城廟祀時修仁孝振/聲宜寵其人以及後生嗟嗟惟王雖古誰亢王死)¶
　　(於仁彼以暴喪文/追作誄刻示茫茫)宋紹興乾道淳熙間屢燬屢建¶
<pb:KR2k0044_WYG_223-10a>¶
　　紹定中郡守袁甫重建(袁甫徐偃王祠記衢邦靈/山廟血食嵗久靈迹愈著)¶
　　(寳慶二年冬甫假守於兹邦人僉言王大有功徳/於民封爵宜極褒崇王妃王子亦當隆品秩以侈)¶
　　(報稱乃具以實聞於朝事且施行矣是嵗十二月/旁地居民曲突弗謹延及王祠倐焉灰燼守以祀)¶
　　(神治民為職廟燬神怒民失憑依甫甚震懼於是/協衆志捐郡帑乃廣規制乃拓基址四方之民聞)¶
　　(廟再新炷香乞靈者肩摩於道乃請封爵儀曹上/之朝省天子嘉王功徳改封靈惠慈仁聖濟英烈)¶
　　(王妻姜氏協濟夫人子寳宗祐/順侯寳衡祐徳侯寳明祐澤侯)元至正間燬明重¶
　　建嘉靖中燬隆慶六年知縣凃杰重建(劉章偃王/廟詩枌榆)¶
　　(青䕃密不記幾周星造化畱神迹山川妥地靈一/時捐玉几千古享彤庭仁義終難冺丹心照汗青)¶
<pb:KR2k0044_WYG_223-10b>¶
　　(汪藻謁偃王廟詩石馬金輿識故宫斷碑磨滅覆/杉松誰憐邠國干戈地空有塗山玉帛踪芳草滿)¶
　　(庭畱晩色斷雲連野歛春容中原逐鹿歸狙詐此/意悠悠委暮鐘謝翺憶遊錦溪徐偃王祠下詩徐)¶
　　(王遺踐地花落舊巖阿山鬼下茅屋野禽啼苧蘿/别祠溪路見疑塜草間多寒食思家客空山記此)¶
　　(過/)¶
　龍丘祠　萬厯龍游縣志在縣東三里祀漢龍丘萇¶
　　萬厯元年知縣凃杰創建(童珮龍丘祠堂記少嘗/數登龍丘山過先生居)¶
　　(處其棲息咸在巖壑間蓋與人殊矣父老又指其/下即先生塜乃不封不樹云嵗隆慶辛未南昌凃)¶
　　(侯以進士來治龍喟然曰今夫一中人之家事其/祖先必有供伏臘之處矧邑以先生名是先生且)¶
<pb:KR2k0044_WYG_223-11a>¶
　　(為一邑祖乃蔑有一區用陳爼豆以妥其靈政之/缺失莫是為大乃為卜地東華山之陽下令鑿石)¶
　　(畚土掄材度工丹墨漆堊靡不善良閲數月而告/成王之弼龍丘先生祠詩躡屩登靈境東華迥自)¶
　　(孤庭松翻翠葢野日遍金鋪一縷垂千古斯文寄/匹夫先生黙無語片葉下秋梧余恂龍丘先生祠)¶
　　(詩君不見龍丘先生生東京髙隱避世稱獨醒賢/人在邑邑為重城郭遂以龍丘名古人姓氏垂不)¶
　　(朽往往山川同其久我亦先生之邑人出處慙惶/空俛首先生有屋九峯巔先生有友釣臺邊龍丘)¶
　　(之山嚴子瀨客星萬古名雙懸先生已往祠山麓/爼豆春秋嵗相續一自滄桑烽燧多棟宇為摧庭)¶
　　(草緑即今懐古弔遺蹤仰止髙山悵莫/從欲識先生何處是亭亭祠畔一蒼松)¶
　扶風太守祠　𢎞治衢州府志在縣東十五里馬報¶
<pb:KR2k0044_WYG_223-11b>¶
　　山上龍游縣志即遺愛廟祀晉徐𢎞(東陽實録𢎞/字聖通太末)¶
　　(人習韓詩春秋舉孝㢘遷守扶風討里賊戰歿鄉/人感其誠節為立祠東陽刺史徐嶠之禱雨每應)¶
　　(政和間/賜額)¶
　楊侯祠　萬厯龍游縣志在縣西北二十里盈川境¶
　　上祀唐盈川令楊炯¶
　余忠肅公祠　萬厯龍游縣志在縣治西二百步祀¶
　　宋左丞相余端禮¶
　凃公祠　龍游縣志在儒學後祀明縣令凃杰(曹聞/禮謁)¶
<pb:KR2k0044_WYG_223-12a>¶
　　(凃公祠詩當年枳棘有鸞凰露冕今看嗣逺芳祠/以地靈昭景貺人因香煖卜農祥千峰翠合雲為)¶
　　(幔九曲青回芷可觴百世清/風聞石瀨仁風流詠轉髙長)¶
　貞烈祠　龍游縣志在治北三里明嘉靖中知縣萬¶
　　松建祀烈女徐蓮姑詔以貞烈旌其門(傳詳/列女)¶
　忠義節孝祠　忠義祠在學宫内西偏節孝祠在學¶
　　宫外東偏¶
國朝雍正四年知縣徐景運奉文建¶
　　　常山縣¶
<pb:KR2k0044_WYG_223-12b>¶
　先農壇　在城東隅張字號田土名菴坂¶
國朝雍正四年知縣張檜齡奉文建立壇宇并置耤田¶
　　四畝九分¶
　社稷壇　𢎞治衢州府志在縣西一里來逺門外¶
　風雲雷雨山川壇　𢎞治衢州府志在縣南一里¶
　邑厲壇　常山縣志在北城門外左側¶
　城隍廟　𢎞治衢州府志在縣治南乾道改元令胡¶
　　競建常山縣志洪武三年徙北城外景泰間知縣¶
<pb:KR2k0044_WYG_223-13a>¶
　　杜英修之萬厯元年知縣郝孔昭徙至屏山東麓¶
　靈濟廟　𢎞治衢州府志在縣東溪北其神曰康將¶
　　軍宋世歴有封號¶
　昭應廟　𢎞治衢州府志在縣東三十里雙塔山舊¶
　　名白馬三郎廟宋紹興丁巳禱旱有感龍圖學士¶
　　梁黙請於朝曰王審知在唐破閩寇常騎白馬軍¶
　　中號以白馬三郎此地與閩接蓋審知廟無疑生¶
　　已享王爵今猶用軍中之號乞賜今額¶
<pb:KR2k0044_WYG_223-13b>¶
　四賢祠　舊浙江通志明嘉靖辛丑提學副使張岳¶
　　改白龍洞菴為之祀宋丞相趙鼎學士范冲侍郎¶
　　魏矼縣尉翁䝉之(詹萊重修四賢祠記惟宋宰相/忠簡趙公翰林侍讀學士范公)¶
　　(集英殿修撰魏公皆以流寓葬於邑里其功徳實/在天壤宜隆特祀既改白龍菴以祀三公而司農)¶
　　(寺丞前常山縣尉翁公常郡將章傑移檄搜索趙/氏書簡冀傾其宗以媚秦檜公以身膺禍譴而帡)¶
　　(蔽之亦連𩔖而祀焉顧不及三十年幾頽且廢隆/慶辛未邑侯南滁鹿野郝公將事祠下盡撤其舊)¶
　　(而作新之名之曰白龍洞四賢祠文徴明四賢祠/跋按忠簡解州人范蜀人魏和州歴陽人國史皆)¶
　　(有傳然皆不著其所以居常之故愚意建炎南渡/中原俶擾衣冠奔迸三公當時侍從扈駕而南占)¶
<pb:KR2k0044_WYG_223-14a>¶
　　(籍於此未可知也紹興抵今三百餘年詹子乃能/搜訪遺跡於荒煙野草之墟賢有司為表彰於音)¶
　　(塵消歇之後豈不以忠賢過化山川耀靈居其地/者固將假之以為重耶詹在泮四賢祠詩四賢祠)¶
　　(宇夕陽殘門掩空庭古洞寒一鳥不鳴山寂寂連/峯深樹露漙漙殷邦完節三仁逺晉室存孤二客)¶
　　(難借問祠前名利客/往來可為解征鞍)¶
　容保祠　常山縣志在縣治東百餘步明嘉靖四十¶
　　五年巡按御史龎尚鵬奏請行免役法百姓便之¶
　　建祠立碑(詹萊/為記)¶
　龎公祠　舊浙江通志在西門外祀明郡守龎承寵¶
<pb:KR2k0044_WYG_223-14b>¶
　忠義節孝祠　忠義祠在學宫内節孝祠在縣治左¶
國朝雍正五年知縣張檜齡奉文建¶
　　　江山縣¶
　先農壇　在過溪王家地方¶
國朝雍正五年知縣汪準奉文建立壇宇并置耤田四¶
　　畝九分¶
　社稷壇　正徳江山縣志在縣北五里¶
　風雲雷雨山川壇　正徳江山縣志在縣南三里¶
<pb:KR2k0044_WYG_223-15a>¶
　邑厲壇　江山縣志在青霄橋右¶
　城隍廟　江山縣志在縣西五十步宋紹興間知縣¶
　　魯□重建咸淳間趙時韶重修元天厯三年縣尹¶
　　程郇重建明嘉靖間知縣侯祖徳重建萬厯十年¶
　　知縣易倣之造省心亭於正殿後十九年知縣張¶
　　斗重建大門三十八年知縣程鵬舉鼎新後漸圯¶
　　僅存廟門以棲神像¶
國朝康熙二十年知縣劉漢裔飾棟宇迎神像居之康¶
<pb:KR2k0044_WYG_223-15b>¶
　　熙三十八年知縣朱彩建大殿及兩廊¶
　馬刺史廟　𢎞治衢州府志在縣南三十五里裏坂¶
　　神名咸嘗任滑州刺史¶
　靈石廟　𢎞治衢州府志在江郎山陰大觀四年賜¶
　　廟額靈石(方輿勝覧江郎廟在江山南五十里文/思博要云有江姓三昆弟登其巔化為)¶
　　(三峯因名焉湛滿者居山其子仕路遭永嘉之亂/不得歸滿使祝宗言於三石之靈能致其子靡愛)¶
　　(斯牲旬日中湛子出游水邊見三少年使閉眼入/車中但聞去如疾風俄頃從空墮乃家中後園也)¶
　忠義祠　舊浙江通志祀唐忠臣張巡明侍御王道¶
<pb:KR2k0044_WYG_223-16a>¶
　　重修(方豪忠義祠記石汀公以監察御史按部至/江山縣聞有張中丞廟而謁焉伏起之餘駭)¶
　　(塑貌甚異以詢江山徐令萬璧令對曰是俗所謂/厲鬼象者矣公嘆曰厲鬼之云張公一時之憤耳)¶
　　(而乃附㑹至此不易之何以醒俗况廟宇漸傾崇/奉未愜乃以語衢守林君以永旬月之間變俚為)¶
　　(雅更故作新廟貌俱隆井邑改瞻林/君大書忠義祠伐石為碑特書其事)¶
　大義祠　嘉靖浙江通志舊在縣後祀正節先生徐¶
　　應鑣(傳詳/忠臣)正徳十四年提學副使盛端明徙通衢¶
　　門内(舒芬大義祠記方元巴延入臨安盡俘三宫/百官諸生以北惟公呼其二男一女訣奠於)¶
　　(岳武穆王祠前不與俱以大不克死復以水乃死/舊有祠在縣治左正徳己卯改建於通衢門内之)¶
<pb:KR2k0044_WYG_223-16b>¶
　　(東祠舊因公謚今額曰大義庶足以表公之心也/夫李攀龍謁徐正節祠詩桃茢何勞問楚巫稜稜)¶
　　(霜氣寄青蒲時危烈士乗箕尾事去孤臣泣鼎湖/八口全忠青史永千秋正氣紫霞扶不知故國西)¶
　　(陵月猶照亭/臺俎豆無)¶
　宣城方先生祠　江山縣志先生諱召字虎隣明末¶
　　殉節祠在市心街¶
　忠義節孝祠　忠義祠在學宫内右偏節孝祠在學¶
　　宫外右偏¶
國朝雍正二年知縣汪準奉文建¶
<pb:KR2k0044_WYG_223-17a>¶
　　　開化縣¶
　先農壇　在東城外金錢山下¶
國朝雍正五年知縣孫錦奉文建立壇宇并置耤田四¶
　　畝九分¶
　社稷壇　𢎞治衢州府志在縣西北一里¶
　風雲雷雨山川壇　𢎞治衢州府志在縣南二里¶
　邑厲壇　𢎞治開化縣志在縣北一里¶
　城隍廟　開化縣志在縣治西北百步舊在縣東即¶
<pb:KR2k0044_WYG_223-17b>¶
　　利澤廟因涉水不便明洪武三年知縣張髙移縣¶
　　治南百步嘉靖十八年移今地¶
　利澤廟　𢎞治衢州府志即舊城隍廟去縣溪東一¶
　　里相傳起五代時莫知何神也舊名水口廟宋紹¶
　　興二十七年邑令喻仲逺重修且請額淳熙初虎¶
　　入縣境令致禱虎即去十一年封昭惠侯¶
　東嶽行祠　𢎞治衢州府志在縣北一里宋建炎戊¶
　　申建¶
<pb:KR2k0044_WYG_223-18a>¶
　武安王廟　𢎞治開化縣志在縣治東千步甲辰年¶
　　知縣李大芳建(魯貞武安王廟記和州李侯為開/化之九月人復舊業百廢具舉於)¶
　　(是作武安王廟於縣之東隆棟凌空飛簷繚霧髙/堂爽塏二亭對峙西曰三義所以明神之與劉張)¶
　　(友善也東曰一覽所以覽溪山之勝也廟之兩旁/翼以廡二間廟之後種桑二百株開田五畝命鄰)¶
　　(人收其嵗入以為晨夕香燈/之資神像既設儼然若臨)¶
　顯佑廟　𢎞治衢州府志在縣南五十里神為程巖¶
　　將大王元勅加惠武靈王(程斗顯佑廟記淳祐二/年七月詔衢州開化縣)¶
　　(立程巖將之廟於龍山額曰顯祐從其邦人之請/也按程氏譜曰巖將諱旭字明父嘗出畋而遇虎)¶
<pb:KR2k0044_WYG_223-18b>¶
　　(騎以歸呼家人謂曰予死當為神明葬於龍山嵗/苦旱現夢父老曰吾為祈於帝得請矣厥明果雨)¶
　　(嵗以大豐自是鄉有困厄必禱於墓疫癘飲水以/愈寇盜現旗以捕蝗飛而倐滅苗槁而復甦此其)¶
　　(靈應之/大畧也)¶
　忠義節孝祠　忠義祠在縣南學宫左偏節孝祠在¶
　　縣西卧佛山側¶
國朝雍正四年知縣孫錦奉文建¶
　　嚴州府¶
　　　建徳縣(附郭/)¶
<pb:KR2k0044_WYG_223-19a>¶
　先農壇　在東郊外碧溪塢距城五里¶
國朝雍正六年知縣薛景珏奉文建立壇宇并置耤田¶
　　四畝九分¶
　社稷壇　萬厯嚴州府志在府城西武定門外一里¶
　風雲雷雨山川壇　嚴陵志在府城南澄清門外隔¶
　　江距城二里¶
　郡厲壇　萬厯嚴州府志在城北拱辰門外一里(舊/浙)¶
　　(江通志附郭不/别置餘縣如制)¶
<pb:KR2k0044_WYG_223-19b>¶
　城隍廟　新定續志在子城内西神以建安王為稱¶
　　莫知封號之始宋景定辛酉知州錢可則請於朝¶
　　始賜額靈應建徳縣志明成化八年知府朱暟立¶
　　坊扁曰城隍廟萬厯五年知府楊守仁重修¶
國朝康熙十七年知府陳于廷大修復建後樓三間㦸¶
　　門外濬一巨池中架石梁榱棟輪奐堅固倍昔(何/士)¶
　　(錦嚴州府城隍廟碑記甲寅春寇起西南繼以閩/叛郡伯陳公單車馳任視事畢例謁城隍廟既進)¶
　　(父老而言曰斯神也郡倚為保障也箕風畢雨莫/不由之而敗壁頽垣吾見神靈之不我妥侑矣今)¶
<pb:KR2k0044_WYG_223-20a>¶
　　(日為爾民保境土為爾民全室家雖予刺史責而/神實共之諸所理葺姑少俟焉於是奬帥士卒躬)¶
　　(詣寇壘宣朝廷威徳示以坦懐遂相繼就撫而各/縣乃寧耆定之暇遂修建城隍廟鳩工庀材子來)¶
　　(趨事相與勒/石傳之永久)¶
　建徳縣城隍廟　建徳縣志在縣治東向祔祀於府¶
　　城隍廟崇禎丙子知縣吳洪昌建梯雲樓三層癸¶
　　未年知縣楊宗簡改為縣城隍廟¶
　順濟廟　嚴陵志在縣東東山之上舊名兩港龍王¶
　　廟蓋以祠新安東陽二港之神也先是廟在水南¶
<pb:KR2k0044_WYG_223-20b>¶
　　雨漲則二水爭行因溢入城為患宋元祐八年知¶
　　州吕希純即二港匯流處立廟又為文以祭自是¶
　　無復水患淳熙甲辰春權州事通判劉泌遷於今¶
　　所己酉賜廟額曰順濟建徳縣志一在城西建蒼¶
　　山内附祀金元七總管之神¶
　梓潼真君祠　嚴陵志在府城内桂華坊東葉夢鼎¶
　　梓潼真君行祠記宋景定二年太府寺丞知嚴陵¶
　　錢侯建¶
<pb:KR2k0044_WYG_223-21a>¶
　平水廟　嚴陵志在縣東北六十一里芝山東麓鄉¶
　　人以奉大禹名曰通天平水廟水旱禱之輒應¶
　英烈王廟　明一統志在府城東四十里胥村萬厯¶
　　嚴州府志伍子胥别廟也(名勝志宋設胥口驛今/廢相傳伍子胥駐兵於)¶
　　(此今有/子胥祠)¶
　嚴陵祠　建徳縣志舊在城東報恩寺西南明嘉靖¶
　　間知府吳世澤建萬厯二十三年知府陳經濟改¶
　　建於建安山麓面迎流水清曠得宜¶
<pb:KR2k0044_WYG_223-21b>¶
國朝康熙二年知縣胡應華修¶
　關帝廟　舊浙江通志一在興仁門内明洪武年建¶
　　一在府學西¶
國朝康熙九年建¶
　任公祠　建徳縣志祀梁太守任昉舊在城南今改¶
　　和豐倉前祠曰任公志遺愛也¶
　陳司徒廟　嚴陵志在縣西六十里銅官山據廟碑¶
　　神名果仁仕隋當義寧中羣雄交作司徒統兵晉¶
<pb:KR2k0044_WYG_223-22a>¶
　　陵窺覦者畏伏旁衛江浙至唐乾符二年鎮海軍¶
　　叛卒王郢縁海為寇節度觀察處置使禱謁有應¶
　　置廟郭南門具以事聞追封忠烈公¶
　汪大王廟　建徳縣志在縣西三十里汪尖山下神¶
　　諱華當隋末保有宣歙之衆唐興納土是不忍鬭¶
　　其民者故至今祀之¶
　廣濟廟　嚴陵志在拱辰門外神姓邵名仁祥字安¶
　　國淳安人隱居烏龍山且死語人曰立廟祀我當¶
<pb:KR2k0044_WYG_223-22b>¶
　　福汝時唐貞觀三年也梁開平元年封貞應王宋¶
　　熙寧八年封仁安靈應王紹興十二年賜額廣濟¶
　　建徳縣志元至正間修(胡翰新修廣濟廟碑嚴陵/之山其望為烏龍矗起江)¶
　　(上其西南為郡城外至郡二里有祠翼然負山而/䕃巨木則廣濟廟也郡守吏至者既視事則必告)¶
　　(謁有故則必為民祈請著為恒典行省右丞李公/思本謁拜祠下顧惟廟之木石丹漆黝堊歴嵗滋)¶
　　(久摧朽刓泐乃飾廟像加粉采焉摧朽者易以/堅良刓泐者施之塗甃神妥其靈人用禋享)明¶
　　𢎞治辛亥重修¶
　湖山廟　舊浙江通志在縣西北十里聖湖之南唐¶
<pb:KR2k0044_WYG_223-23a>¶
　　末黄巢餘黨逃此失其所在主帥夜夢張范二神¶
　　告曰翌日雙白鶴所止處賊所在也至則果然遂¶
　　勦之事聞張封靈休安民侯范封靈祐定民侯¶
　三先生祠　嘉靖浙江通志在武定門外初名思范¶
　　祠祀宋郡守范文正公仲淹後増祀東萊呂成公¶
　　祖謙改名政教祠嘉靖三十八年提學副使范惟¶
　　一以宋南軒張宣公栻亦曽守嚴因併祀於其中¶
　　故曰三先生祠(徐階/為記)¶
<pb:KR2k0044_WYG_223-23b>¶
　翊忠侯廟　嚴陵志在縣西一十五里地名靖林(楊/幼)¶
　　(度勅封翊忠侯廟記靖林有神潘侯世雄名一飛/字也生於宋治平改元五月二日至宣和三年二)¶
　　(月既望麗景沖和廼沐浴更衣謂青衣之使已至/天帝召為隂府官主陽間事言已即逝侯之神自)¶
　　(此彰矣葬於蕙巖靈威不可犯祠於寓里靈驗動/可祈今百有二十餘年一境之内亢陽烈晝隨禱)¶
　　(而濡積雨霾雲隨祝而霽疫癘屏息寇盜蠲除家/無鬱攸里無巨浸揆厥本原非神禱賜流芳歟寖)¶
　　(久神惠益昭嘉熙紀元郡守/趙汝柄奏於朝勅賜翊忠侯)¶
　周宣靈王廟　萬厯嚴州府志在三元坊嘉靖間建¶
　　(錢廣居周宣靈王廟碑按神周姓繆宣名臨安新/城縣太平里人也生宋淳熙戊申嵗三月四日初)¶
<pb:KR2k0044_WYG_223-24a>¶
　　(名雄以雄音鄰榮恐干父諱改名繆宣神少時受/仙指大數四九後之武源至鸕鷀灘失足墮水頃)¶
　　(刻巨浪層翻猛若蛟龍起伏神即脱化溯波而上/至衢城水亭門外浮沉不定聲聞數十里一時驚)¶
　　(異建廟塑像崇祀於衢城之西是年神正三十有/六果應四九之説乃嘉定癸未嵗也端平元年大)¶
　　(封神得贈廣平侯淳祐元年秋勅封神䕶國廣平/正烈周宣靈王延祐三年睦郡旱潦藉神庇䕃得)¶
　　(錫平康士民遂立廟於澄清門内自元歴/今卜年三百有竒禦災䘏難不可枚舉)¶
　二太守祠　建徳縣志在北髙峯祀明守楊守仁鄭¶
　　鋭(傳詳/名宦)¶
　忠義節孝祠　忠義祠在字民莊學宫内節孝祠在¶
<pb:KR2k0044_WYG_223-24b>¶
　　純孝莊¶
國朝雍正四年知縣薛景珏奉文建¶
　　　淳安縣¶
　先農壇　在東郊¶
國朝雍正五年知縣姚永光奉文建立壇宇并置耤田¶
　　四畝九分¶
　社稷壇　淳安縣志在縣之西郭一里(羅願社稷山/川壇鼎修記)¶
　　(士有生於五帝之世而見祀於今禮有隆於三代/之時而不廢於後此不惟其人可尊其義之所該)¶
<pb:KR2k0044_WYG_223-25a>¶
　　(者至深逺矣自去古既邈五帝之臣其傳者無幾/而髙陽氏之土正有虞氏之稷世獨相與社而稷)¶
　　(之見於展禽史墨之説其禮壇而不屋腥而不熟/有俎豆而無杯器又皆商周之舊典上下數千年)¶
　　(間不敢有所變蓋土穀者民情之所重而社與稷/實司焉自丘民以上隨其所在封而事之天子以)¶
　　(建諸侯而諸侯以有其國君民之情如此其同也/以其生有平土殖穀之能其神不冺屬之以雨暘)¶
　　(寒燠之事無不得其所欲天人之際又如此其不/異也因其沐浴齋宿登降薦徹者有為人下之道)¶
　　(則從而訓民以為事君之法因夫水旱有變置之/説而諸侯不職者不得免則等而施之以為馭臣)¶
　　(之法一嵗之間春以出火秋以卜稼冬以息老有/屬民讀法之事有用幣救變之事其或不得已而)¶
　　(用民於兵小則受肉而行師大則釁牲而出境有/功獻於是有罪戮於是如家人父子出告反面而)¶
<pb:KR2k0044_WYG_223-25b>¶
　　(從事於庭内非以是為希濶之典而行之也重民/之居而敬其食故其俗重厚而不遷明命有功者)¶
　　(而祀之故其民端慤而不鬼因物之常而寓其教/訓故令行禁止而風俗成民日見上之親已而所)¶
　　(施又無悖乎四時之序是以其上易為而其神易/福也嗚呼古之求於社與稷者其詳如此非固欲)¶
　　(神之福而已蓋知至意誠無精粗表裏之異則散/於事者可以知其政而觀其禮此所以為不貳也)¶
　　(後世與民相接者至簡矣惟其治財聽訟施於官/府者然後以為政非殽於社而降之若是者神固)¶
　　(無與也里中之社喧囂而醉飽惟其習威蕆事存/於有司者然後以為禮雞鳴而行事未明而瘞若)¶
　　(是者民亦不知也且夫耳目之不接而欲變化其/心術已不可得况所謂出火之早晩與來嵗五種)¶
　　(之宜否所息之物所救之變則其説既古矣兵農/已分而師祭者遷矣是後世之求於社者甚畧也)¶
<pb:KR2k0044_WYG_223-26a>¶
　　(然據其存於今者而尚論其故則其人蓋五帝之/佐而其禮乃三代之舊生人之𩔖所以得相收至)¶
　　(於今者賴其力為多而前世遺禮之僅存者此而/已故猶相與守之而學者尤樂道之云耳長樂陳)¶
　　(君曄來為淳安縣方是時議者以州縣社稷壇壝/多不葺詔長吏修築守䕶月檢察之君於是即縣)¶
　　(西二里故所謂社稷壇於南山之麓表山川風雨/雷師之壝俱伐石治之且為屋者三以待事築牆)¶
　　(七百丈而外閑之淳熙七年七月上戊既/成而祭承議郎知南劍軍州事羅願記)¶
　風雲雷雨山川壇　嚴陵志在縣南一里上善觀前¶
　邑厲壇　淳安縣志在縣西北半里¶
　城隍廟　嚴陵志在縣東南真應廟後明正統十三¶
<pb:KR2k0044_WYG_223-26b>¶
　　年縣丞沈宗賢重建𢎞治元年知縣劉箎重修¶
　吳泰伯祠　明一統志在淳安縣東三十里太平鄉¶
　　(吳貫泰伯祠記嵩山下舊有泰伯祠為宋咸淳中/進士吳攀龍所建扁曰至徳明宣徳正統間吳晉)¶
　　(吳士才重整新之肖以像嵗時奠祭嗣後僉事呉/欽以子姓蕃衍祠隘不能容乃稍廓其規模輪奐)¶
　　(一新益以延陵季/子札配享於旁)¶
　真應廟　嚴陵志在縣學東南神姓方名儲相傳後¶
　　漢時以賢良方正仕和帝後為洛陽令卒贈黟縣¶
　　侯立廟宋政和七年賜今額(方瑞合重修東山黟/侯廟記吾族之散處)¶
<pb:KR2k0044_WYG_223-27a>¶
　　(者輒祀黟侯其神明之道著也自吾祖壔公遷茶/坡祀侯東北山下幾二百年山下水通溪有軒駐)¶
　　(橋是侯乗鶴歸來處故山下橋亦名軒駐橋橋邊/水匯可二畝蒹葭蒲葦丘壑泠然由橋陟廟一望)¶
　　(平田廣阪菁葱萬樹隔岸雲巒稠疊如繡真偉觀/也但廟製草具久益傾圯嵗時拜祭少登望之樂)¶
　　(又旁無餘室可以庇緇素考鐘伐鼓有時缺焉/時兵革少息秋禾用登余與族人謀而新之)¶
　山陰侯廟　嘉靖浙江通志一名賀將軍廟祀漢新¶
　　都郡太守封山陰侯賀齊嵗以仲春仲秋望日祭¶
　　(名勝志賢溪記云歙之東鄉古葉鄉也東漢書建/安十三年遣武威中郎將賀齊討定丹陽黟歙時)¶
　　(武疆葉鄉東陽豐樂四鄉先降因表葉鄉為始新/縣今縣西北六十里永平鎮有土主廟名賀將軍)¶
<pb:KR2k0044_WYG_223-27b>¶
　　(祠又呼為葉公蓋尊之也公字公苗會稽山陰人/祠之西配食漢南部行事南郡守關内侯方公儕)¶
　　(東配食本州别駕襲黟侯方公觀之姚鳴鸞重修/東廟記邑市分東西古有二廟以祀神廟之在東)¶
　　(者問其神之所自則曰勅封靈順侯葉府君廟之/在西者問其神之所自則曰勅封山隂侯賀公夫)¶
　　(神一也封爵一也而有賀與葉之分者按漢三國/時會稽山陰侯郡守賀公諱齊擊定山越以討賊)¶
　　(立功封威武中郎將加偏將軍是封爵之源始於/此去縣治數十里地名葉鄉有賀將軍祠廼賀公)¶
　　(立功之地又謂葉鄉土地故以賀為葉是姓氏之/訛始於此嵗甲申市東之人重修廟宇凡諸木石)¶
　　(工費皆出於居民之樂捨廟貌重新神像儼然是/固賀公功徳之所致亦我後人崇報之宜然功成)¶
　　(用書以/為記)¶
<pb:KR2k0044_WYG_223-28a>¶
　孚惠廟　萬厯嚴州府志在縣東六十里一名何侍¶
　　郎廟舊在安樂鄉成化志稱神名文建仕陳官至¶
　　吏部侍郎為劉球所譛而死歸葬萬程里數顯靈¶
　　異鄉人祠之宋淳熙十三年賜額孚惠紹定五年¶
　　封昭利侯咸淳元年加靈順侯¶
　忠助廟　嚴陵志在縣西一名忠濟侯祠神姓汪名¶
　　廣即歙郡英濟王子也仕唐為飛騎尉歿封忠濟¶
　　侯宋紹興壬子暴水衆禱於神水即退賜廟額曰¶
<pb:KR2k0044_WYG_223-28b>¶
　　忠助¶
　靈惠廟　嚴陵志在縣東七十里神姓王名克儉事¶
　　唐為都押衙子孫立廟祀之祈禱有應累封忠順¶
　　英烈侯宋紹興中賜今額¶
　陳府君祠　淳安縣志在縣東三十里屏風巖相傳¶
　　神青州人唐龍徳中為青溪令黄巢之亂與其二¶
　　子率邑人避於巖巢兵圍之七日乃引弓發石擊¶
　　之巢兵大潰邑人徳之因祀於巖¶
<pb:KR2k0044_WYG_223-29a>¶
　戈府君廟　新定續志在縣西五里舊傳神事吳越¶
　　提兵禦敵不利敵斷其頭并棄之神右手持劍左¶
　　手自提其頭行至今祠所仆焉既而風雨晦㝠雷¶
　　電震耀鄉人駭其神異即地為廟祀之¶
　靜樂先生祠　嘉靖浙江通志在縣東北二十五里¶
　　祀唐方昊(方逢辰靜樂先生祠堂記淳安縣常樂/鄉上貴寺祠堂者唐處士靜樂先生方)¶
　　(公聚徒授業之所也先生生於唐末以節義自髙/五代吳越錢氏招之不往遯於深山讀書講道以)¶
　　(終老焉昔宋咸淳明堂詔書求歴代忠臣烈士有/功於民者令州縣嵗時致祠知縣事承議郎盧應)¶
<pb:KR2k0044_WYG_223-29b>¶
　　(偶發錢一千緡下本寺助造佛/廬就中為先生祠從衆請也)¶
　英烈錢王廟　嚴陵志在縣西七十里神姓錢歙人¶
　　長名嶨季名觷有别業在永平宋宣靖間團民兵¶
　　衛鄉井有方畧建炎己酉金人犯臨安泝浙江而¶
　　西二侯與邑人方庚率民兵三千人至桐廬縣西¶
　　視牛頭山迫險可得志布置迎敵大敗其衆金人¶
　　北遯後以功各補承信郎紹定庚寅江東部使者¶
　　列其功請立祠於嚴賜號英烈紹定癸巳歙民復¶
<pb:KR2k0044_WYG_223-30a>¶
　　請賜爵乃封嶨為惠顯侯觷為惠濟侯¶
　朱文公祠　嚴陵志在縣學文廟㦸門外元延祐六¶
　　年縣尉鄭千齡建(王儀新建朱文公祠堂記淳安/古歙之東鄉今雖屬旁郡然距)¶
　　(新安不二百里朱子之沒僅百餘年所謂去聖人/之世若此其未逺近聖人之居若此其甚者故凡)¶
　　(孔子廟學宜皆有祠以奉朱子而况淳安之望紫/陽為甚近學者進拜先生於祠下則知幸生有道)¶
　　(之世宜交相慶/而更相勵也)¶
　融堂先生祠　嘉靖浙江通志在學西祀宋儒錢時¶
　　寳祐間建¶
<pb:KR2k0044_WYG_223-30b>¶
　蛟峯先生祠　嘉靖浙江通志在石峽書院祀宋方¶
　　逢辰元至大間建¶
　海公祠　淳安縣志在邑西察院左明邑民錢徳貞¶
　　余元恭助地構祠以祀前令海瑞後令吳天洪復¶
　　改築南山麓嚴州府志萬厯五年建(徐廷綬為記/徐楚海公祠)¶
　　(詩垣屋蕭蕭錦水涯舟人指㸃海公祠風波自不/驚三黜暮夜誰能枉四知虎口脱離瀕死日龍顔)¶
　　(回顧再生時百年借寇天/閽逺惟有棠陰繫去思)¶
　忠義節孝祠　忠義祠在文公祠後節孝祠在文公¶
<pb:KR2k0044_WYG_223-31a>¶
　　祠東¶
國朝雍正四年知縣姚永光奉文建¶
　　　桐廬縣¶
　先農壇　在縣治東北地名塔山脚¶
國朝雍正五年知縣張坦熊奉文建立壇宇并置耤田¶
　　四畝九分¶
　社稷壇　桐廬縣志在縣治西一里許舊在圓山之¶
　　西宋縣令劉公臣嘗建豐亭於其上後人以登陟¶
<pb:KR2k0044_WYG_223-31b>¶
　　頗艱遷於縣西八十步地名朴樹元豐末復移置¶
　　圓通寺之東即今處也¶
　風雲雷雨山川壇　桐廬縣志在大江南岸去縣治¶
　　三里明萬厯二年知縣李紹賢因南渡風雨不便¶
　　遷改社稷壇西¶
　邑厲壇　萬厯嚴州府志在縣東四百七十步¶
　城隍廟　桐廬縣志在縣治北一百五十步據安樂¶
　　山之第二峰縣以安樂山為主山而此山又其龍¶
<pb:KR2k0044_WYG_223-32a>¶
　　脉所聚故建廟於此宋景定癸亥縣令胡太古嘗¶
　　修葺殿宇歳久殿毁元大徳七年邑人鄭源等重¶
　　建明洪武初知縣毛道即舊殿而増飭之景泰間¶
　　縣丞許善重修正徳七年知縣曹珪益加修整嘉¶
　　靖十三年縣丞章彦重蓋廟宇隆慶五年通判陳¶
　　彛建東西二廊立各鄉土地之神萬厯八年知縣¶
　　楊束捐俸修葺¶
　桐君祠　嚴陵志在縣東二里桐君山頂(萬厯嚴州/府志宋元)¶
<pb:KR2k0044_WYG_223-32b>¶
　　(豐中縣令許由儀嘗訪桐君藥録已失傳惟山隈/有雙小桐廼繪桐君像於絶頂小堂有詩云山中)¶
　　(百藥當年録砌下雙桐舊日孫後孫景初代為令/易繪像以塑名人多畱題元末兵燹廟貌無存洪)¶
　　(武中重建小祠成化間頽圯嘉靖初知縣張瑩闢/舊址構祠三楹設桐君木主祠後豎樓柱以石壘)¶
　　(以木勢甚崇聳取長樂寺鏞懸之嵗設鐘夫以司/晨昏亭塔巍峩山水掩映毎登眺江山景物一覽)¶
　　(在目彷彿圖畫中昔人比之浮玉山又號小金山/可以見其勝也徐舫張小山重修桐君祠詩先生)¶
　　(逺有煙霞趣鐫玉捐金隱者祠瑶草久荒雲一片/碧梧仍見鳳雙枝芙蓉日靜文書暇杖履春來嘯)¶
　　(咏遲他日幽期何處/好寒松花發鶴歸時)¶
　嚴先生祠　方輿勝覽在釣臺先生名光字子陵本¶
<pb:KR2k0044_WYG_223-33a>¶
　　姓莊避明帝諱改嚴嚴陵志在縣西三十五里富¶
　　春山之下宋景祐中建(范仲淹嚴先生祠堂記先/生光武之故人也相尚以)¶
　　(道及帝握赤符乗六龍得聖人之時臣妾億兆天/下孰加焉惟先生以節髙之既而動星象歸江湖)¶
　　(得聖人之清泥塗軒冕天下孰加焉惟光武以禮/下之在蠱之上九衆方有為而獨不事王侯髙尚)¶
　　(其志先生以之在屯之初九陽徳方亨而能以貴/下賤大得民也光武以之蓋先生之心出乎日月)¶
　　(之上光武之量包乎天地之外微先生不能成光/武之大微光武豈能遂先生之髙哉而使貪夫廉)¶
　　(懦夫立是大有功於名教也仲淹來守是邦始構/堂而奠焉乃復為其後者四家以奉祠事又從而)¶
　　(歌曰雲山蒼蒼江水泱泱先生之風山髙水長劉/基嚴先生祠詩伯夷清節太公功出處行藏豈必)¶
<pb:KR2k0044_WYG_223-33b>¶
　　(同不是雲臺興帝業桐江無用一絲風羅洪先嚴/先生祠詩漢廷懐舊徳獨愛水雲深白髮一竿暮)¶
　　(青山七里春江湖閒嵗月夜景浴/星辰千載荒祠下停舟有幾人)¶
　髙府君廟　嚴陵志在縣南三里神名獲漢時人素¶
　　善天文與嚴子陵有舊嘗自石城適富春訪其廬¶
　　時值大旱即曳劍登潭巖叱曰此湫有蛟龍當起¶
　　行雨未幾雷雨交作秋遂大熟邑人感其惠立廟¶
　　祀之¶
　陳侯廟　嚴陵志在縣東南十五里相傳富陽侯陳¶
<pb:KR2k0044_WYG_223-34a>¶
　　碩子也有仙術能役使鬼神嘗於餘杭一夜築九¶
　　里塘不假人力而成既死依此土為神¶
　董司徒廟　桐廬縣志在縣西二十八里(朱軧董司/徒廟記司)¶
　　(徒諱舉字正忠里人也黄山之傍夏孝先父墓在/焉一夕野燒熾熖延屬墓木其嗣哀號無所措忽)¶
　　(百鳥飛集濡其羽沃之火即滅墓側湧一泉流於/江因名其鄉曰孝泉里曰仁孝至司徒時忽涸公)¶
　　(諭里中曰泉脉無古今何流於昔而今絶焉必吾/鄉事親之道有愧昔人所致乃率衆齋沐禱曰若)¶
　　(一鄉有譴願以身塞日夜不怠遂殞於側泉湧如/初至今不竭周十餘里無復旱暵之苦衆徳之深)¶
　　(思致其報獲吉卜於大鍾山之西歸其柩藏焉擇/其東建祠今壘石之所土益堅厚號董公圻晉開)¶
<pb:KR2k0044_WYG_223-34b>¶
　　(運中浙右大旱遣使謁祠下未反命油然沛然槁/者立蘇禾倍長祠之左滙為大澤遂號新澤錫王)¶
　　(稱曰幖福/嘉其貺也)¶
　潘尚書廟　嚴陵志在縣西南十五里相傳神為王¶
　　村浦人名宗衡宋南渡從髙宗破寇有功授鈐轄¶
　　沒著靈驗邑人立廟祀之勅贈尚書¶
　胡侍郎廟　嚴陵志在縣西南二十里地名清渚神¶
　　即宋禮部侍郎胡寅也紹興中嘗為郡守有徳於¶
　　民故祀之¶
<pb:KR2k0044_WYG_223-35a>¶
　二先生祠　桐廬縣志在桐君山明萬厯五年知縣¶
　　李紹賢建以祀文敏莊襄二公¶
　　(謹按吏部尚書姚夔謚文敏都察院右/都御史俞諫謚莊襄皆邑人傳詳名臣)¶
　李侯祠　桐廬縣志在桐君山巔明萬厯七年士民¶
　　為李侯紹賢建¶
　忠義節孝祠　忠義祠在儒學左側節孝祠在縣治¶
　　西¶
國朝雍正四年知縣張坦熊奉文建¶
<pb:KR2k0044_WYG_223-35b>¶
　　　遂安縣¶
　先農壇　在東郊¶
國朝雍正五年知縣曹維藩奉文建立壇宇并置耤田¶
　　四畝九分¶
　社稷壇　遂安縣志舊在縣南明洪武初建萬厯三¶
　　年知縣吳撝謙改置城西二百步¶
　風雲雷雨山川壇　遂安縣志舊在縣南明洪武初¶
　　建萬厯三年知縣吳撝謙改置城東四百步¶
<pb:KR2k0044_WYG_223-36a>¶
　邑厲壇　萬厯遂安縣志在縣西半里¶
　城隍廟　萬厯嚴州府志在縣南洪武四年知縣凌¶
　　暹建成化十一年知縣朱福嘉靖二十四年知縣¶
　　羅衮修隆慶四年知縣周恪甃砌石臺¶
國朝康熙年間士民倡修規制一新¶
　東嶽廟　嚴陵志在縣治西宋祥符間建元大徳至¶
　　元中嘗加修葺(王通叟東嶽行宫記宋真宗祥符/九年有事泰山嶽神顯異詔天下)¶
　　(郡縣悉建東嶽行宫人始得以廟而作敬所遂安/縣自始建迄今成毁興廢者屢矣大徳丙午淳安)¶
<pb:KR2k0044_WYG_223-36b>¶
　　(主簿尹公柔克來攝縣事勸助得中統鈔二千錠/以資經始縣尉梁公廣承之興事逾月會主簿江)¶
　　(公正初至/實相厥成)遂安縣志明隆慶間知縣周恪萬厯間¶
　　知縣馬呈鼎重修¶
國朝順治十五年邑民洪大道姚思稷等醵貲重建¶
　龍王廟　遂安縣志在馬儀堰上明萬厯間知縣馬¶
　　呈鼎重建¶
　三聖廟　新定續志在縣治南據王象之輿地紀勝¶
　　三聖廟即普州三景兄弟以死國列祀典神名思¶
<pb:KR2k0044_WYG_223-37a>¶
　　忠思立思誼張魏公奏立廟和尚原宋時行都旌¶
　　忠觀亦有廟此又其别廟云¶
　容公祠遂安縣志明嘉靖三十一年知縣羅衮建¶
　　祀正徳間捍寇知縣容九霄以元武畧將軍髙裕¶
　　配享(余乾亨容公捍寇遺績碑正徳癸酉饒寇王/浩八等倡亂突入開化移據嚴坑將乗勝犯)¶
　　(遂其勢甚熾人無固心有上官奉令駐遂聞變嘆/曰遂無城邊無屯民無可用何恃而守乗小舸逸)¶
　　(去邑衆洶洶時容侯追及激以大義厲聲曰棄城/失律國有典刑公必欲去吾且射公以狥卒還之)¶
　　(民始定侯乃創城郭集民兵躬擐甲胄進至界據/髙立壘伐木立柵足未定而賊奄至即命果毅搏)¶
<pb:KR2k0044_WYG_223-37b>¶
　　(之擒其先驅者三人賊憚侯武勇又四路為侯所/遏勢蹙宵遁西哨軍邀擊遂破之賊遁還故巢卒)¶
　　(就殄竟不能越遂尺地殺遂一人皆侯捍禦力也/遂之民至今思侯之功越四十年當吉水羅侯治)¶
　　(遂之八載始因民請為劖碑表章之又取勝國時/髙千戶之有保障功者配享之斯舉也捍患之祀)¶
　　(足以合禮傳信之紀足以表忠不諠/之思足以存厚一舉而三善備焉)¶
　仁賢祠　舊浙江通志在邑西澗祀明吏部郎中毛¶
　　一瓚(姜習孔仁賢祠記遂巖邑也先是條編法行/編者槩從省費多有全書所未載者於是科)¶
　　(𣲖濫觴吏緣為奸遂至不可究詰而里甲之禍始/烈惟公目擊科𣲖胥役之害由於成規未立集邑)¶
　　(父老斟酌增益之不啻再三而條議呈焉務使額/有定設官無乏用胥無耗蠧可經久逺而後已此)¶
<pb:KR2k0044_WYG_223-38a>¶
　　(一舉也真吾鄉百世之利微公力為條陳安望闔/邑之民霍然有起色哉捐館之日父老圖所以祀)¶
　　(公不佞何能揚其媺僅據/父老所請道其梗槩云爾)¶
　忠義節孝祠　忠義祠在聖廟儀門外東首節孝祠¶
　　在聖廟外西首¶
國朝雍正四年知縣曹維藩奉文建¶
　　　夀昌縣¶
　先農壇　在東門外七里廟東¶
國朝雍正六年知縣汪準奉文建立壇宇并置耤田四¶
<pb:KR2k0044_WYG_223-38b>¶
　　畝九分¶
　社稷壇　嚴陵志在縣西花園¶
　風雲雷雨山川壇　嚴陵志在縣前溪南山上¶
　邑厲壇　嚴陵志在縣北萬松山陰¶
　城隍廟　夀昌縣志在縣治西南明洪武三年知縣¶
　　胡濬即舊基重建嘉靖庚子知縣顧公問撤而新¶
　　之丙午知縣程謨建前亭三間天啟三年廟燬知¶
　　縣封錫𩔖重建¶
<pb:KR2k0044_WYG_223-39a>¶
　東嶽行祠　嚴陵志在縣東青龍山上東有聖水亭¶
　　(王揆東嶽行宫碑粤若夀昌方五六十邑治之東/青龍之山東嶽行宫靈蹟最著而天一之水聖母)¶
　　(臨之苟寃枉被誣無所訴者質一泓之清泚聽兩/詞之曲直如鑑之明而妍醜無遯情焉其興建年)¶
　　(代因革莫考誌失之也若夫奕奕新廟以至元癸/未尹尹子玉丞李應甫尉丁用重建暨達嚕噶齊)¶
　　(阿里尹李炳助成新作南門則至順辛未達嚕噶之/齊旺扎勒布哈尹尹玉之經營及兩廡之敝者修)¶
　　(闕者補之聖水則亭以覆之黝堊丹漆之崇邃嚴/整至元再紀元乙亥冬十有一月揆來尹明年大)¶
　　(旱宿廟下致禱甘澍輒應乃亦有秋於是合議所/以答神明貺僉謂聖母之宫獨仍其舊爰并葺之)¶
　　(民吏翕讚徴工肇役乃作詩曰維邑夀昌龍山峙/東於昭行宫神降岱宗誣枉孰辨臨此聖水奸欺)¶
<pb:KR2k0044_WYG_223-39b>¶
　　(莫揜人獲神佑神依人立主宰所存功備生物有/嚴寢廟曰廡曰門神人具瞻完舊益新休於前政)¶
　　(惠我後人敢告/來者視此刻文)¶
　白山廟　嚴陵志在縣南白山洞下相傳神即漢司¶
　　徒吳融也五代梁龍徳元年建宋崇寧二年勅封¶
　　靈應王方臘寇廟燬忠訓郎胡祖舜重建(洪國瑞/白山廟)¶
　　(記白石山巖危洞邃神其尸之天陰霧晦聞金石/音雲氣捲舒雨晴預卜伊山之麓有廟巋焉按新)¶
　　(定郡志言吳司徒廟也建於五代龍徳元年封於/崇寧二年值方臘弗靜陷睦歙杭婺等州焚及於)¶
　　(廟博山依舊儀象儼然乃宣和三年也其/後建廟如初水旱疾疫之禱如響斯答)¶
<pb:KR2k0044_WYG_223-40a>¶
　李都官祠　嚴陵志在縣西魏䭾山神名頻邑人仕¶
　　唐為建州刺史卒而降靈其土建人立廟於梨山¶
　　以祀之累封至靈顯忠惠孚應佑徳王今本邑魏¶
　　䭾山及覺泉寺皆有神異數著靈跡而其在魏䭾¶
　　者號唐賢靈祐王祠鄉人至今奉祀¶
　蒼山廟　萬厯嚴州府志在縣東港口相傳唐時徽¶
　　州有簰商名蒼關者至此無疾而卒因降靈其土¶
　　民為立廟水旱禱之有應宋崇寧中封靈應侯¶
<pb:KR2k0044_WYG_223-40b>¶
　匹布夫人廟　夀昌縣志在縣東南白艾村相傳唐¶
　　末黄巢據縣治官軍討之阻溪水漲不得渡忽見¶
　　一女子滌布於水以布擲之化為長橋士卒履之¶
　　而過遂破賊復縣治事聞於朝勅封匹布夫人唐¶
　　宋列於祀典今鄉民皆祀之以祈蠶穀¶
　忠義節孝祠　二祠俱在學宫東偏¶
國朝雍正五年知縣楊正荀奉文建¶
　　　分水縣¶
<pb:KR2k0044_WYG_223-41a>¶
　先農壇　在縣南長淋坂¶
國朝雍正六年知縣蔡可逺奉文建立壇宇并置耤田¶
　　四畝九分¶
　社稷壇　嚴陵志在縣西二里洪武八年建¶
　風雲雷雨山川壇　嚴陵志在縣南洪武二十年建¶
　邑厲壇　分水縣志在縣北門外¶
　城隍廟　段天祐城隍廟記會稽林元素尹分水之¶
　　明年當元至正二年壬午以城隍久廢次第新之¶
<pb:KR2k0044_WYG_223-41b>¶
　　踰月廟成嚴陵志在縣治西北明洪武三年知縣¶
　　余徳賢即舊基重建正統十一年知縣李觀新之¶
　　成化十二年知縣龎瑽復修東西兩廊¶
　紫龍王廟　嚴陵志在縣西南十五里宋端平乙未¶
　　知縣趙師㟒禱雨有應立祠山足以答神賜元泰¶
　　定間縣尹趙東州葺之至正二年縣尹林炳重建¶
　　(段天祐紫龍山龍王廟記分水縣西南十五里曰/紫龍山山之巔舊有龍祠水出其傍下注為三池)¶
　　(邑人值嵗旱輒請其水以禱相傳得池中生物肖/龍者則雨至正二年春旱夏更甚邑令林君齋沐)¶
<pb:KR2k0044_WYG_223-42a>¶
　　(遵故事與龍約三日内雨當為龍更剏新祠翌日/雨驟澍三日廼止是嵗大稔即捐俸市材鳩工而)¶
　　(民之趨之者施屋若干楹施/地若干畝未幾新祠告成)¶
　靈祐廟　嚴陵志在縣西二里廟本在柳栢鄉因祠¶
　　禱不便復廟於此(王褘靈祐廟記分水縣西二十/里柳柏鄉有神祠曰靈祐按神)¶
　　(姓柳名不傳由河東徙居吳仕晉為内史出鎮新/安以兵數萬禦寇境上未及返而歿靈輀至柳山)¶
　　(下忽人馬辟易百夫挽之不動遂卜其地以葬邦/人相與立廟而祀之廟在山之陽蓋山因神姓柳)¶
　　(遂稱為柳山神既廟食兹土其䕶國庇民靈異之/跡甚著環數十里内未嘗有横逆之灾唐中和三)¶
　　(年越州觀察使劉漢宏以兵攻郡城民禱於神大/風雷拔其營柵夜傳柳公兵至皆遁去乾寧三年)¶
<pb:KR2k0044_WYG_223-42b>¶
　　(江淮羣盜並起所至蹂踐畏神威不敢入郡境梁/開平四年邦人欲新廟未果暴風拔木壓棟宇盡)¶
　　(壊而神像獨存宋嘉定八年蝗大作民以急禱風/雷隨起驅逐靡遺稼田無害十二年大旱縣令潘)¶
　　(振走告祠下不旋踵而雨降嵗則遂稔元至元十/九年廟傍民徐甲刼殺鄭丙而逃捕久不獲縣官)¶
　　(以告神已而徐甲自詣官若神使之者至大二年/鄉民郎慶失物不得賊巡檢王毅復以告夜夢神)¶
　　(手書晶字示之後三日而獲賊是嵗大蝗民禱其/應如昔至正二年自春徂夏不雨官民合辭以禱)¶
　　(即大降雨三日鄰境大疫而縣以神故獨無死亡/其冬虎狼交道人畜被害甚多縣官移文於廟鄉)¶
　　(人聞終夜人馬捕逐聲及旦而虎狼屏跡十三年/大盜羣起建徳屬縣皆陷民計無所出惟神是訴)¶
　　(七月七日大風雨雹由是境上賊自潰賊復來焚/廟火三舉輒自滅縣官與賊戰於桐廬境賊見旗)¶
<pb:KR2k0044_WYG_223-43a>¶
　　(幟遍山麓旗間悉柳字賊因大敗官軍移屯本縣/賊見旗幟如前皆奔突而去先是梁貞明四年以)¶
　　(吳越王錢氏之請封尚書左僕射廣福侯唐清泰/四年加封𢎞仁廣信王及宋賜廟號靈祐則嘉定)¶
　　(十一年也今縣大夫髙君昌具述神之靈應與夫/封爵稱號皆出前代亦既上狀於朝請加錫命而)¶
　　(其本末猶未有紀載乃考圖志及傳聞之舊使來/徴文是用備書其實刻銘兹碑傳之無窮銘曰分)¶
　　(水之墟有廟翼翼有赫其神兹土是宅振威扶化/澒洞烜赫助宣天休陰闔陽闢時踰千&KR1124;不替血)¶
　　(食相時人民灾害靡測㓙有兵刃毒有灾疫亦有/蝗旱戕我稼穡我灾我患靡不屏跡僉曰嘻哉維)¶
　　(神之力神力孔多曷報之徳春秋來享祀事敢忒/桂漿惟馨毛牲斯疈吹笙伐鼓左祝右覡咸罄厥)¶
　　(誠神用愉懌擁其慶祥布此福澤益庇我民䕶我/王國惟民戴神詎間今昔爰致其辭勒諸金石用)¶
<pb:KR2k0044_WYG_223-43b>¶
　　(昭神靈永/示無極)¶
　東平王廟　分水縣志在縣東南四里九龍山上神¶
　　為張睢陽巡靈應赫然外邑趨禱者四時不絶¶
　謝真人廟　分水縣志在縣東三里龍潭之上明太¶
　　祖嘗設醮緘密疏焚之真人於壇下俯伏久而甦¶
　　問之對曰三天門下觀見疏文誦之不遺一字封¶
　　得道真人後至龍潭端坐石上而化邑人立廟有¶
　　禱必應¶
<pb:KR2k0044_WYG_223-44a>¶
　忠義節孝祠　忠義祠在明倫堂東偏節孝祠在東¶
　　門外狀元坊¶
國朝雍正四年知縣胡杲奉文建¶
　¶
　¶
　¶
　¶
　¶
<pb:KR2k0044_WYG_223-44b>¶
　¶
　¶
　¶
　¶
　¶
　¶
　¶
　浙江通志卷二百二十四¶
