# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.273582
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百一
<pb:KR2k0044_WYG_200-1a>¶
欽定四庫全書¶
　浙江通志卷二百一¶
　仙釋(四/)¶
　　衢州府¶
　晉¶
　吳猛(許旌陽化錄字世雲濮陽人仕吳為西安令因/家焉性至孝齠齔時夏月手不驅蚊懼其去已)¶
　　(而噬親也年四十得至人丁義神方繼師南海太/守鮑靚復得秘法吳黄龍中天降白雲符授之道)¶
　　(術大行嘗見暴風驟發書符擲屋上有青鳥啣去/風即止或問其故答曰南湖有舟遇此風中有二)¶
<pb:KR2k0044_WYG_200-1b>¶
　　(道士呼天求救故以此止之驗之果然海鹽令干/慶殁已三日猛曰令數未盡當為訟之於天遂臥)¶
　　(屍傍數日與慶俱起慶弟著作郎寶感其異遂作/搜神記行於世永康二年復還西安十月十五日)¶
　　(遂乗白鹿車與弟子四人白晝沖昇宅號紫/雲府晉書猛還豫章江以白羽扇畫水而渡)¶
　王質(洞仙傳東陽人入山伐木見石室中有數童子/圍棋質置斧柯觀之童子以一物如棗核與質)¶
　　(令含咽便不覺饑渴童子云汝來已久可還質取/斧柯爛已盡便歸家計已數百年爛柯山志質隨)¶
　　(雲出山迷失歸路沿溪累日至舊居見鄉閭半為/坵隴與弟貴復入此山不知所終或謂其弟兄咸)¶
　　(得道/云)¶
　唐¶
<pb:KR2k0044_WYG_200-2a>¶
　詹妙容(名勝志番陽女子唐貞元初修眞於須/江縣之筋竹山楮衣木食騰空而逝)¶
　鄷去奢(續仙傳衢州龍邱人家九峯山下少入道年/三十餘居處州松陽縣安和觀觀北五里有)¶
　　(卯山髙五十餘丈相傳漢張天師及葉靜能皆居/此山修道去奢慕前事結菴以居朝夕焚修山東)¶
　　(南有一方石濶二丈餘平若砥常坐其上拱黙靜/想一旦感神人謂曰天師有斬邪劍二口并瓶貯)¶
　　(丹在此石下可取之去但勤修無怠去奢取劍乃/天師七星劍丹如麻子紅色光明去奢自服及施)¶
　　(人疾皆愈時麗水人華造因中和間荒亂之後擁/土人據巖險聞去奢神與劍丹乃以兵圍其山奪)¶
　　(其劍丹而囚去奢於空室中一月不與之水及開/室見顔狀紅白愈於來時造驚異送去奢歸山留)¶
　　(其劍丹一夜風雷飛鳴劍丹仍歸石下居山十五/年常見龍虎異鳥行於庭際又從道士寄宿夜聞)¶
<pb:KR2k0044_WYG_200-2b>¶
　　(去奢所居室若與人談竊窺之惟聞異香滿室及/環珮聲或見有戴逺遊冠絳服螺髻垂髪碧綃衣)¶
　　(男女四人對坐侍從皆金童玉女光明照身復有/神人遠立於側道士乃䖍敬之一日告道士曰恐)¶
　　(當離此山不長相見也後數日有綵/雲鸞鶴軿輿幡幢迎去奢昇天而去)¶
　徐簡(𢎞治衢州府志景靈宫道士修煉/於嚴之烏龍山既得道白日仙去)¶
　道義(髙僧傳衢州人開元中至清凉寺粥院居止典/座普請運柴義將竹鞋一緉轉買人荷擔因披)¶
　　(三事衲衣東北而行可五里於楞伽山下逢一老/僧引一童子前行乃相隨入寺見大閣二層上下)¶
　　(九間總如金色閃爍其目老僧令義早還辭出寺/行及百步廽顧惟是山林乃知化寺也義後不知)¶
　　(其/終)¶
<pb:KR2k0044_WYG_200-3a>¶
　惟寛(景徳傳燈錄衢州信安人姓祝氏年十三見殺/生者衋然不忍食乃求出家初習毘尼修止觀)¶
　　(後叅大寂乃得心要唐貞元六年行化於吳越間/元和四年憲宗詔至闗下白居易嘗詣師問曰既)¶
　　(曰禪師何說法師曰無上菩提者被於身為律説/於口為法行於心為禪應用者三其致一也十二)¶
　　(年二月升堂説法訖/就化勅謚大徹禪師)¶
　藏廙(髙僧傳俗姓程衢州信安人造長沙嶽麓投靈/智律師剃染尋於武林開元寺受具足因聽律)¶
　　(範族窮篇聚語同業曰教門繁廣然有總門總門/之急勿過捨筏遂徧叅禪宗遇馬素門下髙足住)¶
　　(龍牙山知廙法器告之曰蘊界不眞佛生非我子/之正本復從誰得廙一言領會却逥柯山大中六)¶
　　(年郡牧崔壽重之於龍興寺别/構禪室延居之乾符六年終)¶
<pb:KR2k0044_WYG_200-3b>¶
　利蹤(釋氏稽古畧澶州人姓周氏出家幽州開元寺/依年受具入南泉室抵衢州馬蹄山至開成二)¶
　　(年邑人翁遷貴施山下子湖創院以居廣明元年/入寂塔於本山指月錄初子湖山下有陶家無子)¶
　　(夫婦日夕焚禱師過而問之爾何所祈陶告其故/師曰汝施我竹我施汝子陶遂施竹其夕感異夢)¶
　　(隨舉一男衆因/號神力禪師)¶
　慧聞(髙僧傳信安人多勸勉檀那以福業為最嘗於/□江鑄丈八金身像有清溪縣夫妻二人將奩)¶
　　(鑑來捨聞為咒之曰此鑑鼓鑄若當佛心前乃是/夫妻發心之至迨脫模露像果然鑑當佛心又嘗)¶
　　(往豫章勸化獲黄金數鎰俄遇賊刧聞投金水中/曰慮損君子福田請自撈摝賊泳水求之不得及)¶
　　(聞到州金已在其院中山路虎豹或逢之將杖叩/其腦曰汝勿害人吾造功徳明日虎銜野猪投聞)¶
<pb:KR2k0044_WYG_200-4a>¶
　　(前弭尾/而去)¶
　五代¶
　儀宴(十國春秋湖州許氏子生於唐乾符三年開運/中遊江郎巖覩石龕謂弟子慧興曰予入定此)¶
　　(中汝當壘石塞門慧興如所戒明年啓視素髪披/肩胸尚煖徐自定起了無異容已復囬信安烏巨)¶
　　(山侍郎愼知禮鎭衢州命僧守榮詰其定相儀宴/殊不與辨守榮禮像得舎利數枚嘆曰宴公眞不)¶
　　(可以淺測也忠懿王一夕夢師來見遣使圗像至/適王患目疾展像作禮目疾頓瘳因賜號開明禪)¶
　　(師宋太宗召對便殿言禪定事深契上㫖久/之得請還山淳化元年卒壽一百五十嵗)¶
　遇緣(五燈㑹元衢州南禪遇緣禪師有俗士號鐡脚/者忽騎馬至僧問師既是鐡脚為甚麽騎馬師)¶
<pb:KR2k0044_WYG_200-4b>¶
　　(曰腰帶不因遮腹痛幞頭豈是禦天寒又問師和/尚恁麽後生為甚麽却為尊宿師曰千嵗祗言朱)¶
　　(頂鶴朝生便是鳯凰兒上堂有僧問衆手淘金誰/是得者師曰谿畔披沙徒自困家中有寶速須還)¶
　　(曰恁麽即始終不從人得去師曰饒/君便有擎山力未免肩頭有擔胝)¶
　宋¶
　王自然(名勝志天童八仙山道士棄家修煉於此有/道行能致雷雨元祐間即其所居建玉霄宫)¶
　　(初縣前池多蛙譙樓多蚊縣令/請自然驅之遂絶至今猶然)¶
　陳應祥(𢎞治衢州府志字知明政和間試修文輔教/科授凝神殿校籍嘗詔為髙麗國教師尚書)¶
　　(毛友以詩送之應祥能詩手抄為二十卷於/太虚觀側卓菴程公俱名以常清靜且銘之)¶
<pb:KR2k0044_WYG_200-5a>¶
　繆道者(𢎞治衢州府志西安之原口山多猛獸阻險/往來者沿崖攀木側足以行春夏水溢則病)¶
　　(涉道者來居甘泉寺鑿山開道遇虎狼則手/撫之使去熙寜間以火自化今號金川聖者)¶
　劉鐡磨(名勝志宋比邱尼嘗叅于湖禪師師曰汝是/劉鐡磨乎曰不敢師曰左轉右轉尼曰和尚)¶
　　(莫顚倒因有悟/其後尼乃倒化)¶
　道行(五燈㑹元衢州烏巨禪師處州葉氏子依普照/英禪師得度去叅佛眼一日聞舉元沙築著脚)¶
　　(指話遂大悟羅湖野錄程待制智道曽侍郎天游/寓三衢與烏巨行禪師為方外友曽嘗於坐間舉)¶
　　(東坡宿東林偈溪聲便是廣長舌山色無非清淨/身夜來八萬四千偈他日如何舉似人問行曰此)¶
　　(老見處如何行曰可惜雙脚踏在爛泥裏曽曰能/料理否行曰溪聲廣長舌山色清淨身八萬四千)¶
<pb:KR2k0044_WYG_200-5b>¶
　　(偈明明舉似人二公相顧嘆服指月錄師示疾教/授汪喬年至師以後事委之示以偈曰識則識自)¶
　　(本心見則見自本性識得本心本性正是宗門大/病注曰爛泥中有刺莫道不疑好黎明沐浴更衣)¶
　　(跏趺/而逝)¶
　元¶
　趙友欽(宋濓革象新書序鄱陽人或曰名敬字子恭/或曰友欽其名弗能詳也世因其自號稱為)¶
　　(緣督先生習天官遁甲鈐式諸書一日坐芝山酒/肆中逢修眉方瞳者索酒飲異而即之相與談元)¶
　　(頗久出囊中九還七返丹書遺之臨别問姓名曰/吾扶風石得之也自是往東海上獨居十年注周)¶
　　(易數萬言復棄去乗青騾往來衢婺山水間旅中/之費未嘗乏絶竟不知為何術倦遊而休泊然而)¶
<pb:KR2k0044_WYG_200-6a>¶
　　(化葬於龍游之鷄鳴山名勝志緣督著有仙佛同/源金丹正理盟天錄諸篇今所存者革象新書而)¶
　　(已/)¶
　周徳清(𢎞治衢州府志女冠也元初人少於振塘洞/石溪遇異人啖以蘿蔔遂不食烟火夜不假)¶
　　(寢垂七十後尸解至/正間賜號靖應散人)¶
　世愚(兩浙名賢外錄西安人姓余氏母夢觀音送童/子而生天資超悟聞法便了日據禪牀而坐兀)¶
　　(如枯株當其研味寢食不覺偶聞證道歌豁然大/悟遂嗣止巖息影大慈山者十六年輪下常滿賜)¶
　　(號𢎞辨大師/有二隂語錄)¶
　明¶
<pb:KR2k0044_WYG_200-6b>¶
　張柏亭(兩浙名賢外錄西安人為元妙觀都記永樂/間奉勅建武當山宫觀應詔住元天玉虛宫)¶
　　(時遇異人授以葫蘆拄杖各一常施藥并五雷正/法救濟祈禱輙騐後還衢日跨青牛出入自號葫)¶
　　(蘆道/人)¶
　柴用先(正德江山縣志號惟一子永樂間自京還至/武林大旱自示能雷雨大書聨曰三日登壇)¶
　　(三日雨一聲號令一聲雷及期不雨衆且訶之用/先乃散髪咒符叱官吏跪壇下須臾雷電交作大)¶
　　(雨如注渰浸百里而西湖之水涸矣其族子壯/得五雷秘法能袪邪治病祈晴雨大著靈異)¶
　無涯(𢎞治衢州府志旌姓呉禮傑峯為師明禪教博/通隂陽地理之書永樂五年召赴京師授僧錄)¶
　　(司右闡教賜/金襕袈裟)¶
<pb:KR2k0044_WYG_200-7a>¶
　非幻(正德江山縣志寶陀菴住僧諳儒書精地理嘗/應召相地天壽山太宗竒之賜以金紫永樂十)¶
　　(八年遣使者祭其墓贈五/官靈臺郎僧籙司右闡教)¶
　　嚴州府¶
　上古¶
　桐君(名勝志上古有桐君者止於今縣東二里山隈/桐樹下枝柯偃蓋䕃蔽數畝逺望如廬舍或有)¶
　　(問其姓者則指桐以示之因名其人為桐君其山/亦曰桐君山或曰黄帝時嘗與巫彭同處方餌有)¶
　　(藥錄一卷行/世久而無傳)¶
　三國吳¶
<pb:KR2k0044_WYG_200-7b>¶
　陳惲(嚴陵志字子厚桐廬人富陽侯碩之子仕至黄/門侍郎征寇將軍封餘杭侯有仙術能興水工)¶
　　(嘗於餘杭一夕築九里塘不假人力而/成今桐廬南北二鄉多陳侯廟即惲也)¶
　唐¶
　許宣平(續仙傳新定人景雲中負薪以賣常掛一花/瓢及曲竹杖每醉行吟曰負薪朝出賣沽酒)¶
　　(日西歸時人莫問我穿雲入翠㣲好事者多誦其/詩傳舍是處題之天寶中李白東遊覽詩嘆曰此)¶
　　(仙人詩也五色線咸通中許明奴家嫗入山採樵/見一人坐石上方食桃甚大謂嫗曰我許明奴之)¶
　　(祖宣平與汝一桃食之不可將出嫗食/桃後日漸童顔入山不歸行疾如飛)¶
　施肩吾(神仙通鑑字希聖睦之分水人家嚴陵七里/瀬元和十五年登進士第太和中自嚴陵入)¶
<pb:KR2k0044_WYG_200-8a>¶
　　(西山訪道棲眞初遇旌陽授以五種内丹訣及外/丹神方後再遇洞賔傳内煉金液還丹大道於是)¶
　　(終隱西山所為詩文甚多所傳未十之四白玉蟾/跋施華陽文集云李眞多以太乙刀圭火符之訣)¶
　　(傳之鍾離權鍾離權傳之吕洞賔即施之師也施/曾授上足李文英十六字世罕知者一靈妙有法)¶
　　(界圎通離種種邊允執厥中予偶得之并以告胡/棲眞使補其遺云陸㳺修心鑑跋髙祖太傅公嘗)¶
　　(退朝見異人行空中足去地三尺許邀與俱歸則/古仙人嵩山栖眞施先生肩吾也因授煉丹辟榖)¶
　　(之/術)¶
　徐道士(嚴陵志唐末居清溪縣天樂觀年八十/餘夢大羅天賜詩因白衆尸解而去)¶
　稠錫和尚(虎薈唐開元間稠錫禪師卓錫義興南嶽/忽膝間聞嬰兒聲師曰有是緣哉即卓錫)¶
<pb:KR2k0044_WYG_200-8b>¶
　　(而菴前稠木自開遂納衣服數種於内復卓錫而/木合人號為稠錫和尚因下山得一嫠婦遂留為)¶
　　(偶生二子一日晨炊進&KR0245;妻辭以羹盡師笑曰非/羹盡乃緣盡也復取衣錫歸寺衆誚不納一日偕)¶
　　(一虎至僧衆怖走師招之曰勿怖今欲與汝輩決/去留耳吾果不能住此虎當噉我如可再居此虎)¶
　　(即繞身三匝言未已虎行如數衆俱請止菴前有/池師隨剖腹洗腸而入演法集衆遂成大刹後飛)¶
　　(錫至黄巖白龍山有神侍立其左右黄巖/誌云師名清晏續文獻通考稠錫桐廬人)¶
　慧朗(髙僧傳遂安人年二十有二至剡溪石城寺見/一禪翁鶴髪冰膚目如流電同行十數里憇林)¶
　　(樹下指朗曰法常寂然何必隨逺宜歸本生度無/量衆言畢求之無方豁然本心悟佛知見乃歸故)¶
　　(邑慧安寺一日秦望山林木振動俄有大龜呈質/咸謂此何祥也時有禪僧曰&KR0559;自會稽雲門而來)¶
<pb:KR2k0044_WYG_200-9a>¶
　　(身長八尺四寸髙鼻大目睛光射人明大品思益/維摩等經衆曰神僧也大龜應乎此矣朗祕菩薩)¶
　　(行請為師&KR1618;徵維摩經義答曰如日照螢火海沃/牛跡&KR0559;深器之一夕忽覩神光從項而出旁燭山)¶
　　(川盈十數里&KR0559;由兹反拜請朗登座道俗欣然各/歎曰昔山之震動龜之效祥非&KR0559;公之應明矣開)¶
　　(元八年歙州長史許思恭請往治所朗/升法座熊伏於前聞鐘而來衆散而去)¶
　省躬(髙僧傳桐廬人投聖徳寺於毗尼道學時溫習/復擇名師得姑蘇開元道恒師恒曰吾得躬也)¶
　　(門人日益親晚赴維揚之召廣訓徒焉躬復髙儒/學作碑頌極多以其曽化邗溝故呼淮南記主自)¶
　　(號清冷/山沙門)¶
　少康(名勝志貞元中乞食睦州城中毎得錢即誘小/兒念佛號一聲與以一錢因於髙峯建道塲集)¶
<pb:KR2k0044_WYG_200-9b>¶
　　(衆念佛衆咸見佛出康口中坐化之/夕有光照烏龍山山色為之變白云)¶
　道明(五燈會元睦州陳氏子因往開元寺禮佛見僧/如故知歸白父母出家為僧持戒精嚴學通三)¶
　　(藏遊方契㫖於黄蘗四衆請往觀音院常百餘衆/經數十載學者叩激隨問遽答詞語峻拔由是諸)¶
　　(方歸慕咸以尊宿稱後歸開元織蒲鞋以養母故/有陳蒲鞋之號巢寇入境師標大草屨於城門巢)¶
　　(欲棄之竭力不能舉嘆曰睦州有大聖人舍城而/去嚴陵志雲門林際禪宗兩𣲖皆出於明故楊傑)¶
　　(為之頌曰指將林際叅黄蘗接得雲門/嗣雪峯宋元符三年錫號悟空禪師)¶
　五代¶
　文益(萬厯嚴州府志俗姓魯餘杭人七嵗依新定智/通院全偉禪師落髪其後三坐道塲諸方叢林)¶
<pb:KR2k0044_WYG_200-10a>¶
　　(咸遵風化釋氏稽古畧住建康清凉寺唐主邀師/觀牡丹花請師賦詩師應聲曰擁毳對芳叢由來)¶
　　(趣不同髪從今日白花似去年紅艶曵隨朝露馨/香逐晚風何須待零落然後始知空至周顯徳五)¶
　　(年辭衆跏趺而逝勅謚大法眼禪師師嗣地藏琛/琛嗣元沙備備嗣雪峯禪師宗門尊仰其道曰法)¶
　　(眼/宗)¶
(國朝雍正十二年奉藏禪師致祭一次/勅加封妙光法眼智)¶
　宋¶
　孫道人(春渚紀聞居嚴州天慶觀初不挾術言人禍/福但袖中嘗畜十數白鼠毎與人共飲酒酣)¶
　　(出鼠為戲人欲捕取即走投袖中了無見也約人/飲則就酒家市一小尊酌之不竭人告酒困即覆)¶
<pb:KR2k0044_WYG_200-10b>¶
　　(尊而去酒家是日必大售紹興三年三月三日觀/中士庶駢集道人拱坐告衆曰我今年九十嵗暫)¶
　　(當小别各勉力事善言訖坐逝一郡驚異瘞之城/南而塑其像觀中嵗餘有商手持書封題甚固云)¶
　　(我去年三月三日於成都觀褉事遇一道人云我/自嚴州來知子不久囬浙幸為我達於天慶觀尋)¶
　　(孫道人入觀見塑像驚禮之曰此我成都/所見付書人也因共發其藏則空棺矣)¶
　唐廣眞(續文獻通考嚴州女子既嫁得血疾夢道人/與藥服而愈自是與夫相離從師修道淳熙)¶
　　(中在郭家食飯次若有人唤者出門逢三仙人引/至海邊跨大蝦蟇渡海因隨遊名山仙人曰汝欲)¶
　　(超凡入聖耶留形在世耶棄骨成仙耶對曰有母/在願終養遂與丹一粒吞之自是不食米後召入)¶
　　(徳壽宫封寂/静凝神眞人)¶
<pb:KR2k0044_WYG_200-11a>¶
　葉梅卿(嚴陵志壽昌人號碧潭居士明春秋通史傳/理宗朝任撫屬舍人後棄官家居習修煉導)¶
　　(養之法有異術能存神謁帝與諸神將㑹一日示/偈云六十七年有身平生本分為人昨夜天官召)¶
　　(我明朝金闕朝尊/次日怡然而化)¶
　義澄(嚴陵志姓孫氏富陽人投新定龍門僧徳詮出/家宋咸平中眞宗召至闕賜號明慧大師後還)¶
　　(錢塘以苦熱得疾作偈曰本來無質豈有去/住要識眞歸南來北去時年百二十八矣)¶
　道隆(五燈會元桐廬董氏子於鍾山寺得度自游方/所至耆衲皆推重晚抵黄龍死心順世遂歸隱)¶
　　(鍾山慕陳尊宿髙世之風掩闗不事事日鬻數籰/自適人無識者手常穿一襪凡有禪者至提以示)¶
　　(之曰老僧這襪著三十年了也有寺/僧戲問如何是無諍三昧隆便掌之)¶
<pb:KR2k0044_WYG_200-11b>¶
　法清(五燈㑹元嚴陵人嘗於池之天寧以伽黎覆頂/而坐侍郎曽開問曰上座仙鄉甚處曰嚴州曰)¶
　　(與此間是同是别師披伽黎下地揖曰官人曾到/嚴州否曽罔措師曰待官人到嚴州時却向官人)¶
　　(道/)¶
　尹山僧(萬厯嚴州府志俗姓汪居淳安之梓桐鄉結/庵於尹山之頂既示寂其徒以頂骨納琉璃)¶
　　(瓶中瘞之嵗久欲遷𦵏夜夢僧指其處及得瓶腹/大頸小頂骨依然莫知所從入人以為異至今里)¶
　　(民水旱祈求/多著靈異)¶
　善心(新定續志朱姓耕山誦佛遇亢𤾉常有雲覆之/諾人以雨輒驗邑人指為活佛嚴陵志壽昌人)¶
　　(常一日至葉樞密家求山水衣其家曰無有朱曰/在某篋笥中良久又曰吾帶一小畜恐驚人當出)¶
<pb:KR2k0044_WYG_200-12a>¶
　　(收之家人尾其後見一虎繫於府前之柏下葉見/其靈異遂與之今繫虎柏猶存紹興二十九年留)¶
　　(偈示化自焚其身至今野燒至/此即滅春草不生人為立菴)¶
　元¶
　錢九五(萬厯嚴州府志淳安人居蜀阜幼習五雷天/心正法樵采山中有雷部神為孕婦所魘九)¶
　　(五為之解釋得去因授以呼雷法時縣苦旱尹俾/祈雨應禱而降往龍虎山受籙道逢二老對奕啖)¶
　　(以數果精爽倍常命拔一松倒種之誓曰此松活/則法可傳九五乃往及囬則二老尚在而松固無)¶
　　(恙也授以四石子戒勿啟頃之石子錚錚有聲啟/之則雙蝶颺去僅存其二自後常有二神人呵䕶)¶
　　(之今所居法/水井猶存焉)¶
<pb:KR2k0044_WYG_200-12b>¶
　紹大(稽古續集嚴之桐江人姓吳入鳯山寺祝法受/具私曰化龍之魚肯以蹄涔求生乎謁雙徑大)¶
　　(辨陵公以單傳心印詰難久之復徧叅名宿知法/之無異味也閲大藏教至三過通其㫖趣出世景)¶
　　(徳寺詔住義烏寶林一時法席號/為極盛有三㑹語錄桐江集行世)¶
　明¶
　卜景雲(壽昌縣志壽昌人常居仙池巖習修煉之術/洪武己酉夏嚴州旱知府劉遵道徵至郡禱)¶
　　(雨輒應縣北牙吹塘水數泛溢占者以蛟為患縣/廹之治雲囑其妻子曰速具棺吾其殆矣遂往初)¶
　　(以紙劍投水水浸濁已而投以鐡劍水為之赤歸/即臨鏡自書其像遂卒於家時人號為卜眞人)¶
　邱駝(兩浙名賢外錄桐廬人病僂因以駝名家貧操/舟濟渡不索人錢與之則受隔岸一道士暮夜)¶
<pb:KR2k0044_WYG_200-13a>¶
　　(呼渡駝急就之無所見頃之又呼繼往又無所見/拔篙將行蹉跌而仆亦無怨言迨起則駝背已直)¶
　　(矣越數載歿舟中家人收殯久之隣人至衢州見/駝與道士同行欵洽若平時囑寄所穿鞋以歸又)¶
　　(貽之以屣令著之則行步如飛不日至家以鞋付/其妻視之故殮時物也囬顧所貽屣化為雙鵲冲)¶
　　(天而/去)¶
　孤舟(龍泉縣志嚴州人中年客浦城聞鏡公誦華嚴/心神竦然即求出家受具於鵞湖養大師勤苦)¶
　　(為衆尤深於念佛三昧每教弟子以死心曰心若/死方能不惜身命不憚勞苦否則仍為三家村摶)¶
　　(黑豆俗僧耳崇禎己巳告衆曰佛成/道日我當訣别闔門念佛無疾而逝)¶
　　溫州府¶
<pb:KR2k0044_WYG_200-13b>¶
　三國吳¶
　朱孺子(續仙傳永嘉安固人幼師道士王元眞居大/若巖常登山&KR0656;採黄精服餌厯十餘年一日)¶
　　(就溪畔濯蔬見岸側二小花犬孺子異之乃尋逐/入枸杞叢中歸告元眞遂與孺子俱往伺之復見)¶
　　(二犬戲躍逼之又入枸杞下元眞與孺子共㝷掘/乃得二枸杞根形如犬堅若石挈歸煮之孺子益)¶
　　(薪看火三日晝夜不離竈側試嘗汁味取吃不已/及根爛以告元真共取食之俄頃孺子忽飛在前)¶
　　(峯上謝别元真昇雲而去俗呼其峯為童子峯元/眞後餌其根盡不知其年壽亦隱於巖之西陶山)¶
　　(有採捕者/時或見之)¶
　晉¶
<pb:KR2k0044_WYG_200-14a>¶
　劉根(仙家雜記字君安長安人隱永嘉/飛霞洞嘗至天台赤城訪紫極君)¶
　　(謹按名勝志晉邑人劉根隱積榖山飛霞洞則根/乃永嘉人也後漢書載劉根係頴川人不當混而)¶
　　(為/一)¶
　唐¶
　傅隱遥(兩浙名賢外錄永嘉人呉甘露初棄家為道/士居石室山大若巖辟榖修煉至唐調露元)¶
　　(年丹成上昇游戲人間蓋四百/餘載也今大若巖左有登仙石)¶
　左元澤(赤城志永嘉人性介不隨俗居玉霄峯三年/絶粒不語嘗製眞一頌神仙通鑑元澤事方)¶
　　(瀛徐靈府因卜居香林峯石室中靈府愍其勤恪/遂授以秘要溫州青嶂觀有土地祠里人嘗以血)¶
<pb:KR2k0044_WYG_200-14b>¶
　　(食祀之茍祀不至則為祟元澤以杖笞神背翼日/有大狸死於庭一日忽謂主觀者曰某將他適請)¶
　　(置湯沐掩蓋日但隨香氣而去盡處則止是夕風/雨雷電交作將曉聞唱珍重聲往視之已化矣如)¶
　　(其言瘞之果/得自然石壙)¶
　元覺(髙僧傳字明道俗姓戴永嘉人總角出家住龍/興寺覩其寺傍别有勝境遂於巖下自構禪菴)¶
　　(居其間以獨學孤陋與東陽策禪師肩隨遊方詢/道謁韶陽能禪師而得㫖焉既決所疑能留一宿)¶
　　(號曰一宿覺猶半徧青也先天二年於龍興别院/端坐入定殯於西山之陽覺唱道著明修證悟入)¶
　　(慶州刺史魏靖都/緝綴之號永嘉集)¶
(國朝雍正十一年師/勅封洞明妙智禪)¶
<pb:KR2k0044_WYG_200-15a>¶
　元宗(髙僧傳姓吳氏永嘉人少出家抵江陵辭朗禪/師門決了疑貳復振錫紫金山山先多虎暴從)¶
　　(宗卜居哮闞絶迹一日見一老父趨及座前拜跪/宗問何人答曰我本虎也在此山中食啖衆生因)¶
　　(大師化此㝠廽我心得脫業軀已生天道故來報/謝折旋之項了無所見以大厯二年囑别門徒溘)¶
　　(然而化春/秋八十六)¶
　五代¶
　&KR0559;光(髙僧傳字登封姓吳氏永嘉人唐左庶子競之/裔幼捨家於陶山寺剃度多作古調詩長於草)¶
　　(𨽻陸希聲謫官豫章光往謁之授其五指撥鐙訣/乃西上昭宗詔對御榻前書賜紫方袍歸甬東終)¶
　　(焉弟子從瓌溫州僧正智琮皆得墨訣宣和書譜/&KR0559;光潜心草字名重一時吳融司空圖皆稱美之)¶
<pb:KR2k0044_WYG_200-15b>¶
　鴻莒　鴻楚(髙僧傳姓唐氏永嘉人出家越州龍宫/寺誦法華經得度往長安學律因讀化)¶
　　(度寺碑時有舉人旁聴見莒目瞻多行異之知能/背誦覆其文了無一悮歸故鄉晝夜行道誦經有)¶
　　(鬼神扶衛或為然燭或代添香弟鴻楚字方外武/肅王錢氏於杭州龍興寺開度戒壇召楚足臨壇)¶
　　(員數因奏薦梁祖賜紫衣并號固讓弗聽終不披/著講法華經計五十許座一日講堂中忽生蓮花)¶
　　(重跗複葉香氣芬馥以/長慶三年無疾而化)¶
　德倫(十國春秋永嘉人世稱錐刀尊者常以錐刀自/隨人有丐之者曰錐刀從我覔耶此刀墮地則)¶
　　(天下太平未㡬忠懿王納土人以/為驗相傳國城西河故徳倫所鑿)¶
　願齊(方輿勝覽嘗與吳越王同參韶國師於天台遊/永嘉禮智覺真身聞平陽明王峯頂有雁蕩山)¶
<pb:KR2k0044_WYG_200-16a>¶
　　(天晴則鐘梵相聞杖錫尋訪喜曰此山水盡處龍/雁所居豈非西域書所謂諾詎羅震旦雁蕩龍湫)¶
　　(者耶遂結/茅其間)¶
　道怤(十國春秋字徳順永嘉陳氏子六嵗不茹葷親/黨强啖以枯魚輙吐去因薙髪於本州開元寺)¶
　　(既而抵閩謁雪峯禪師妙契宗㫖時謂之小怤布/衲歸住東府鏡清寺倡雪峯之法學者奔湊副使)¶
　　(皮光業辭學𢎞麗屢擊難之退謂人曰怤師之髙/論人莫窺其極也文穆王命主天龍寺後創龍冊)¶
　　(寺延請居焉天福初/示滅塔於龍冊山)¶
　清昱(五燈會元杭州奉先寺僧永嘉人忠懿王/召入問道創奉先居之署圓通妙覺禪師)¶
　宋¶
<pb:KR2k0044_WYG_200-16b>¶
　李少和(李建中李少和行狀永嘉人世居大羅山聞/白石洞為鬼墟曰吾嘗東望綵雲覆其上必)¶
　　(佳山也乃獨造其頂晏坐鬼神咸迸太宗眞宗屢/召對賜予甚厚仍賜白石巖額天禧五年八月十)¶
　　(八焚香危坐命門人取紙書曰寶珠探妙得眞宗/五色分明煥太空解下連環竟超越鬱羅深處宴)¶
　　(鴻濛擲/筆而逝)¶
　柯可崇(名勝志宋列眞觀道士於七峯山絶頂築/凌霄菴以居導引辟榖猛虎馴伏其傍)¶
　木葉老人(雁山志元豐五年瑞塵院僧道親於院前/道上逢一老人自山而下履木葉皆無聲)¶
　　(呼僧與語付一丸藥如弹子曰爾可速入京師以/此藥進上乃萬嵗藤膏熬成龍壽丹也以金椀研)¶
　　(服可保二九之數道親如其言至都下上聞召而/取之命中臣梁從政賫香至雁蕩訪老人無所見)¶
<pb:KR2k0044_WYG_200-17a>¶
　　(八年春上染疾太后得藥於睿思殿如前法研/服之稍愈計在位一十八年適符二九之數)¶
　夏元鼎(席上腐談永嘉人號雲峯注隂符藥鏡悟眞/三書眞西山為序萬厯溫州府志元鼎嘗登)¶
　　(南岳祝融峯遇赤城周眞人授以丹法歸隱西山/修煉後無疾端坐而逝是日鄉人在閩中者見之)¶
　　(寄書歸號西域眞人/今其地名夏仙里云)¶
　朋彥(景徳傳燈錄永嘉人姓秦氏本州開元寺受具/初叅寶姿和尚歸於天台之室悟正法眼自此)¶
　　(隨緣闡法姑蘇節帥錢仁奉禮重創院請轉法輪/建隆二年以住持付門人法齊繼世説法即其年)¶
　　(四月/示滅)¶
　瓌省(景徳傳燈錄溫州陶山人姓鄭氏幼出家棲心/圓頓後閲楞巖文理宏濬未能洞曉一夕夢日)¶
<pb:KR2k0044_WYG_200-17b>¶
　　(輪自空降開口吞之自是倐然發悟差别義門渙/然無滯開寶三年衢州刺史翁晟仰重師道乃開)¶
　　(西山創大禪院請居之學者臻萃五/年七月示疾集衆言别安坐而化)¶
　永安(髙僧傳姓翁氏永嘉人後唐天成中結菴天台/武肅王錢氏召居報恩寺署號禪師乃以華嚴)¶
　　(李論為㑹要將合經雕板印行每有檀施罕聞儲/畜以宋開寶甲戍嵗終焚之其舌存焉今藏普賢)¶
　　(道/塲)¶
　文輦(髙僧傳永嘉平陽人往縉雲叅明招禪師末遇/天台山徳韶禪師唱宗一大師之道諦受無疑)¶
　　(不為異緣牽轉嘗謂人曰悟人之緣猶蠖屈之於/葉也食黄則身黄食蒼則身蒼其屈伸之狀無變)¶
　　(吾初見明招乃如是今學元沙又如是此所謂殊/途而同歸今更取佛言為定量之乃覽大藏經三)¶
<pb:KR2k0044_WYG_200-18a>¶
　　(周徧自是以來逍遥無滯太平興國三年忽自&KR0757;/斧伐檀巧結浮圖入内趺定自持火炬誓之曰以)¶
　　(此殘喘供養十方佛言訖發熖亘空其烟五色旋/轉氤氳猶聞誦經之聲須臾始絶灰寒拾舍利不)¶
　　(知其/數)¶
　全了(雁山志永嘉人游山至荆門玉泉山遇天竺僧/言汝縁在浙東當得名山居之永嘉有諾詎羅)¶
　　(尊者道塲數適當興龍湫晏坐此尊者棲息地也/了遂感悟至山中結菴曰芙蓉塔曰古塔雁山之)¶
　　(顯皆全了發之為人/放蕩人目為了漭蕩)¶
　曉榮(景徳傳燈錄溫州人姓鄧氏幼依瑞鹿寺出家/登戒聞天台國師盛化遂入山叅禮受心法初)¶
　　(住杭州富陽淨福院後住龍冊寺二處皆聚徒開/法淳化庚寅於秀州之靈光寺淨土院歸寂壽七)¶
<pb:KR2k0044_WYG_200-18b>¶
　　(十/)¶
　遇安(指月錄住溫州瑞鹿寺師事天台閲首楞嚴/經悟旨時謂之安楞嚴至道元年春示寂)¶
　本先(僧寶傳姓鄭氏永嘉人年二十五為沙彌詣天/台國清寺受滿分戒即造韶國師服勤十年住)¶
　　(瑞鹿寺足不厯城邑誨誘門弟子踰三十年其志/彌厲大中祥符元年二月謂門弟子如晝曰為我)¶
　　(造塔塔成我行矣八月望日畢工是日如平居至/午時坐方丈手結寶印奄然開一目微視而寂如)¶
　　(晝奉其所著竹林集十卷詣闕/上進詔藏秘閤如晝賜紫衣)¶
　義懷(佛祖通載姓陳氏樂清人世以漁為業父得魚/付懷私投江中父怒笞詬不以介意長遊京師)¶
　　(依景徳寺試經得度東遊洞庭翠峯懷當營炊自/汲澗折擔悟㫖顯公印可辭去自鐡佛至天衣五)¶
<pb:KR2k0044_WYG_200-19a>¶
　　(遷法席晚以疾居池州杉山菴弟子智才住杭之/佛日迎歸養侍問如何是畢竟事懷豎拳示之遂)¶
　　(倒臥推/枕而化)¶
(國朝雍正十二年師致祭一次/勅封圓湛振宗禪)¶
　信南(名勝志白鶴寺僧景祐二年詣都上郊禮頌表/乞藏經許之因進聖徳詩賦賜對訪以鄉里答)¶
　　(曰臣所居乃王子晉吹簫之地張文君入竹之鄉/上曰是樂成僧也賜號文英大師仍賜大藏經及)¶
　　(三朝御/書以歸)¶
　懷賢(㤗觀圓通禪師行狀字潛道俗姓何氏永嘉人/郡之西山有僧嗣仁修西方白蓮淨觀號嗣仁)¶
　　(社主乃從出家天禧二年落髪受具時年四嵗及/長辭社主去遍叅知識最後見達觀禪師曇穎於)¶
<pb:KR2k0044_WYG_200-19b>¶
　　(潤之因聖遂得其法皇祐初開堂於郡之瑞竹院/達觀自明州雪竇徙金山之龍游㑹示寂郡守請)¶
　　(師繼焉積八年殿堂廊廡皆具宫室之盛冠於淮/海熙寧元年遂謝去隱於金牛山元豐五年九月)¶
　　(示寂𦵏金/牛之西壠)¶
　士珪(續傳燈錄成都史氏子政和末出世禾之天寧/屢遷名刹紹興間奉詔開山雁蕩能仁其徒懼)¶
　　(行歸法深夜放火鞠為瓦礫之墟師竟就樹縛屋/陞座示衆云愛閒不打鼓山鼓投老來看雁蕩山)¶
　　(傑閣危樓渾不見溪邊茅屋兩三間/聴法壇施并力營建未㡬復成寶坊)¶
　宗覺　處嚴(名勝志樂清明慶院僧宗覺戒律甚嚴/持誦經咒應驗如響宣和間為寇所追)¶
　　(墮於層崖之下振衣而起了無傷損尤善文章所/著有簫峯集處嚴博涉能詩文寺碑多出其筆翰)¶
<pb:KR2k0044_WYG_200-20a>¶
　　(墨亦臻妙品所著有潛澗集王十朋將產其母夢/嚴來惠以金環夢覺而嚴適坐化遂產十朋紹興)¶
　　(間十朋道經石橋寺寺僧先夢迎嚴和尚詰旦而/十朋至故其詩云人喚我為嚴首座前身曽寫石)¶
　　(橋碑萬厯溫州府志宗覺字無象/樂清下岐鄭氏子處嚴姓賈氏)¶
　清了(江心寺志字眞歇西蜀左綿人俗姓雍少出家/謁丹霞淳禪師後遊五臺抵長蘆謁照禪師一)¶
　　(語頓契照付衣嗣豫備布袈裟於䄂起示衆曰得/法丹霞老傳衣祖照庭思深祗無語懷抱自分明)¶
　　(宋紹興七年奉詔開山本寺以龍翔併興慶/為一後開山臯亭及寂化謚曰悟空了禪師)¶
　景元(羅湖野錄台州䕶國元禪師叅圜悟於蔣山因/僧讀死心小參語云既迷須得悟既悟須識悟)¶
　　(中迷迷中悟迷悟兩忘却從無迷悟處建立一切/法元聞而疑即趨佛殿以手托開門扉豁然大徹)¶
<pb:KR2k0044_WYG_200-20b>¶
　　(續文獻通考永嘉人叅蔣山圓悟有得悟曰我這/裏禪都被元首座作一布袋盛去了一時衲子呼)¶
　　(為元/布袋)¶
　景宣(雁山志樂清人陳氏子受業能仁寺十五嵗試/經得度出遊方外紹興間歸能仁越數年又居)¶
　　(本覺平生喜讀莊子自為注觧凡三十三卷又能/究極性命道徳之説年九十七雙目炯然視聽不)¶
　　(衰及茶毘齒與架裟皆/不壊人以為得道云)¶
　後可(續文獻通考雁蕩雙峯寺僧善講經一日聚衆/僧講於峯下有一老人侍聽長鬚古顔衆異之)¶
　　(問其從來曰某寒坑龍也衆曰寒坑去此百餘里/講不踰時何從知之而遽至此曰寒坑雁蕩原是)¶
　　(一山首尾相連地脉相通故易知之因忽不見/風雷驟起仰而視之則蜿蜒之狀已在雲中矣)¶
<pb:KR2k0044_WYG_200-21a>¶
　介諶(五燈㑹元溫州張氏子萬厯溫州府志受具於/崇徳寺慧微師微持律刻苦嘗然身為燈作佛)¶
　　(事諶曰大丈夫當明佛祖意以光明照大千何區/區於此辭往謁徑山常悟佛鑑慧勤晚依長靈守)¶
　　(卓悉得其道性剛毅涖衆有古/法時以諶鐡面稱之號無示禪)¶
　元¶
　周恢(萬厯溫州府志字復元瑞安人幼習舉子業宋/末避亂青田山中從蔣梅莊受元學居雁蕩一)¶
　　(日遇髽角道人坐塲山茅舍酣歌恢前致禮弗顧/夜宿其傍見道人兩目光各丈餘俄合為一及曙)¶
　　(恢市酒酌道人道人持滿呼飲之覺神爽體輕須/臾又一道人至曰此沖應葛仙翁也可拜而師之)¶
　　(恢如言仙翁出書一帙俾錄之仍授密印由是飛/神上下去來無碍不啖烟火者四十二年泰定丁)¶
<pb:KR2k0044_WYG_200-21b>¶
　　(卯三月索紙筆書曰混合元宗七十六年時來/果熟撒手髙眠紫雲匝地黄鶴彌天奄然而逝)¶
　周頥眞(兩浙名賢外錄字養元永嘉人遇西蜀異人/授以隱書及壬遁反閉之術因自號山雷子)¶
　　(元統甲戌嵗旱郡請禱雨頥眞黙運神機/電出袖中雷雨隨至所著有洞浮老人集)¶
　梅芹(萬厯溫州府志永嘉人元末不樂仕韜跡黄冠/能驅鬼出神或盜其邱木芹焚符竈中盜者披)¶
　　(髪負樹來歸以水噀之謝而去嘗自題小像曰石/斛花開刼外春百城烟水漫勞神誰將秋兔毫端)¶
　　(寫貌出山林幻有/身自號大歇子)¶
　了万(續傳燈錄臨川金氏從金溪常樂院思仁者祝/髪東叟領南屏擇師掌記遂蒙印可後遊天台)¶
　　(及境衆請開法寒巖竟嗣東叟踰三年遷仙居紫/籜厯十載遷踈山又十年升住江心廬山月澗明)¶
<pb:KR2k0044_WYG_200-22a>¶
　　(公遣舟迎歸東溪皇/慶元年書訣坐逝)¶
　省初(萬厯溫州府志永嘉孫氏子號子䝉自幼端謹/為儲慶寺僧長師方巖於台州白蓮寺逺接南)¶
　　(屏之傳𢎞天台教觀厯雙峯上天竺/首住東林開元兩刹著五門禪一卷)¶
　明¶
　顧泰眞(萬厯溫州府志號虚白遇麻衣道人授掌心/雷法能指呼𤾉雨叱咤風雷洪武十九年夏)¶
　　(旱請禱於寶勝寺登壇雷電交作大雨三日乃止/一日赴醮金鄉謂弟子曰辰年巳月酉日子時吾)¶
　　(將化矣至期沐/浴端坐而逝)¶
　葉昌齡(永嘉縣志幼機警遇老叟引入巖壑中若仙/洞然教以正一五雷之法正徳間郡大旱守)¶
<pb:KR2k0044_WYG_200-22b>¶
　　(禮請之乃出登壇問曰欲城中雨乎守曰雨以溉/苗願注城外齡乃以墨筆於紙上作一圏旁亂㸃)¶
　　(如雨已而擲筆空中俄見白氣上衝/雷電交作城中僅飛灑而四郊大沛)¶
　張日惺(溫州府志號太微居白鶴山雙瀑潭側學法/於龍虎山嘗禱雨烈日中戒侍者宣疏畢亟)¶
　　(匿案下忽黒雲一朶如元芝從海門/起怒雷激之大雨如注時稱張法官)¶
　智順(獻徵錄字逆川瑞安陳氏子母塑智者大師像/一夕夢僧頂有圓光逆江流而上謂吾當為汝)¶
　　(子寤而有娠生子稍長受戒於天寧禪院走閩之/天寶山樞公授以心要返永嘉會王槐卿造報恩)¶
　　(院於瑞安大龍山首延師為之主叅徒寖盛石室/巖禪師主江心艶師之為復以第一座處師未㡬)¶
　　(又以何山精舍棟宇湫溢拓之為大伽藍建大雄/寶殿平陽吴德大創歸源寺援報恩例請師開山)¶
<pb:KR2k0044_WYG_200-23a>¶
　　(朝廷為降院額賜師號及金襕法衣鐘山建無遮/法㑹師與其列升座演説聽者數千人竣事振錫)¶
　　(住淨慈㑹中朝徵有道僧以備顧問衆咸推師師/至南京僅四閲月沐浴書偈而逝有五㑹語若干)¶
　　(卷善財五十三/叅偈一卷傳世)¶
　慧照(稽古續集字大千永嘉麻氏出世於明慶遷四/明之寶陀常垂三闗語以驗學者後築室曰夢)¶
　　(菴壽八十五有語錄行世又時蔚號萬峯永/嘉人金姓謁虎跑止巖請益為堂中第一座)¶
　曇旭(江心寺志字旦初安固林氏年十四遊仙巖依/珽公研窮教典尋住持壽昌能仁寺宣徳中檄)¶
　　(主江心寺服修/行業書偈而逝)¶
國朝¶
<pb:KR2k0044_WYG_200-23b>¶
　行幟(舊浙江通志字法幢瑞安人姓林名增志崇禎/戊辰進士官中允後薙髪為僧居吕峯山徙密)¶
　　(印壬辰曵屩過四明登雪竇拜石奇僧嗣其法乙/未入大梅山訪梅子眞遺跡披茸剪荆新唐僧法)¶
　　(常舊觀越六載復還/東甌示寂於密印)¶
　　處州府¶
　漢¶
　徐來勒(衆仙記為太極眞人治栝蒼山兩浙名賢外/錄來勒得道上昇至東漢為太極法師蒞職)¶
　　(洞天總司水旱罪福之籍唐天寶七年有慶雲覆/洞太史奏有眞氣見於台宿詔建洞宫榜曰成徳)¶
　　(隱/元)¶
<pb:KR2k0044_WYG_200-24a>¶
　王遠(神仙傳字方平東海人舉孝亷厯中散大夫博/學五經兼明天文圖䜟河洛之要漢桓帝累徵)¶
　　(不出使郡國逼載詣京師題宫門扇四百餘字皆/紀方來帝使人削之外字去内字復見墨皆徹入)¶
　　(木裏同郡故太尉陳躭為方平架道室願從學道/在躭家三十餘年後化去衣帶不解如蛇蛻也嘗)¶
　　(東入栝蒼山過呉/住胥門蔡經家)¶
　左慈(列仙傳字元放廬江人明五經通星象學道精/思於天柱山得石室中九丹金液經是太清中)¶
　　(經法也曹操聞而召之問學道之由慈不答操怒/欲殺之乃為置酒俄失慈建安末渡江尋山入洞)¶
　　(在小括山顏色甚好名勝志小括山在/處州府城西眞誥以為左慈元放所治)¶
　戴火仙(名勝志漢時道士於留明山修煉道成陽精/畢露於頂夜輙照徹山中若太陽然道士無)¶
<pb:KR2k0044_WYG_200-24b>¶
　　(姓名人但呼為戴火/仙因立戴火仙廟)¶
　三國吳¶
　槲衣仙(兩浙名賢外錄龍泉人不知姓氏無寒暑皆/綴槲葉為衣人遂以是名之結菴於鳯山之)¶
　　(巔童顔黑髪不御飲食赤烏中坐菴前槐/樹上俄祥雲四合仙樂鳴空遂飛昇去)¶
　晉¶
　平仲節(眞誥河中人渡江入栝蒼山受師宋君存心/鏡之道積四十五年身形更少體有眞炁五)¶
　　(月一日乘雲駕龍白日/昇舉今在滄浪雲臺)¶
　隋¶
<pb:KR2k0044_WYG_200-25a>¶
　尹眞人(括蒼彚紀大業中煉丹遂昌百丈巖溪西山/丹成舉家上昇今勝因院其故宅也迨宋龔)¶
　　(侍郎原作勝因院記頗詳其事後原守揚州時有/道人謁原題疏欲得錢萬貫原如數與之道人至)¶
　　(和州創宅買田置器具交易標記悉作龔侍郎名/字後原謫和州道人來請入宅云田土器具皆公)¶
　　(揚州捨錢所置或云道人即尹/眞人也報其為勝因院作記也)¶
　唐¶
　葉法善(舊唐書本傳栝州栝蒼縣人少傳符籙尤能/厭劾鬼神顯慶中徵詣京師髙宗廣徵諸方)¶
　　(道術之士合煉黄白法善上言金丹䕼就徒費財/物有虧政理請覈其眞偽帝然其言又嘗於東都)¶
　　(凌空觀設壇醮祭城中士女競往觀之俄頃數十/人自投火中觀者大驚救之而免法善曰此皆魅)¶
<pb:KR2k0044_WYG_200-25b>¶
　　(病為我法所攝耳問之果然自髙宗則天中宗厯/五十年數召入禁中先天二年拜鴻臚卿封越國)¶
　　(公仍為道士止於京師之景龍觀卒於開元庚子/凡一百七嵗贈越州都督珍珠船明皇用法善術)¶
　　(上元夜自上陽宫往西涼州觀燈以鐡如意質酒/而還遣使者取之不誣名勝志李邕為處州刺史)¶
　　(法善求為其祖國重作碑文文成又請書不許一/夕夢法善請曰向辱雄文光賁泉壤敢再求書邕)¶
　　(喜而為書未竟鐘鳴夢覺法善持墨本往謝/邕驚曰始以為夢乃眞耶今稱追䰟碑云)¶
　劉處靜(仙都志字道遊彭城人其先避地遂昌因家/焉遇異人授以吐納之道嘗召見賜緋衣退)¶
　　(居仙都山隱眞巖結廬金龍洞側門人欲塑其像/一日有嗜酒道人來成之處靜畱飲旬日以黄金)¶
　　(三千銖贈其行相送金龍洞前及囬得片紙書云/子與吾金吾授以眞眞抱子形形全於神十六字)¶
<pb:KR2k0044_WYG_200-26a>¶
　　(裹原金在焉於是頓悟遂豫築元壚於廬後/自譔其志咸通十四年六月辛酉日解化)¶
　吳善經(天台山方外志縉雲仙都山人年十七為道/士徧登匡廬天台三茅元和甲午八月十三)¶
　　(日羽化權徳輿撰太清/三洞法師吳先生碑)¶
　羊愔(續仙傳太山人家縉雲明經擢第授夾江縣尉/罷歸棲栝蒼山遊阮郎亭一日於亭側與縉雲)¶
　　(館道士數人花時飲酒日午忽仆地舁還家七日/方醒問之曰初為一人青績絳服自稱靈英邀入)¶
　　(洞府須臾一石穴中有物飛出狀如簦青色柄長/靈英指之曰此青靈芝也食之得仙愔取食之味)¶
　　(甘美靈英乃引見仙官戴逺遊冠霞帔三人文武/侍從極多靈英謂愔曰一小有天王君一華陽大)¶
　　(茅君一隱元天佐命君愔厯拜之咸曰有仙骨未/能飛昇猶宜地上修煉俄而靈英送出乃栝蒼洞)¶
<pb:KR2k0044_WYG_200-26b>¶
　　(西門也後不喜榖氣但飲水三升日食百合一盞/身輕骨節皆動抖擻如竹片及拍板聲又數年南)¶
　　(行入委羽山/人莫得見)¶
　杜光庭(宣和書譜字賔聖號東瀛子括蒼人懿宗設/萬言科選士光庭試其藝不中乃棄儒入道)¶
　　(著道家書頗硏極至理條列科教自漢張道陵暨/陸修靜撰集以來始末備盡羽流咸宗僖宗臨御)¶
　　(光庭充麟徳殿文章應制一時流輩為之歛袵嘗/撰混元圖紀聖賦廣聖義厯帝紀暨歌詩雜文百)¶
　　(餘卷喜自錄所為詩文而字皆楷書人爭得之一/日忽謂門人曰青城方創眞宫工未畢上帝命我)¶
　　(作岷峨主司恐不久於世他日復謂眞宫成矣遂/披法服與門弟子别而卒神仙通鑑蜀主王建初)¶
　　(賜號廣徳先生/進號廣成先生)¶
<pb:KR2k0044_WYG_200-27a>¶
　周景復(仙都志仙都道士唐大厯間居仙/水洞辟榖宴坐百有餘年後仙去)¶
　葉藏質(神仙通鑑字舍象處州松陽人法善之裔詣/天台馮惟良授三洞經籙於玉霄峯選勝創)¶
　　(道齋號石門山居日誦道徳度人二經晩年尤精/符術請之者如織婺州牧為邪物所撓詣請符因)¶
　　(焚香置匣捧歸祟物遂絶唐懿宗優詔石門山居/為玉霄觀忽命酒召其友應夷節同飲語及生平)¶
　　(事然後告以行日及期題於門曰鷄鳴時去門人/聞珠珮雜鼓樂聲於空中須叟鷄鳴觀之已化矣)¶
　　(年七/十四)¶
　智威(髙僧傳姓蔣氏縉雲人聞天台宗教遂往沃州/石城寺親灌頂禪師求請心要著桃巖寺碑與)¶
　　(頭陀寺碑氣度相表後以法眼付授慧威威姓畱/氏東陽人總角之年徑入空門聞縉雲大威禪師)¶
<pb:KR2k0044_WYG_200-27b>¶
　　(盛行禪法裹粮造焉時謂小威佛祖統紀貞觀二/十年詔法華智威禪師補四大師朝散大夫威前)¶
　　(身是陳僕/射徐陵也)¶
　有緣(髙僧傳俗姓馮東川梓潼人往成都福感寺事/定蘭開士即宣宗師一日宣召帝以筆書其衫)¶
　　(背云此童子與朕有緣乾符三年至縉雲龍泉大/賽山立院因奏祠部給額號龍安勅度七僧住十)¶
　　(八載止連雲院太守盧約請入開/元寺别院天祐丁卯四月示疾終)¶
　周南(續文獻通考遂昌人號知常叟壯年謝/棄鄉里學仙不成去學佛以易成名)¶
　三平和尚(括蒼彚紀唐中和間築精廬於南明山是/為大安寺毎日騎虎出山至溪津叱虎還)¶
　　(徒步入城虎出候於溪載還山以為常明一統志/有眞身塑像在麗水大安院有破衲若蟬翼藕絲)¶
<pb:KR2k0044_WYG_200-28a>¶
　　(其徒/寶之)¶
　明覺(兩浙名賢外錄麗水人住南明山雪竇禪師頌/之曰三界無法何處求心白雲為蓋流水作琴)¶
　　(一曲二曲無人㑹雨過夜堂秋水深時有解脫和/尚者亦住南明嘗月夜靜坐依華嚴經入佛光定)¶
　　(感化佛出現由是悟入三摩地辯才無對/當時禪學之士皆言法中義虎南明有二)¶
　守約(括蒼彚紀麗水人誦法華經有悟人稱之曰約/法華晩住天台䕶法院嘗夜歸守門行者夢伽)¶
　　(藍神呼之覺曰佛歸起開門師/適及門寺僧咸異之後趺坐化)¶
　五代¶
　鶴衣道人(十國春秋不知何郡縣人亦無姓名日醉/臥處州鳯凰山下忽為里婦所詬辱道人)¶
<pb:KR2k0044_WYG_200-28b>¶
　　(噀衣為鶴跨之而去竟莫知其何術後/人建祠祀之即今報恩光孝宫是也)¶
　馬氏二女(兩浙名賢外錄慶元人姊妹及筓父母將/嫁之不肯問其故曰紅顔易老吾欲以金)¶
　　(丹駐之耳遂結廬於百丈山頭每夜輙登山石上/焚香求度世忽感眞人密授口訣姊妹按法修煉)¶
　　(丹成俱白日乗鸞飛去至/今山巔有剪刀鏡臺遺跡)¶
　宋¶
　梵公(名勝志慶元人為邑皂𨽻邑令刑峻梵用葱頭/貯血匿杖中行杖見血刑者多因得活一日令)¶
　　(見梵行不履地詢知其隂徳大異之遂去修/煉山中功成以石臼千觔為冠登山岡羽化)¶
　黄十公(括蒼彚紀慶元下管人樵於仙桃山見二叟/對奕得餘桃啖之觀奕未竟歸已三載遂居)¶
<pb:KR2k0044_WYG_200-29a>¶
　　(百花巖二十/年後坐化)¶
　盧仲璠(虞集紫虛觀記仲璠徧遊名山歸終兹觀秩/秩有條理乾道丙戍之嵗年八十一乃召其)¶
　　(徒告之曰數至九九而極矣吾將返於/數之所不及也揮手謝衆即坐化去)¶
　章思亷(虞集紫虚觀記名居簡以字行父景陽故儒/家旁通方外之學思亷師王清烈於觀中授)¶
　　(靈寶經每日望太陽吐納遂不語不食久之暑不/揮汗寒不襲衣或坐立凝然不動者通夕行步如)¶
　　(奔馬而塵不驚人各從其東西行皆若與思亷面/語及合而即之則一思亷耳觀主嘗書火字儆衆)¶
　　(取筆改火為水未幾山水大至而水所過處土去/石存巖穴若厦屋思亷常遊戲焉有進士從思亷)¶
　　(問應舉當得否思㢘不對而與議論輙及經義及/試得題思亷所與語者用其說中髙等故儒家亦)¶
<pb:KR2k0044_WYG_200-29b>¶
　　(信之郡守錢竽有從父因竽求見思亷望見遽呼/曰大資後果官至資政殿大學士其劾治鬼物已)¶
　　(疾苦尤效自達官貴人至里巷莫/不神明之殁之日肌骨柔潤云)¶
　徐泰定(劉基紫虚觀記泰定嘗遇一道人口吹雙笛/授以丹訣仍贈筆一枝令作水墨山水隨意)¶
　　(為之遂如素習後十年欲與遠遊泰定辭乃畱詩/别去鐡笛雙吹破曉烟相逢又是十年前曾將物)¶
　　(外無窮意總付毫端不盡傳白髪數莖君老矣青/雲一片我飄然世間究竟只如此何似同歸洞府)¶
　　(天泰定年八十/餘端坐而化)¶
　葉文詩(兩浙名賢外錄麗水人嗜酒善詩畵山水人/物閉户輙累月不出出則羣兒環之或與之)¶
　　(錢與之衣則悉與路人寶祐甲寅十二月嚴寒/浴於觀池擲其衣獨臂二草履作偈端坐而逝)¶
<pb:KR2k0044_WYG_200-30a>¶
　范子珉(續文獻通考處州道士嗜酒落魄談人意外/事多竒中善畵牛往訪郡守錢竽曰負公畵)¶
　　(四軸故來相償畵成即逝將歛得片紙/於席間書曰庚申日天帝詔范子珉)¶
　清辨(括蒼彚紀宣平人宋乾徳間得道於烏巖寺每/騎虎下山創淨妙寺工畢其虎悮為鄉人所殺)¶
　　(後知為禪師虎自悔捨田十餘/畝入寺償之至今寺有償虎田)¶
　癡海(括蒼彚紀龍泉人崇因寺僧性多騃故號為癡/海耳無垂珠唇不蓋齒其師曰汝貌陋福薄宜)¶
　　(自勉癡海感其言日至東廊觀音堂焚香百拜每/一拜以手禠落其唇并耳三年不怠不覺上唇下)¶
　　(垂兩耳及肩忽夢所拜觀音垂手摩其頂曰賜汝/聰明福相寤覺心境廓然遂通諸部經典後著金)¶
　　(山水陸儀文盛行於世永/嘉江心寺碑其手筆也)¶
<pb:KR2k0044_WYG_200-30b>¶
　曇法師(括蒼彚紀瑞安人居青田之慈仁院出入禪/機尤善吟咏每一月或半月不火食人異之)¶
　　(秦少游謫處州時與曇相與最篤後去留别詩曰/緣盡山城且北歸此生相見定難期寶池異日蓮)¶
　　(花上却說如/今結社時)¶
　從諌(五燈㑹元天竺慈辨講師處之松陽人具大知/見聲播講席於止觀深有所契嘗以道力叩大)¶
　　(通通一日作書寄之師發緘覩黑白二圓相乃悟/答偈曰黑相白相擔枷過狀了不了兮無風起浪)¶
　　(若問究竟事如何/洞庭山在太湖上)¶
　了翁(縉雲縣志箬川人生而異香馥郁左手文有陳/字長為慈相寺僧後住臨安陳寺行髙潔人有)¶
　　(疾者以水潠地泉即時湧出人/飲即愈徽宗賜袈裟錫此號)¶
<pb:KR2k0044_WYG_200-31a>¶
　立禪師(指月錄處州人住法海寺徽宗草本寺作神/霄宫師陞座謂衆曰都縁未徹所以說是說)¶
　　(非蓋為不眞便乃分彼分此我身尚且不有身外/烏足道哉今更僧寺作神霄佛頭添個冠兒有何)¶
　　(不可山僧不免横擔拄杖髙掛鉢嚢向無縫塔中/安身立命於無根樹下嘯月吟風然雖如此且道)¶
　　(山僧轉身一句作麽生道擲下拂子竟/爾趨寂郡守具奏詔仍改寺額曰眞身)¶
　崇岳(陸游岳禪師塔銘龍泉松源吳氏年二十三棄/家受五戒於天明寺首造靈石妙禪師繼見大)¶
　　(慧杲禪師於徑山大慧稱蔣山應菴華公為人徑/㨗師聞之不待旦而行既至朝夕咨請應庵大喜)¶
　　(以為法器隆興二年浮海入閩見乾元木庵永禪/師逾年見密庵於衢之西山隨問即答密庵微笑)¶
　　(曰黄楊禪爾宻庵移住蔣山華藏徑山皆從之又/遷靈隱遂命師為堂中第一座旋出世於平江澄)¶
<pb:KR2k0044_WYG_200-31b>¶
　　(照為密庵嗣慶元丁巳適靈隱虚席被㫖居六年/道盛行法席為一時冠退居東菴屬微疾跏趺而)¶
　　(寂塔於北/髙峯之原)¶
　元¶
　趙嗣祺(仙都志字虛一龍泉人幼學道玉虛既壯遍/遊名山再參南谷杜眞人觀光上國欽受宣)¶
　　(命賜印視五品後住湖州計籌山昇元觀平江白/鶴觀錫號元明通道虚一先生教門眞士至元庚)¶
　　(辰冬解化於白鶴/藏劍履於計籌)¶
　劉德劭(括蒼彚紀字雲心麗水人學道於妙成觀善/鼓琴賦詩精意元修郡有疾病水旱必禱之)¶
　　(謝遺俱惠貧者平居無身外貲眉間有七黒子若/北斗狀至正庚寅年八十八沐浴坐於正室索筆)¶
<pb:KR2k0044_WYG_200-32a>¶
　　(書偈奄/然而逝)¶
　以假(括蒼彚紀號空中棲禪於白雲山四方之侣聞/風來赴屨滿户外至元丙子夏一日援筆書偈)¶
　　(曰地火水風仙佛記掘地深埋第一義一免/檀那㡬片柴二免人言無舍利跏趺而化)¶
　本覺(兩浙名賢外錄龍泉人博學能詩文士大夫多/與唱酬嘗纂輯名僧諸書成編年由釋迦至達)¶
　　(摩迄宋凡三教通於佛者/靡不載題曰釋氏通鑑)¶
　明¶
　潘自然(崇禎處州府志明初人為松陽逍遥觀道士/居雲巖名勝志自然能召風雷神將每夜輒)¶
　　(有神燈懸其門有老人為之服役偶一日自然外/出有求符者情辭廹切而治㸑老人遽呼神將承)¶
<pb:KR2k0044_WYG_200-32b>¶
　　(命往治自然歸責此老人忽見泥塑滕申君詣前/曰彼五世法官偶有過上帝謫之為君治庖君僅)¶
　　(三世不得責彼/語畢仍退復位)¶
　梁貞(蘇伯衡梁道士傳字松間麗水人八嵗䘮父母/十二投紫陽觀為道士六年不見道入元妙觀)¶
　　(事希元迄傳其道集賢大學士薦於朝得處州路/元妙觀住持提㸃郡嘗天旱長吏禱且兩月終不)¶
　　(雨詣貞請禱當午日炎炎俄隂雲四合雷電風雨/大作三日乃止咸以為貞所致貞曰我豈能致雨)¶
　　(雨適與醮會耳貞既出家惟一兄五十不娶貞涕/泣勸其兄兄乃肯娶貞罄槖中金為兄娶婦連得)¶
　　(二/子)¶
　智度(稽古續集號白雲麗水人族姓吳年十五投禪/智寺空中假公薙染受具深習禪定達旦不寐)¶
<pb:KR2k0044_WYG_200-33a>¶
　　(者三載於白雲山築舊福林院以居閲楞嚴圓覺/二經與毒種曇光成山欽公互相䇿勵洪武二年)¶
　　(詔天下名僧師豫焉還居虎跑復趨華頂是/年二月微疾囬至福林沐浴易衣書偈而逝)¶
　道涓(括蒼彚紀正統間為龍泉縣僧㑹駐錫鰲峯崇/因禪寺景泰庚午正月辭别鄉里囬山告衆端)¶
　　(坐雷音堂遺偈云觀世間八十一一即是三三即/是一團圞爍破去來踪白日虛空轟霹靂偈畢而)¶
　　(逝鼻出雙筯光瑩/如玉時年八十一)¶
　¶
　¶
　¶
<pb:KR2k0044_WYG_200-33b>¶
　¶
　¶
　¶
　¶
　¶
　¶
　¶
　浙江通志卷二百一¶
