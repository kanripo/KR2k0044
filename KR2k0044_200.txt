# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.247246
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百
<pb:KR2k0044_WYG_200-1a>¶
欽定四庫全書¶
　浙江通志卷二百¶
　仙釋(三/)¶
　　紹興府¶
　漢¶
　魏伯陽(神仙通鑑會稽上虞人修真潛黙養志虚無/每視軒裳如糠粃焉不知師授誰氏得古人)¶
　　(龍虎經盡獲妙㫖乃約周易撰參同契/三篇三洞珠囊後入山餌神丹仙去)¶
　劉晨　阮肇(方輿勝覽剡人永平中入天台山採藥/失道食盡見桃實食之覺身輕行數里)¶
<pb:KR2k0044_WYG_200-1b>¶
　　(至溪滸持杯取水見一杯流出有胡麻糝溪邊有/二女子笑曰劉阮二郎捉向所失流杯來便迎歸)¶
　　(作食有胡麻飯山羊脯甚美後欲求去㑹集奏樂/共送劉阮指示原路既出無復相識至家子孫已)¶
　　(七世/矣)¶
　淳于斟(眞誥字叔顯㑹稽上虞人漢桓帝時作徐州/縣令靈帝時大將軍辟掾少好道明術數服)¶
　　(食胡麻黄精後入吳烏目山中隱居遇仙人慧車/子授以虹景丹經修行得道在洞中為典柄執法)¶
　　(郎/)¶
　三國吳¶
　趙廣信(仙苑編珠居剡小白山每日往長安市賣藥/救人暮歸小白時人云朝離小白暮返長安)¶
<pb:KR2k0044_WYG_200-2a>¶
　　(剡録太白山峻極崔嵬吐/雲納景趙廣信昇仙處也)¶
　介象(三國志注字元則㑹稽人有諸方術呉主聞之/徵到武昌稱為介君從學蔽形之術試還後宫)¶
　　(及出殿門莫有見者又使象作變化種𤓰菜百果/皆立生可食呉主共論鱠魚何者最美象曰鯔魚)¶
　　(為上吳主曰此出海中安可得耶象曰可得耳於/殿庭中作方埳汲水滿之象垂綸塪中須臾得鯔)¶
　　(魚吴主曰得蜀薑作韲甚好恨爾時無此象書符/著青竹杖中使人閉目騎杖須臾已至成都買蜀)¶
　　(薑還到吳厨下切鱠適了續文獻通考象入山見/美女曰汝食氣未盡可斷榖三年來此象如期往)¶
　　(乃授以/還丹術)¶
　虞翁主(太平御覽㑹稽人愛仙人介君食日精法吴/時來隱狼五山行服氣廽形之道精思積乆)¶
<pb:KR2k0044_WYG_200-2b>¶
　　(仙/去)¶
　晉¶
　葛元(輿地紀勝字孝先句容人學道於若耶山號葛/仙公嘉泰㑹稽志従左元放受金液仙經能絶)¶
　　(榖曽游㑹稽有賈人過神廟廟使主簿語曰今欲/寄書與葛仙公可為致之主簿以函書擲賈人船)¶
　　(如釘著板㧞不可得報仙公公自取得之語弟子/曰吾不得作大藥今當尸解八月某日時當發至)¶
　　(期衣冠入室弟子燒香守之忽大風起發屋折木/風止失公所在見衣在而帶不解今㑹稽有仙公)¶
　　(釣磯及煉/丹井具在)¶
　嚴青(仙苑編珠㑹稽人家貧常在山中燒炭忽遇仙/人云汝骨相合仙乃以一卷素書與之兼教服)¶
<pb:KR2k0044_WYG_200-3a>¶
　　(石腦法青遂以浄器盛書置髙處左右常有十數/人侍之每載炭出此神便為引船他人但見船自)¶
　　(行後斷榖入小霍山去續文獻通考青嘗夜行都/廵呵問何人青亦呵問都廵叱從兵收之青亦叱)¶
　　(従神錄之青徑去而都廵等人馬不能動明/旦鄉人曰必嚴公也報其家往謝青乃放去)¶
　袁根　杜碩(廣博物志㑹稽剡縣民二人獵深山經/一石橋甚狹而峻向絶崖崖正赤壁立)¶
　　(名曰赤城徑有山穴如門既入内甚平敞草木皆/香有一小屋二女子住其中年皆十五六容色甚)¶
　　(美見二人至忻然云早望汝來遂為室家忽二人/思歸潛去二女追還乃以一腕囊與根語曰愼勿)¶
　　(開也歸後出行家人開其囊囊如蓮花一重去一/重復至五葢中有小青鳥飛去根還悵然而已後)¶
　　(根於田中耕家依常餉之見在田中不動就視但/有殻如蟬蜕也於越新編根羽化碩年九十餘方)¶
<pb:KR2k0044_WYG_200-3b>¶
　　(外傳之亦如/劉阮故事)¶
　竺法深(世説新語法深在簡文坐劉尹問道人何以/遊朱門荅曰君自見其朱門貧道如遊蓬户)¶
　　(名勝志法深名竺潜隱剡山哀帝遣使招之至建/業後還山支遁求買沃洲小嶺潜曰未聞巢由買)¶
　　(山而/隱)¶
　支遁(世説新語支道林常養數匹馬或言道人畜馬/不韻支曰貧道重其神駿好鶴住剡東&KR2192;山有)¶
　　(人遺雙鶴翅長欲飛支意惜之乃鎩其翮鶴軒翥/不復能飛乃反顧翅垂頭視之如有懊䘮意道林)¶
　　(曰既有凌霄之姿何肯為人作耳目近玩養令翮/成置使飛去太平御覽支遁本姓闗氏陳留人或)¶
　　(云河東/林慮人)¶
<pb:KR2k0044_WYG_200-4a>¶
　曇光(佛祖統記晉沙門也至剡山石室宴坐山祇盛/飾來見光為説法神奉山以結伽藍名曰隱岳)¶
　　(嘉泰㑹稽志帛/僧光或曰曇光)¶
　竺法崇(世說補注法崇有律學精法華經居剡之葛/峴山茅茨澗飲孔淳之訪之信宿不去神思)¶
　　(傾/豁)¶
　竺法曠(雲門志畧晉興寧中東遊禹穴至若耶溪愛/其孤潭遂依巖為廬孝武帝迎至京師以師)¶
　　(事/之)¶
　𢎞明(法苑珠林山隂人少出家貞苦有戒節止越山/隂之雲門寺誦法華經深習禪定精勤禮懺六)¶
　　(時不輟每旦則水瓶自滿實感諸天童/子以為給使也毎明坐禪虎常伏室内)¶
<pb:KR2k0044_WYG_200-4b>¶
　南北朝¶
　許黄民(雲笈七籖字元文上清仙公翽之子上清左/卿穆之孫以昇平五年辛酉生京畿紛亂乃)¶
　　(奉經入剡為馬朗所翹敬宋元嘉六年欲移居錢/塘乃封其眞經一厨付朗語此是仙靈之跡非我)¶
　　(自來縱有書亦勿與人及至杜道鞠家停少時而/終時年六十九眞誥言黄民伯祖邁姑婆娥王伯)¶
　　(聨與黄民子榮女/瓊輝並得度世)¶
　謝元卿(名勝志㑹稽人好呼吸延年之術年百嵗精/力不衰採藥入山值一横溪俯臨峻壁淙湍)¶
　　(激溜上有石梁纔可並足乃匍匐而渡稍聞鐘磬/聲尋之而往忽遇仙女數人被服纎麗元卿向前)¶
　　(禮拜乃相視而笑曰子非謝元卿乎徐引之登峻/嶺至一處豁然平敞玉堂朱閣女云此東華夫人)¶
<pb:KR2k0044_WYG_200-5a>¶
　　(所居/也)¶
　孫韜(太平御覽字又藏㑹稽剡人入山師潘四明叅/受眞法陶隱君手題握中秘訣門人罕能見之)¶
　　(惟傳孫韜與桓/闓二人而已)¶
　魏道微(於越新編上虞人好道相傳謂仙去今/邑中有其墓又云道微得法於謝安山)¶
　道慧(嘉泰㑹稽志餘姚人讀逺公傳慕其為人遊廬/山卜居西林三年王式辨三相義慧詰難之詞)¶
　　(句煥顯又就學猛公猛講誠實為張融所難使慧/當之挫其鋒氣融大服禇澄謝超宗皆加敬焉)¶
　慧基(釋氏稽古畧兩詔不起於會邑龜山立寶/林精舍嘗著法華疏義入寂壽八十五)¶
　曇斐(嘉泰㑹稽志㑹稽剡人少棄家事慧基善莊老/儒墨之書遊方攷究經典疑義還鄉居法華臺)¶
<pb:KR2k0044_WYG_200-5b>¶
　　(寺學徒甚盛衡陽孝王元/簡廬江何子季皆師事之)¶
　法慧(於越新編持律甚嚴隱禹穴天柱峯誦法華經/足不履人間者三十年王公貴人得一識其面)¶
　　(以為/美談)¶
　僧䕶(佛祖統紀齊永明四年沙門僧䕶於剡縣石城/山見崖間光如佛燄乃鐫石為彌勒佛纔成面)¶
　　(像齊末沙門僧淑來繼其功至梁有始豐縣令陸/咸夢沙門二人謂曰建安王染患由於宿障剡縣)¶
　　(僧䕶造彌勒石像若能成濟必獲康復咸以白王/即召定林寺僧祐因舊功鏟入五丈至天監十五)¶
　　(年畢功像身光燄通髙十/丈世稱為三生石佛云)¶
　　(謹按僧淑僧祐皆僧䕶後身也/欲備見三生事迹故并錄於此)¶
<pb:KR2k0044_WYG_200-6a>¶
　慧皎(續髙僧傳未詳氏族㑹稽上虞人學通内外博/訓經律住嘉祥寺撰湼槃義疏十卷及梵網經)¶
　　(疏行世又以寶唱所撰名僧傳頗多浮汎遂著髙/僧傳一十四卷其序畧云前代所撰多曰名僧然)¶
　　(名者實之賔也若實行潛修則髙而不名若寡徳/適時則名而不髙名而不髙本非所紀髙而不名)¶
　　(則備今録傳/成通國傳之)¶
　唐¶
　吳筠(舊唐書本傳魯中儒士也舉進士不第乃入嵩/山依潘師正為道士傳正一之法開元中訪道)¶
　　(茅山久之東遊天台在剡與越中文士為詩酒之/㑹所著歌篇傳於京師𤣥宗聞其名遣使徵之問)¶
　　(以道法對曰道法之精無如五千言其諸枝詞蔓/説徒費紙劄耳又問神仙修錬之事對曰此野人)¶
<pb:KR2k0044_WYG_200-6b>¶
　　(之事當以嵗月功行求之非人主所宜加意求還/山許之復遊㑹稽逍遥泉石竟終於越中文集二)¶
　　(十卷其元綱三篇神仙可/學論為達識之士所稱)¶
　苖龍(寶慶㑹稽續志唐初人失其名能畫龍故呼之/曰苖龍後得道仙去今龍瑞宮東南一峯崛起)¶
　　(上平如砥人號/曰苖龍上昇臺)¶
　王氏(墉城集仙録中書舍人謝良弼之妻東晉右軍/逸少之後會稽人也良弼進士擢第為浙東從)¶
　　(事而婚焉既而抱疾沉痼良弼赴闕竟不果行時/吳筠天師駐䇿山隂王氏之族謁而求救為禁水)¶
　　(吞符信宿即愈王氏感道力救䕶乃受籙精修焚/香獨處絶粒嚥氣時有竒香異雲臨映居第宻接)¶
　　(靈仙而人不知也忽謂其女曰吾悟道既晚修奉/未精當隱景錬形洗心易藏二十年後方得蟬蛻)¶
<pb:KR2k0044_WYG_200-7a>¶
　　(耳歿後勿用棺器可作柏木帳致尸野中是夕卒/家人如其言二十年有盜發殯棄其形於地隆冬)¶
　　(之月忽聞雷震聲馳看/之舉其尸輕如空殼)¶
　孔莊葉三女仙(於越新編上虞人天寶間學道武夷/遇太姥元君授丹訣令往雲虛洞煉)¶
　　(之宋治平間有江公者至山深入忽遇洞曰雲虛/三仙女在焉仙童引見欵以胡麻飯江辭歸至家)¶
　　(已三/載矣)¶
　陳寡言(神仙通鑑字大初越州暨陽人隱居玉霄峯/號曰華林天台科法有闕遺者拾而補之居)¶
　　(常以琴酒為娱毎吟咏未嘗加飾有劉介者字處/静聞寡言之名遂就華林請教奉几杖香火凢二)¶
　　(十年盡寡言之道寡言將尸解謂處静曰當盛我/以布囊置石室中愼勿以木為也享年六十四後)¶
<pb:KR2k0044_WYG_200-7b>¶
　　(處静與葉藏質應夷節為方外交久之將坐化以/詩示其徒乃返眞别有詩十篇今存天台道元院)¶
　秦景閑(三洞羣仙録不知何許人㑹昌中寓止㑹稽/市或飲酒佯狂凡十年好事者稍疑其異㑹)¶
　　(稽張公每加欽禮忽一旦取秤鎚手挼良乆引之/如餳取鐡杵搏之為餅良久皆復如故張素貧景)¶
　　(閑曰我將去矣命取釡擊碎之以炭相雜壘於罏/内告張曰炭火息後可取所化之物以豐爾家念)¶
　　(道濟人可以世享其富/翌日張視之皆紫金也)¶
　印宗(景徳傳燈録吳郡人姓印氏從師出家精湼槃/大部唐咸亨元年抵京師敕居大敬愛寺固辭)¶
　　(往蘄春謁忍大師後於廣州法性寺講湼槃經遇/六祖能大師始悟元理以能為傳法師又採自梁)¶
　　(至唐諸方達者之言著心要集盛行於/世先天二年二月終於會稽山妙喜寺)¶
<pb:KR2k0044_WYG_200-8a>¶
　禮宗(髙僧傳俗姓宋㑹稽人聞長壽寺和尚通達禪/觀往叩其闗學習之心未嘗少懈師誨之曰汝)¶
　　(之出塵有大利益可謂良玉度尺雖有十仞之土/不能掩其光矣乃注湼槃經周二載挫鋭解紛恬)¶
　　(然理順遂成/夾注八十卷)¶
　道亮(髙僧傳姓朱氏越州人厥考前刺會稽郡亮年/八歲出家極通經業受具後學河中三論復講)¶
　　(湼槃經尋入深谷破衣覆形蔬食資命神龍元年/詔亮與法席宗師十人入長樂大内坐夏安居二)¶
　　(年詔於西園問道朝/廷欽貴卒年八十一)¶
　元儼(髙僧傳俗姓徐氏事富春僧暉證聖元年隸懸/溜寺從光州岸師諮受具戒後詣上京遇崇福)¶
　　(意律師并融濟律師咸能昇堂睹奥共所印可後/還江左徧行四分因著輔篇記十卷羯磨述章三)¶
<pb:KR2k0044_WYG_200-8b>¶
　　(篇金剛義疏七卷越邑精舍時稱法華晉沙門曇/翼曾結菴山巔儼乃建置戒壇拓集律行晏坐不)¶
　　(出㡬三十載天寶元載/十一月坐終於戒壇院)¶
　慧忠(釋氏稽古畧越州諸暨冉氏受六祖心印居南/陽白崖山黨子谷四十餘年不下山肅宗聞其)¶
　　(道行徵赴京居千福寺西禪院帝問師在曹溪得/何法師曰陛下還見空中一片雲麽帝曰見師曰)¶
　　(釘釘着懸掛着又曰如何是無浄三昧師曰還見/虚空麽帝曰見師曰他還眨目視陛下否帝領解)¶
　　(至大厯十年十二月右/脇而逝諡大證禪師)¶
(國朝雍正十二年奉師致祭一次/勅加封眞實大證禪)¶
　慧海(景徳傳燈録姓朱氏依越州大雲寺道智受業/至江西參馬祖祖問曰來此擬須何事曰來求)¶
<pb:KR2k0044_WYG_200-9a>¶
　　(佛法祖曰自家寶藏不顧抛家散走作什麽師遂/禮拜問曰那箇是慧海自家寳藏祖曰即今問我)¶
　　(者是師於言下自識本心不由知覺踴躍禮謝後/以受業師年老遽歸奉養自撰頓悟入道要門論)¶
　　(一卷法門元晏竊出江外呈馬祖祖覽訖告衆/云越州有大珠圎明光透自在無遮障處也)¶
　智藏(髙僧傳姓皮氏西印度種族留心律藏最為精/敏大厯三年遊豫章因隸名天宮寺貞元中遇)¶
　　(大寂禪師篤明心要及遊㑹稽於航塢山頂築小/室安禪乃著華嚴經妙義宣吐亹亹學者歸之元)¶
　　(和十四年無疾而終焚收舍/利圓淨者建塔於院北峯)¶
　靈一(續文獻通考越中雲門寺僧持律甚嚴尤善詩/與劉長卿皇甫冉嚴維相倡和有詩集一卷)¶
　靈澈(桂苑叢談越僧靈澈得蓮花漏於廬山傳江西/亷使韋丹㑹稽風俗賦注㑹稽湯氏子善歌詩)¶
<pb:KR2k0044_WYG_200-9b>¶
　　(與劉栁善續文獻通考居東林寺字澄源與呉興/詩僧皎然遊皎然薦之包佶李紓以是名顯元和)¶
　　(十一年終於宣州開元寺/建塔天柱峯有詩二十卷)¶
　澄觀(指月録姓夏侯氏山隂人才供二筆撰華嚴疏/鈔窮圓頓之㫖化後門人見有金甲神人空中)¶
　　(西逝拜問神何為曰取華嚴菩薩牙歸供養耳門/人啓塔視之師容貌如生而失二牙以是知為華)¶
　　(嚴菩薩也佛祖統紀開成三年勅/𦵏終南山石室宰相裴休撰銘)¶
　良价(佛祖通載㑹稽人姓俞氏幼嵗出家年二十一/往嵩山受具首謁南泉次謁溈山到雲巖問無)¶
　　(情說法猶涉疑後因過水覩影大悟前㫖大中末/於新豐山接誘學徒其後盛化於髙安之洞山)¶
(國朝雍正十二年師/勅封淨覺悟本禪)¶
<pb:KR2k0044_WYG_200-10a>¶
　寂然頭陀(輿地紀勝太和二年春有頭陀曰寂然來/遊沃洲山見道猷支遁遺跡泉石盡在戀)¶
　　(不能去時浙東廉使元相國始為卜築寂然振起/禪風白黑之徒附而化者甚衆樂天有沃洲山禪)¶
　　(院/記)¶
　希圓(髙僧傳姓張氏姑蘇人居㑹稽寶林山寺與時/寡合多事㝠黙或問之則曰吾逍遥乎無形之)¶
　　(場同師子遊戯耳景福中著元中鈔數卷恒勸人/急修上生之業且曰非知之難行之為難圎居小)¶
　　(房即瑯琊山頂相傳従瑯琊臺飛來有井應大江/之潮候甚多靈怪一云此處禹鏁浙江蛟蜃之屬)¶
　　(其名曰蛆蛆有雙耳其色蒼黄或縁竹木必風雨/至矣圓為之受歸戒令勿作風雹之妖暨圓終多)¶
　　(暴風/雨)¶
<pb:KR2k0044_WYG_200-10b>¶
　五代¶
　全付(十國春秋㑹稽人至豫章聞禪㑹之盛遂抵宜/春仰山禮南塔已而還東府文穆王特加禮重)¶
　　(賜紫方袍不受改賜衲衣號純一禪師天福二年/東府戎將為闢雲峯山建院名曰清化開運中坐)¶
　　(化有大風振林/木逾時乃定)¶
　惠舉(舊浙江通志隱法華山梁武帝徵之不至昭明/太子以金縷木蘭袈裟遺之天衣寺名始此)¶
　宋¶
　老葉道人(老學菴筆記龍舒人不食五味年八十七/而平生未嘗有疾居會稽舜山天將寒必)¶
　　(增屋瓦補牆壁使極完固下惟設簾多儲薪炭杜/門終日及春乃出弟子曰小道人嘗歸淮南省親)¶
<pb:KR2k0044_WYG_200-11a>¶
　　(至七月望日鄰有住菴僧召老葉飯飯已亟辭歸/問其故則曰小道人約以今日歸僧笑相去二三)¶
　　(千里豈能必如約哉乃送之/歸及門小道人者已弛擔矣)¶
　武元照(續文獻通考蕭山女子方孩母或茹葷即終/日不乳及菜食乃乳母異之稍長忽夢神告)¶
　　(曰汝本玉女坐累暫謫人世可絶食及覺欲不食/母强食之又夢神怒曰違我戒剖腹滌之因授靈)¶
　　(寶法以符水療人一日詣/數十家聚話訪之已死矣)¶
　陳明(夷堅志越州攢陵舖兵也人呼為陳院長往來/行歌無所定止能知未來事祁寒烈暑皆不畏)¶
　　(避雪中不施一縷臥野橋上氣騰如蒸眼色正碧/好以白堊書地且讀且歌字畫類五銖錢文觀者)¶
　　(莫識中貴人典領攢宫者憐其寒常遺以衣乃轉/與貧者淳熙辛丑嵗久不雨鄉民叩以豐凶應曰)¶
<pb:KR2k0044_WYG_200-11b>¶
　　(木災竹災魚災貧道災俄而髙岡發洪山水暴至/所經竹木盡㧞魚鼈掃空陳大病不食㡬月腹皮)¶
　　(皆凹入附骨隱隱見五臟人謂其必死俄復如初/有蜀客來道堂見之焚香作禮曰先生正爲鄉里)¶
　　(化縁造橋安得來此衆始/悟其為異人神遊在彼云)¶
　蔡華甫(於越新編新昌人為縣從事遇道人授以術/遂能驅使鬼神其婿常過華甫見園中有二)¶
　　(虎倉皇驚走華甫曰無懼我當呼來即馴伏於地/暮年丹成服之曰我將逺遊矣遂尸解時有從子)¶
　　(在天台見其乗青騾從二童子/問之曰道友邀我遊桐柏宮)¶
　仲休(於越新編越州人精習天台教而禪寂不接人/事得紫衣海慧之號間作詩有天依十峯咏)¶
　從朗(嘉泰會稽志居蕭山祗園寺年逾百嵗門常晝/掩毎誦蓮經衆鳥銜花匝坐潘閬一日謁之仍)¶
<pb:KR2k0044_WYG_200-12a>¶
　　(閉門不納閬留詩於門云門掩多年生緑苔想師/心地似寒灰勞生擾擾休來此我是閒人尚不開)¶
　梵卿(嘉泰㑹稽志受具入台之東液山謁法眞聽天/台教一日論經王義法眞嘆曰子得元妙於性)¶
　　(相之外更謁照覺總禪師從容問荅心凝神釋遊/鍾山居第一座入室常數百人住越之象田象田)¶
　　(久廢師至乃復/興今為名刹)¶
　端裕(五燈㑹元呉越王之裔六世祖守會稽因家焉/師生而眉目淵秀十八受具往依浄慈一禪師)¶
　　(未㡬偶聞僧擊露柱曰你何不説禪師忽微省去/謁龍門逺甘露卓泐潭祥皆以穎邁見推晚見圓)¶
　　(悟於鍾阜頓去所滯命掌記室㑹稽縣志年十八/投大善寺則忠落髪受具見佛果勤和尚與語大)¶
　　(恱遂往依勤住蔣山命典記室慈寧太后召裕演/法於靈隱賜金襕袈裟紹興十八年移四明之阿)¶
<pb:KR2k0044_WYG_200-12b>¶
　　(育王倡道無倦二十年十一月示寂茶毘烟凝五/色如車蓋收舍利無數弟子奉遺骨塔於鄮峯西)¶
　　(華初賜號佛智大師至/是諡曰大悟塔曰寶勝)¶
　了演(嘉泰㑹稽志少依東山廣化聴秀禪師夜叅即/有省發趨衡陽投大慧禪師宗杲一見器許杲)¶
　　(謂其徒曰若輩如針刺窗㣲見光影耳演乃一/踏鴻門兩扇開也自臨安移住象田繼移靈隱)¶
　慧暉(續傳燈錄㑹稽張氏子幼依澄照道凝染削進/具甫二十謁宏智智舉當明中有暗不以暗相)¶
　　(遇當暗中有明不以明相覩問之語不契初夜定/囬往聖僧前燒香而宏智適至師見之頓明前話)¶
　　(次日入室智舉堪嗟去日顔如玉却嘆囬時鬢似/霜詰之師曰其入離其出微自爾問荅無滯紹興)¶
　　(丁巳開法補陀徙萬壽及吉祥雪竇淳熙三年勅/補淨慈七年退歸雪竇十年仲冬沐浴而逝窆全)¶
<pb:KR2k0044_WYG_200-13a>¶
　　(身於明/覺塔右)¶
　淨全(寳慶㑹稽續志諸暨人姓翁氏甫冠即出家入/徑山投大慧宗杲杲曰汝有何能荅曰能打坐)¶
　　(曰打坐何為全曰若問何為直是無下口處杲遂/知其為法器全生長田家朴野不知書一日集衆)¶
　　(採椒全亦預焉同輩戯云汝試作一椒頌如何全/即應云含烟帶露已經秋顆顆通紅氣味幽突出)¶
　　(眼睛開口笑這囬不/戀舊枝頭衆皆嘆異)¶
　志逺(於越新編姓呂氏餘姚人於上虞等慈寺為僧/遍遊諸方參聽天台宗教嘗講於朝錫師號遂)¶
　　(為㑹稽講席之冠年七十卒經五日/茶毗於烈熖中身不欹側齒根不壞)¶
　重喜(老學菴筆記㑹稽灋雲長老重喜為童子時初/不識字因歸寺廊忽若有省遂能詩其警句云)¶
<pb:KR2k0044_WYG_200-13b>¶
　　(地爐無火客囊空雪似楊花落歲窮/拾得斷麻縫壞衲不知身在寂寥中)¶
　𢎞濟(稽古續集字同舟天岸其號也會稽姚氏子從/寶積寺舜田滿公出家授法華經輙能記憶既)¶
　　(為大僧精持律學深究敎乗修懺懇切於觀定中/見一尊者授以犀角如意自是辨博無礙開法於)¶
　　(萬壽圓覺寺呪沙擲地以救海岸之崩後主顯慈/集慶二寺遷主會稽圓通修念佛三昧詔住大普)¶
　　(福寺歸清鏡/閣是年寂)¶
　法慈(寶慶㑹稽續志上虞長慶寺僧灑掃一室終日/晏坐庭有花竹泉石士大夫多造之慈善談論)¶
　　(焚香煮茗延納無倦嘉泰初忽謝客閉門其行童/辭往行在所慈戒其速囬久之無耗一日還慈喜)¶
　　(曰汝歸甚好時方盛暑即令具湯沐澡潔畢易衣/端坐其徒往視之已將瞑目亟呼云和尚何不留)¶
<pb:KR2k0044_WYG_200-14a>¶
　　(一頌乃云不曽生來無始劫今日當場又隨/滅又隨滅萬里炎天覔㸃雪語僅脫口而逝)¶
　仲皎(於越新編居剡明心寺參竟禪學尤好篇章嘗/於寺西星子峯前築白塔結廬其下號閑閑菴)¶
　元¶
　陳嘉(於越新編字志謨諸暨人文辭超邁每應舉主/司必喜其文第以狂語見黜自號龍壇居士後)¶
　　(為沃州山道/人尸解去)¶
　戴眞人(㑹稽縣志性超曠逍遥物外行業為世所推/嘗遊京師歸越朝士大夫多以詩送其行虞)¶
　　(集送以詩曰戴先生日飲五斗不得醉再飲一石/不肯眠昨從桃源來兩袖擕風烟長安道上小兒)¶
　　(女拍手攔道呼神仙馬如游龍花如雨蹴踏春秋/作朝暮東方不作窻間戯上帝還令海邊去海邊)¶
<pb:KR2k0044_WYG_200-14b>¶
　　(玉虹夜不收貝宮珠闕皆蛟蚪芝田玉樹久相待/天上老仙那肯留戴先生鑑湖之水三千丈不可)¶
　　(以鑑可以釀明朝亦脫錦/袍去與汝酣歌釣船上)¶
　與恭(𢎞治紹興府志字行已號嬾禪餘姚九功寺僧/戒行髙潔博通儒釋至杭題詩冷泉亭吳興趙)¶
　　(孟頫見而異之遂定交焉後遊蘇州定惠寺端坐/樹下而逝寺僧檢其囊無餘物但有雁峰詩云官)¶
　　(路迢迢野店稀薄寒催客早添衣南/分五嶺雲天逺雁到衡陽亦倦飛)¶
　元長(稽古續集字無明號千巖蕭山人族姓董始通/九流百氏次習法華究律部於靈芝寺律師後)¶
　　(參狗子無佛性話中峰為之決擇印正往烏傷伏/龍山興復聖壽伽藍名聞朝廷降名香以寵嘉之)¶
　　(賜僧伽黎衣及/普應妙辨之號)¶
<pb:KR2k0044_WYG_200-15a>¶
　時習(𢎞治紹興府志字定門山隂葉氏子延祐中以/髙麗王薦召至京令說法於南城寺頂門忽現)¶
　　(異光縈結如蓋賜號佛音眞應禪師南/還主越之大能仁廣演妙義法名逺播)¶
　善繼(獻徵錄字絶宗諸暨婁氏子母夢神人授白芙/蕖乃生始能言見母舉佛號合爪隨聲和之長)¶
　　(客山隂靈祕寺窺三藏諸書嘆曰欲求出世非釋/氏將疇依投其寺僧思恭祝髪習天台教觀天厯)¶
　　(己巳住良陼大雄教寺講金光明經至正壬午移/住天竺薦福甲子陞主天台能仁一夕集衆曰吾)¶
　　(殆歸矣遂/書偈而逝)¶
　明¶
　金鬔頭(於越新編㑹稽人𢎞治間住富盛之方泉橋/生平不櫛沐服垢衲人呼為金鬔頭在青塘)¶
<pb:KR2k0044_WYG_200-15b>¶
　　(村幻出一舍有女織其中與金賡和已忽不見嘗/於武林逢道者共飲已而覆杯去渡江道者擲雙)¶
　　(履令渡金難之履忽化為舟道者竟渡金遂返過/所飲肆譁聚百餘人云道者所覆杯膠不可啓金)¶
　　(至啟之中有/洞賔二字)¶
　缽仙(會稽縣志不知姓名年嵗常手捧數十瓦缽人/叩之惟曰孝弟二字冬月赤身睡雪中體常温)¶
　　(一夕卒衆殮之檢其缽有銀適如買棺之/數將為營𦵏舉棺甚輕開視之敝衣而已)¶
　元瀞(稽古續集字天鏡號樸隱會稽倪氏子謁徑山/元叟端禪師明單傳直指之道端公稱是般若)¶
　　(中人洪武初召入内庭問/道賜食而退後主靈隱卒)¶
　自悅(於越新編餘姚人戒行髙潔通儒書陶安毎與/談易有異術能呪潮水不至洪武初被徵稱㫖)¶
<pb:KR2k0044_WYG_200-16a>¶
　僧玘(厯代小史號太璞餘姚人專心禪學藏經五千/四百卷無不成誦太祖雅愛之一日問曰為僧)¶
　　(不了其報云何玘對曰為僧不了永墮阿鼻地獄/上曰出何典玘曰出藏經第㡬卷上變色曰然則)¶
　　(吾當何報邪玘叩頭曰天生聖人為生民主豈同/於凡類邪上曰此又出何典玘曰出藏經第㡬卷)¶
　　(命取經閲之信然大悅諭諸大臣曰卿等雖各有/才不若是僧之忠誠也臨終沐浴更衣請上告訣)¶
　　(適有事不見玘望位叩頭曰臣有生縁無死縁上/聞知其語嘆曰噫玘死矣使人視之果卒遣人諭)¶
　　(祭驛送/還鄉)¶
　溥洽(列朝詩集傳字南洲山隂人族姓陸氏放翁之/後於郡之普濟寺禮雪庭祥公禪定之餘肆力)¶
　　(詞章洪武二十二年召為僧錄司右由左闡教陞/左善世永樂四年詔修天禧寺浮屠車駕臨幸命)¶
<pb:KR2k0044_WYG_200-16b>¶
　　(公慶讚仁宗即位數被召問乞居南京報恩寺養/老宣徳元年示寂年八十有二塔於長干西南之)¶
　　(鳯嶺鄭曉今言靖難兵起溥洽為建文設藥師燈/懺長陵聞其事囚之十餘年姚恭靖疾革車駕臨)¶
　　(視問所欲言於榻上叩首曰溥洽繫/獄久矣即日釋之白髪長數寸覆額)¶
　成權(萬厯紹興府志嵊人坐臥繩牀數十年/日誦蓮華經一日牀前忽湧蓮花一樹)¶
　圓澄(㑹稽縣志字湛然東闗人俗姓夏少時為舖兵/受杖投妙峯和尚薙髪為僧踰年得戒於雲棲)¶
　　(蓮池以古佛期之掩闗六年適慈舟謁南海還寓/越之止風相見契洽遂付囑焉澄素不曉文字一)¶
　　(旦通豁講論經典俱有妙/理開顯聖道場宗風大暢)¶
國朝¶
<pb:KR2k0044_WYG_200-17a>¶
　圓信(山隂縣志字雪嶠鄞人常遊若耶秦望山間瞥/見古雲門三字豁然開悟嗣法龍池後駐錫雲)¶
　　(門大闡宗風寧波府志號語風鄞朱姓子與圓悟/同師二十九始祝髪常凍饑至赤體草宿乞食聚)¶
　　(落而悟無入處後至秦望普濟寺始大悟結菴於/武康之雙髻峰壁立萬山中遇虎不為害凡四坐)¶
　　(道場南岳開仙徑山雲門皆其卓錫處順治四年/結跏而逝瘞於寺之右隴十七年)¶
(詔賜帑金五百/    兩修藏塔)¶
　　台州府¶
　周¶
　王喬(靈異考字子晉周靈王太子好吹笙作鳯鳴浮/丘公接以上嵩髙道家稱為右弼眞人治桐柏)¶
<pb:KR2k0044_WYG_200-17b>¶
　　(山掌呉越水旱台州府志五代時封元弼眞君宋/政和三年封元應眞人紹興庚申加號善利廣濟)¶
　　(真人台之寺院奉為䕶法伽藍名勝志吹臺/山在永嘉縣南二十里上有王子晉吹笙臺)¶
　劉奉林(列仙傳周時人學道嵩高山積年後之委羽/山能閉氣三日不息但服黄連已及千嵗名)¶
　　(勝志委羽山在黄巖南十里/世傳劉奉林於此控鶴輕舉)¶
　漢¶
　茅盈(三輔黄圖曾祖父濛於華山乗雲駕龍白日昇/天先是邑人謡曰神仙得者茅初成駕龍上昇)¶
　　(入太清時下元州戲赤城繼世而往在我盈帝若/學之臘嘉平天台山志盈年十八委家學道詣南)¶
　　(岳上眞西城王君受道道成命為太元眞人治大/霍赤城玉洞之府時漢哀帝元壽元年也名勝志)¶
<pb:KR2k0044_WYG_200-18a>¶
　　(赤城有玉京洞蓋十洞天/之第六茅司命眞君所治)¶
　夏馥(太平御覽字子治陳留人少好道服术餌雲母/後入吳山從赤須先生受錬魂法又遇桐柏真)¶
　　(人授以黄水雲漿法得/道在洞中為明晨侍郎)¶
　晉¶
　魏夫人(南岳魏夫人内傳名華存字賢安任城人晉/司徒魏舒女少讀老莊春秋三傳五經百子)¶
　　(常别居一園父母逼之强適太保公掾南陽劉幼/彥幼彦為修武令隨之縣舍閉齋别寢入室百日)¶
　　(季冬夜半四真人來降於室夫人拜乞長生度世/青童君曰此清虚眞人者爾之師也當受業焉景)¶
　　(林真曰爾應為紫虚元君上眞司命封南岳夫人/也後聖君命仙伯牙叔平授夫人青瓊之板丹綠)¶
<pb:KR2k0044_WYG_200-18b>¶
　　(為文位為南岳夫人使治天台大霍山南岳小/録赤城山下别有洞臺方二百里魏夫人所居)¶
　竺曇猷(太平御覽燉煌人遊江左止剡之石城山乞/食坐禪後移始興赤城山石室一日有神現)¶
　　(形詣猷曰法師威徳既重來止此山弟子推室以/相奉天台懸崖峻峙峯嶺切天古老相傳云上有)¶
　　(精舍得道者居之雖有石橋跨澗而横石斷人無/得至者猷潔齋累日往見横石洞開度橋少許覩)¶
　　(精舍神僧謂猷曰却後十年自當來此今未得住/於是遂反顧看横石還合如初虎薈竺曇猷赤城)¶
　　(山石室坐禪有羣虎蹲於前猷因誦經一虎獨/睡以如意扣其頭云何不聴經經畢而虎去)¶
　支曇蘭(太平御覽晉太元中憇始豐赤城山見一處/林泉清曠而居之經數日忽見一人長數丈)¶
　　(呼蘭令去又現諸異形禽獸以恐蘭蘭恬然自得/乃屈膝禮拜俄而有人著幘稱珠斯王至蘭所乞)¶
<pb:KR2k0044_WYG_200-19a>¶
　　(受歸戒蘭即為授法辭别而去便聞鳴/笳鼓吹響振山谷禪衆十餘共所聞見)¶
　懷玉(赤城志臨海人髙姓今樓石村其所居也號髙/玉禪師居方山運水逺溪忽見一父老曰菴前)¶
　　(石下有泉也玉舉錫迸湧盈尺/乃入天柱山即今湧泉延息寺)¶
　　(謹按髙僧傳懷玉唐時丹邱人/今從赤城志作臨海人入東晉)¶
　南北朝¶
　定光(赤城志青州人許姓字靜照大同初隱佛隴三/十年人罕知者初智顗在江陵夢光引至山頂)¶
　　(曰汝當住此汝當終此及顗過佛隴光曰憶昔往/時招手否顗即悟光曰金地吾已居之銀峯爾宜)¶
　　(往今修禪寺是也陳太建十三年坐/滅凡三瘞體骨踊出後置殿乃已)¶
<pb:KR2k0044_WYG_200-19b>¶
　慧命(天台山方外志天台人叅南嶽思大禪師聞説/三觀深悟元㫖得無礙辨說法如瀉將終誡門)¶
　　(人精進淨行衆忽見佛與大/士來迎即向西升空而去)¶
　隋¶
　徐則(隋書本傳東海郯人幼沉静寡欲精於議論聲/傳都邑則嘆曰名者實之賔吾其為賔乎遂杖)¶
　　(策入縉雲山陳太建時應召憇至眞觀期月又辭/入天台山因絶穀養性所資惟松术而已太傅徐)¶
　　(陵為之刋山立頌初在縉雲山太極眞人徐君降/之曰汝年出八十當為王者師然後得道也晉王)¶
　　(廣鎭揚州知其名手書召之遂詣揚州晉王將請/受道法則辭以時日不便其後夕至五更死支體)¶
　　(柔弱如生遣使送還天台定葬是時自江都至天/台在道多見則徒步云得放還至其舊居取經書)¶
<pb:KR2k0044_WYG_200-20a>¶
　　(道法分遺弟子然後跨石梁而去不知所/之須㬰柩至方知其靈化時年八十二)¶
　王逺知(方輿勝覽台州道士善易知死生禍福作易/總十五卷一日雷雨雲霧中一人叱逺知曰)¶
　　(所泄者書何在上帝命吾攝六丁雷電追取逺知/惶懼據地旁有六人青衣已捧書立矣老人責曰)¶
　　(上方禁文自有飛天保衛金科秘藏元都汝何者/輙藏緗帙逺知曰青邱元老傳授也韓愈詩天官)¶
　　(勅六丁雷電下/取將蓋用此)¶
　智顗(景徳傳燈錄荆州華容人姓陳氏七嵗聞誦法/華經即隨念之七卷之文宛如宿習於果願寺)¶
　　(出家齊乾明元年謁大蘇山慧思禪師思一見謂/曰昔靈鷲同聽法華今復來矣即示以普賢道場)¶
　　(説四安樂行師入觀三七日身心豁然以所悟白/思思曰非汝弗證非我莫識太建元年往金陵闡)¶
<pb:KR2k0044_WYG_200-20b>¶
　　(化凡說法不立文字以辨才故晝夜無倦七年隱/天台山佛隴峯有定光禪師先居此峯謂弟子曰)¶
　　(不久當有善知識領徒至此俄而師至宣帝建修/禪寺割始豐縣租以充衆費及隋煬帝請受戒乃)¶
　　(號師為智者門人灌頂日記萬/言而編結之總目為天台教莂)¶
　智晞(續髙僧傳俗姓陳潁川人禀受禪訣加修寂定/常居佛隴修禪道場樂三昧者咸共歸仰創造)¶
　　(伽藍殿堂房舍悉皆嚴整惟經臺未構衆議曰香/罏峯檉柏可共取之往諮於晞荅云山神䕶惜不)¶
　　(可造次爾夜夢人送疏云香罏峯檉柏樹盡皆捨/給經臺既感㝠示即便分部人工入山採伐未終)¶
　　(數日告弟子曰今當永别㑹遇靡期言已寂然無/聲諸弟子哭泣便開眼誡曰物始必終世相如是)¶
　　(寧足可悲今去勿爾閙亂於吾也/所窆龕墳在智者龕前二百餘步)¶
<pb:KR2k0044_WYG_200-21a>¶
　唐¶
　司馬承禎(舊唐書本傳字子微河内温人少好學善/篆隸書為道士事潘師正傳其符籙及辟)¶
　　(穀導引服餌之術止於天台山則天聞其名召至/都將還勅麟臺監李嶠餞之於洛橋之東景雲二)¶
　　(年睿宗令其兄承禕就天台山追之至京問隂陽/術數對曰損之又損以至於無為帝曰理國無為)¶
　　(如何對曰國猶身也老子曰遊心於淡合氣於漠/順物自然而無私焉而天下理固辭還山賜寶琴)¶
　　(一張及霞紋帔開元九年𤣥宗又遣使迎入京親/受法籙前後賞賜甚厚十年請還天台山𤣥宗賦)¶
　　(詩以遣之尚書故實子微形狀類陶隱居𤣥宗謂/人曰承禎𢎞景後身也尸解日白鶴滿庭異香郁)¶
　　(烈號白/雲先生)¶
<pb:KR2k0044_WYG_200-21b>¶
　謝自然(白氏六帖蜀女眞謝自然泛海將詣蓬萊求/師舟為風飄至一處山見道人詣言天台山)¶
　　(司馬子微名在丹臺身居赤城眞良師也自然乃/囬求子微受度後白日上昇唐類函自然於開元)¶
　　(親受紫虛寶經於金泉山一十三年晝夜不寐兩/膝上忽有印四壖若朱有古篆六字粲如白玉)¶
　田虚應(髙道傳字良逸得大洞法每水旱請禱蔽衣/岸幘而坐應不旋踵元和中入天台屢詔不)¶
　　(起因話錄良逸以虛無為心和煦待物不事浮飾/而天格清峻人見者褊恡盡去呂侍郎渭楊侍郎)¶
　　(憑皆北面師事母為喜王寺尼尼衆皆呼良逸為/小師一日寺尼晨起見一虎在母門外走以告母)¶
　　(曰此應是小師使/送柴來不足畏也)¶
　馮惟良(神仙通鑑字雲翼相人也修道於衡岳中宮/與徐靈府陳寡言為烟蘿友香火之外琴酒)¶
<pb:KR2k0044_WYG_200-22a>¶
　　(自娱久之就降眞堂師田虚應授三洞秘訣元和/中東入天台桐柏觀自貞一先生完葺以來湮廢)¶
　　(已久惟良乃再締構作上清閣降眞堂白雲亭翛/閒院以三洞之道行於江表憲宗詔不赴即華林)¶
　　(閣創栖瑶隱居以止一日命湯沐浴冠簡/降庭若有所對召須臾陞階遂化年九十)¶
　夏侯隱(仙傳拾遺大中末遊天台獨止一室或露宿/草樹間毎登山渡水則閉目而睡比至則覺)¶
　　(人呼/睡仙)¶
　應夷節(髙道傳字適中汝南人生時母夢流星入牖/後遊天台與葉藏質劉處静為林泉友會昌)¶
　　(中於桐柏觀之西南别建壇以/居年八十五解化羅隱為之贊)¶
　王可交(神仙感遇傳蘇州崑山人年數嵗眼有五色/光起㝠室中可以鑒物或謂其所親曰此疾)¶
<pb:KR2k0044_WYG_200-22b>¶
　　(也光盡即䘮其目父母召庸醫炙之光乃絶咸通/十年十一月自市還家於河上見一大舫絡以金)¶
　　(綵飾以珠翠張樂而遊可交立而觀之有青童引/之登舫見十餘人峨冠羽服各執樂器傍一人言)¶
　　(曰好仙骨為火所損未可與酒但不食十年方可/得道耳以栗一枚與之令食遂奏樂飲酒童子復)¶
　　(引之上岸忽如夢中足纔及地已墜於天台山瀑/布巖下頃刻之間水陸千里台州刺史袁從疑其)¶
　　(詐妄移牒驗其鄉里自失可交之日洎至天台時/已三十日矣可交自此不食顔狀鮮瑩袁以羽褐)¶
　　(授之使居/紫極宮)¶
　劉方瀛(道教靈驗記天台道士常以丹篆救人與同/志弋陽縣令劉翽按天師劍法以五月五日)¶
　　(就弋陽葛溪錬銅造劍勅符禁水疾者登時即愈/嘗於黄巖縣修齋勅壇以救疫毒咸通末無疾而)¶
<pb:KR2k0044_WYG_200-23a>¶
　　(終戒其門人使與劍俱𦵏乾符中和間台州裨將/李生領徒發其墓欲以取劍見其尸柔軟容色不)¶
　　(變顧視其劍哮吼有聲/遂驚懼不敢取而去)¶
　王仙姑(輿地紀勝黄巖人小名子松家/岱石村行至石櫃山遇仙成道)¶
　灌頂(天台山方外志姓吳氏始生三月能隨母稱三/寶名有僧過門謂曰此子非凡因以灌頂為名)¶
　　(七嵗入攝靜寺依慧拯出家年二十受具戒陳至/徳初謁智者於修禪寺禀受觀法禎明元年隨智)¶
　　(者止金陵光宅聽講法華隋開皇十三年夏受法/華元義於江陵玉泉十四年夏受圓頓止觀於玉)¶
　　(泉著湼槃元義二卷疏二十卷唐貞觀六年終於/國清寺佛祖統紀義寧元年五祖章安灌頂禪師)¶
　　(於天台國清寺為智/威禪師説止觀心要)¶
<pb:KR2k0044_WYG_200-23b>¶
　智璪(續髙僧傳俗姓張氏寓居臨海投安静寺慧憑/法師為弟子聞智者為世良導即泛舸豐流直)¶
　　(指台岫伏膺受道乃遣行法華懴悔第二七日初/夜懺訖還就禪牀見九頭龍從地涌出上昇虚空)¶
　　(隋大業元年引見内殿遣通事舍人盧正方送璪/還山供給豐厚以貞觀十二年卒於寺春秋八十)¶
　　(三/)¶
　明淨(續文獻通考髙密人少出家後南遊天台至村/中化食囬羣虎皆張口閉目若有饑相淨乃以)¶
　　(匙挑飯納其口中明日化食囬虎又如之人皆駭/異貞觀三年旱召淨至京祈雨大獲甘霖海内有)¶
　　(年乃度僧三千以/酬之後還義勝寺)¶
　豐干　寒山　拾得(赤城志號國清三隱豐干者貌/尤寢被髪布裘或時唱歌人問)¶
<pb:KR2k0044_WYG_200-24a>¶
　　(之第云隨我騎虎遊松門三人每邂逅則長吟大/笑人莫測也有詩偈三百題松石間如云日日日)¶
　　(東出日日日西没不知千古萬古人送向青山成/底物人競傳之貞觀中閭丘守嘗問豐干天台有)¶
　　(何賢聖荅曰見之不識識之不見欲見而識不得/取相國清有寒山拾得狀類風狂歌笑不常蓋普)¶
　　(賢文殊後身也公至宜謁之至則二人方據火談/笑閭丘遽作禮二人云豐干饒舌耶遂握手出門)¶
　　(而去其後寒山隱寒石山拾得隱祥/雲峯遺跡可攷獨豐干不知所終)¶
(國朝雍正十一年度和聖大士拾得圓覺慈度合聖大/勅封寒山妙覺普)¶
　　(士/)¶
　一行(舊唐書本傳姓張氏先名遂魏州昌樂人出家/為僧師事沙門普寂後往荆州當陽山依沙門)¶
<pb:KR2k0044_WYG_200-24b>¶
　　(悟眞以習梵律開元五年𤣥宗徵至京置於光太/殿數就訪安國撫人之道言皆切直無有所隱撰)¶
　　(調攝伏藏十卷天乙太乙經及太乙局遁甲經釋/氏系錄各一卷時麟徳厯經推步漸疏一行推周)¶
　　(易大衍之數立衍以應之故撰開元大衍厯經至/十五年卒年四十五賜諡曰大慧禪師初一行求)¶
　　(訪師資以窮大衍至天台山國濟寺見一院古松/十數門有流水一行立於門屏間聞院僧於庭布)¶
　　(算聲謂其徒曰今日當有弟子自逺求吾算法已/合到門豈無人導達也即除一算又謂曰門前水)¶
　　(當却西流弟子亦至一行承其言而趨入/稽首請法盡授其術焉門前水果西流)¶
　湛然(赤城志常州人戚姓號荆溪禪師天寶大厯間/優詔不起晚歸台山注天台教今赤城釋籖巖)¶
　　(是也一日説法竟隱几/而化人號天台敎主云)¶
<pb:KR2k0044_WYG_200-25a>¶
　代病(髙僧傳天台人姓陳氏出家國清寺次於河陽/為民救旱立道場啓視畢雲起膚寸雷雨大作)¶
　　(自此歸心者衆先是三城間多暴風雹動傷苖稼/毒龍為之也代病為誦密語後經嵗序都無是患)¶
　　(大厯元年登太行遊霍山乃深入幽邃結茅而居/後於趙州救荒作施食道場前後八會遐邇賴之)¶
　　(以貞元十九年/七月跏趺示滅)¶
　清觀(髙僧傳字明中臨海人姓屈氏詣國清寺投元/璋律師執侍瓶鉢年十八洞明三觀兼得深定)¶
　　(仍善屬文長於詩筆大中初天下寺刹中興觀入/京請大鐘歸寺鳴擊并重懸勅額則集賢院學士)¶
　　(栁公權書題也復請藏/經歸寺後無病而終)¶
　遺則(五燈㑹元京兆人姓長孫氏初謁忠襌師大悟/元㫖遂南遊天台隱於瀑布之西巖元和中慕)¶
<pb:KR2k0044_WYG_200-25b>¶
　　(道者日至高僧傳始天竺達摩以釋氏心要至傳/其道者有曹溪能嵩山秀學能者謂之南宗學學)¶
　　(秀者謂之北宗學而信祖又以其道傳慧融融得/之居牛頭山由是逹摩心法有牛頭學則既傳忠)¶
　　(之道精觀乆之遂南遊天台至佛窟巖蔚為精舍/傳則道者又自以為佛窟學坐殁夜山下人聞若)¶
　　(山崩旦望之則綵/雲翔泊於巖上)¶
　希運(舊浙江通志嗣法百丈嘗行脚至天台遇二僧/與俱行阻大溪運趺坐水次二僧履水如陸以)¶
　　(手招之曰渡來師叱曰這自了漢吾早知當斫汝/脛僧歎曰眞大乗法器也言訖不見宣宗即位賜)¶
　　(號斷際禪師後開法黄蘖法席冠天/下實為濟宗之祖義元其法嗣也)¶
(國朝雍正十二年奉師致祭一次/勅加封正覺斷際禪)¶
<pb:KR2k0044_WYG_200-26a>¶
　五代¶
　厲歸眞(赤城志嗜酒常單衣精水墨漢乾祐三年於/中條山飛昇語人曰吾台州唐興縣人也珍)¶
　　(珠船歸眞嘗遊洪州信果觀内塑像雀蛤糞穢歸/眞於壁畫一鵰筆跡奇異自是鳥雀無復栖者)¶
　朱霄外(十國春秋台州道士也素有道術為忠懿王/錢俶所知遂命葺台州之白雲菴為棲霞宫)¶
　　(以霄外/主之)¶
　道育(髙僧傳新羅國人自唐景福壬子來遊天台挂/錫於平田寺日中灑掃殿廊料理常住得殘羨)¶
　　(之食雖色惡氣變收貯於器齋時自食與僧供湢/浴煎茶遇薪水中蠢蠢乃置之逺地䕶生偏切行)¶
　　(之四十餘載未嘗少廢身出紺赤色舍利有如珠/顆人或求之隨意皆獲晉天福三年終於僧堂云)¶
<pb:KR2k0044_WYG_200-26b>¶
　宗靖(景德傳燈錄台州人初叅雪峰密承宗印歸故/鄉住六通院錢王命居龍興寺廣順初年八十)¶
　　(一錢王請於寺之大殿演無上乗黒白駢擁僧問/如何是六通家風曰一條布衲一觔有餘問如何)¶
　　(是和尚家風師曰早朝粥齋時飯錢王特加禮/重署六通大師顯徳元年示滅塔於大慈山)¶
　明眞(景德傳燈錄黄巖人自元沙得法廽入浙中錢/武肅王請説法住持上堂僧問如何是璿璣不)¶
　　(動師曰青山數重僧曰如何/是寂爾無垠師曰白雲一帶)¶
　徳韶(僧寶傳龍泉陳氏年十五有梵僧見之拊其背/曰塵中無置汝所也乃往依龍歸寺剃髪十八)¶
　　(詣信州開元寺受滿戒後唐同光中至曹山有僧/問法眼禪師曰如何是曹源一滴水法眼曰是曹)¶
　　(源一滴水於是大悟十國春秋文益立法眼宗謂/德韶曰汝向後當為國王所師大𢎞吾道遊天台)¶
<pb:KR2k0044_WYG_200-27a>¶
　　(觀智者遺蹤如故居徳韶與智者同姓時謂之後/身忠懿王鎭台州徳韶語王曰他日為霸主無忘)¶
　　(佛恩及襲位迎入杭州尊為國師開寶五/年示疾於蓮華峰集衆言别跏趺而逝)¶
(國朝雍正十二年師致祭一次/勅封妙慈圓徹禪)¶
　羲寂(十國春秋居天台國清寺善𢎞教法忠懿王遣/使髙麗求取一家章疏髙麗君乃命國僧諦觀)¶
　　(報聘以天台敎部還歸於我諦觀既至禀學羲寂/於螺溪之上王為建定慧院賜羲寂號凈光大師)¶
　　(卒追諡凈祖佛祖統紀螺溪以授寶雲寶雲以/授法智法智大肆講説遂專中興敎觀之名)¶
　宋¶
　張無夢(神仙通鑑字靈隱號鴻濛子鳯翔盩厔人入/華山事陳希夷先生多得微㫖久之遊天台)¶
<pb:KR2k0044_WYG_200-27b>¶
　　(登赤城廬於瓊臺觀行赤松導引安期還丹之法/間以修煉内事形於歌詠累成百首題曰還元篇)¶
　　(眞宗召對令講易即説謙卦上問曰獨説謙卦何/也曰方大有之時宜守之以謙上喜復命講還元)¶
　　(篇曰國猶身也心無為則氣和氣和則萬寶結矣/心有為則氣亂氣亂則英華散矣此還元之大㫖)¶
　　(也賜金帛皆不受乞還山復賜處士暢飲先生號/亦不受居瓊臺十餘年遊嵩山泛湘漢抵金陵年)¶
　　(九十九終三日頂中有白氣勃勃然髙/三尺餘移時方散有瓊臺詩集行於世)¶
　張用誠(續文獻通考本名伯端字平叔號紫陽台州/人嘗入成都遇劉海蟾得金丹術歸以所得)¶
　　(著悟眞篇八十一首授扶風馬黙曰平生所學盡/在是矣嘗與僧神遊揚州觀瓊花紫陽手中拈出)¶
　　(僧無有也台州府志用誠臨海人為府吏在府辦/事家送膳至衆以其所食魚戲匿之梁間平叔疑)¶
<pb:KR2k0044_WYG_200-28a>¶
　　(其婢所竊歸撻其婢婢自經死一日有蟲自梁間/下驗之魚腐蟲出也平叔乃喟然嘆曰積牘盈箱)¶
　　(其中類竊魚事不知凡㡬因賦詩云刀筆隨身四/十年是非非是萬千千一家温飽千家怨半世功)¶
　　(名百世愆紫綬金章今已矣芒鞵竹杖任悠然有/人問我蓬萊路雲在青山月在天賦畢縦火將所)¶
　　(署文卷悉焚之因按律遣戍先是郡城有鹽顚毎/食鹽數十觔平叔奉之最謹臨别囑曰若遇難但)¶
　　(呼祖師三聲即解汝厄後械至百步溪天炎浴溪/中遂仙去至淳熙中其家早起忽有一道人進門)¶
　　(坐中堂叩其家事厯厯隨出門去人謂平叔歸云/百步嶺舊有紫陽眞人祠扁云紫陽神化處兩浙)¶
　　(名賢外錄元錢塘瑞石山道士徐𢎞道/常感張平叔住山傳訣故菴名紫陽)¶
(國朝雍正十一年仙紫陽眞人/勅封大慈圓通禪)¶
<pb:KR2k0044_WYG_200-28b>¶
　彭文昌(赤城志邑之彭溪人有道行政和中令晁昌/女惑於祟昌以市之淫祠為妖焚其廟怪遂)¶
　　　(絶/)¶
　王茂端(天台山方外志行上清大洞法通眞達靈事/驗甚著養母至百嵗茂端年九十八清健不)¶
　　(衰人呼為王靈寶其弟契眞亦行大洞法號/小靈寶所著靈寶教法秘籙十卷留桐柏觀)¶
　戒闍黎(天台山方外志臨海婁氏子十五出家至杭/見天醫波利多乃為薙髪受具足戒故名善)¶
　　(戒將滅之日於台州兠率寺擊鼓集衆為説觀音/圓通法門乃下座出殿前湧身虚空現諸神變還)¶
　　(入殿内復昇法座左手現日右手現月放百寶光/明次於口中現蓮華十二朶華放寶光十二色又)¶
　　(於頂上放無數光師曰老僧有如是妙用以彰釋/迦如來正法世緣已畢與汝作别言訖合掌而逝)¶
<pb:KR2k0044_WYG_200-29a>¶
　行滿(髙僧傳萬州南浦人聞天台靈聖之跡結束遊/之棲華頂峯下智者院知衆僧茶竈居㡬十載)¶
　　(未覩其慍色先是居房檻外有巨松横枝之上寄/生小樹毎遇滿出坐其寄生木必嫋嫋而側時謂)¶
　　(此樹作禮茶頭也開寶中預向人説我當/行矣令衆僧念文殊名號相助黙焉坐化)¶
　暜岸(五燈㑹元洪州人於百丈門下得㫖後聞天台/勝槩乃結茒薙草宴寂林下為四衆所知創平)¶
　　(田禪院後終於/本院遺塔存焉)¶
　道榮(天台山方外志淳化中居長隴院習禪定靈異/頗多時以羅漢目之既入滅人有見於壽昌五)¶
　　(百應眞位者今肉身尚存宋元符間縣令太/史章以久旱躬往拜請迎至縣雨即充洽)¶
　孑然(赤城志臨海人薛姓號智湧法師住白蓮寺寺/後有龍湫路嶢陿師咒之使遷一夕大風雨遂)¶
<pb:KR2k0044_WYG_200-29b>¶
　　(徙寛地寧海建法㑹請主法席寐中見有持牒來/者曰兜率天請説法又夢一龍化為神告曰師七)¶
　　(月當歸矣/既寤而化)¶
　圓智(五燈㑹元台州林氏子兩浙名賢外錄初依仙/法師削染因觀蓮燈發明具變二法往天台謁)¶
　　(元公舉蘇子瞻東林偈始悟有溪若是聲山是舌/無山無水好愁人之句元為之印可後住天竺稱)¶
　　(法中/龍象)¶
　處咸(天台山方外志天台王氏子七嵗入國清出家/十四入天台閲藏經三年而畢初住赤城崇善)¶
　　(姑蘇李庭芝將守台夢神人曰天台五祖臺下有/龍頭九九和尚宜就見之至郡諮詢莫知其説閩)¶
　　(士陳白曰天台五祖居赤城今咸師住此生於丙/辰九月九日其龍頭九九之謂乎庭芝即往謁見)¶
<pb:KR2k0044_WYG_200-30a>¶
　　(寺宇隘陋乃卜就東南地開基之日獲銅磬於土/中天祐元年正月法鼓擊之不鳴者七日至七月)¶
　　(告衆曰二十三日吾將/行矣至時趺坐而化)¶
　法濟(赤城志臨海人師黄巖浩先罕臥食冬夏不爐/扇建炎寇亂與其徒各燼一指以保城邑毎誦)¶
　　(法華至藥王品輙太息曰身如垂疣虚生何益遂/采薪自焚是夕星月皓然忽天雨白花大如朔雪)¶
　　(旦拾遺骨/得舍利焉)¶
　澤龕(赤城志寧海人葉姓建梁王寺塔塔成或請記/歲月龕曰吾自有之乃取一鐸朱書二十字使)¶
　　(垂之絶頂曰此塔記也乾道中通守趙師夔侍母/陳經行見塔壞欲新之使取鐸書以觀則曰二十)¶
　　(世十八姓之僧造塔遇走小月東邑之氏修治/趙母子駭嘆施緡錢百萬且繪龕像於塔下焉)¶
<pb:KR2k0044_WYG_200-30b>¶
　行機(五燈㑹元台州楊氏年二十五學出世法晚見/此菴宻有契証出應莞山刀耕火種單丁者一)¶
　　(十七年一日偶看斫樹倒地忽然大悟未㡬有江/州圓通之命乃曰吾道將行即欣然曳杖而去)¶
　智策(五燈㑹元天台陳氏子幼依䕶國僧楚光落髪/十九造國清謁寂室光灑然有省往豫章謁典)¶
　　(牛道由雲居風雪塞路坐閲二十四日午初版聲/鏗然豁爾大悟及造門典牛獨指師曰甚處見神)¶
　　(見鬼來師曰雲居聞版聲來牛曰是甚麽師曰打/破虚空全無靶柄牛曰嶄然超出佛祖他日起家)¶
　　(一麟足矣兩浙名賢外錄後住徑山之塗毒將示/寂門人以文祭之聽至尚饗為之一笑越兩日沐)¶
　　(浴更衣説/偈而逝)¶
　元¶
<pb:KR2k0044_WYG_200-31a>¶
　黄雲翔(黄巖縣志號雲庭道人少好道術習雷法能/驅役鬼神隣有應氏子五人俱患&KR1031;疾醫治)¶
　　(不效雲翔治之夜半神現致一木偶斧其腹有大/蛇蜕盤旋其内有五蛇子破之五小蛇俱生雲翔)¶
　　(為之焚化患者並瘳應以大蛇未獲為慮乃刻日/勅雷電震殺之應氏捐其所居為道堂今施水菴)¶
　　(是/也)¶
　曹法師(天台山方外志居溪南大路旁曰大路曹氏/去桐柏觀為道士謁張眞人盡通其法囬至)¶
　　(杭適大旱禱雨無應法師書片紙於背上曰雨出/賣有司聞之命往吳山用一大甕盛水燒磚投其)¶
　　(中青天轟雷一聲四神將立左右曰上蒼主旱雨/不可求法師曰權借太湖三尺水須臾隂雲四合)¶
　　(大雨如注平地尺餘頃之開霽視簷下水悉有鮮/魚蘊草太湖果乾三尺諸司厚貺皆不受年七十)¶
<pb:KR2k0044_WYG_200-31b>¶
　　(餘終今有法/劔藥磨存焉)¶
　行端(續傳燈錄號元叟臨海何氏初叅藏叟於徑山/尋以靈隱山水清勝往挂錫焉大徳庚子出世)¶
　　(湖之資福名聞京國特㫖賜慧文正辨禪師平章/張閭舉師主中天竺皇慶壬子遷靈隠有㫖設水)¶
　　(陸大會於金山命師昇座説法竣事入覲加賜佛/日普照之號至治壬戌徑山虛席宣政行院請師)¶
　　(補其處三被金襕袈裟之賜慕其道者鱗萃至/無所容以至正辛巳書偈訣衆垂一足而死)¶
　本無(稽古續集號我菴黄巖人依寂照於中天竺即/有省更依湛堂澄公精研敎部寂照惜之寄以)¶
　　(偈曰依教入禪今古有從禪入教古今無一心三/觀門雖别水滿千江月自孤師後出世祝湛堂夕)¶
　　(照二香初主四明延慶後/遷杭之上天竺無疾而蜕)¶
<pb:KR2k0044_WYG_200-32a>¶
　明¶
　陳岳(黄巖縣志字甫申元末隱居委羽山守道自髙/間出遊闤闠中人問其里居則指山示之嗜學)¶
　　(能詩文善書畫明初遊江湖已而返故山閉/門謝事注道德經及元牝賦後莫知所終)¶
　吳棲霞(太平縣志棲霞二十都消村人居郡城棲霞/宮天旱衆請禱雨吴以天譴不能多求隨持)¶
　　(呪囑云行雨三分寄雨一分寄往太/平二十都中是年消村藉此有秋)¶
　慧日(獻徵錄號東溟天台人依平山等公落髪渡浙/河拜竹屋淨公於上竺觀音敎寺時下竺靈山)¶
　　(敎寺災至正元年宣政使髙納麟謂非師無以膺/起廢之任師至修普賢大士殿四年又遷住上天)¶
　　(竺洪武改元詔入京時師年最髙白眉朱顔其班/前列帝問以升濟沉㝠之道師備述其故帝恱顧)¶
<pb:KR2k0044_WYG_200-32b>¶
　　(衆言曰金剛楞伽皆攝心要典茍有不通質諸白/眉法師可也辭歸天竺山十二年七月朔日夢青)¶
　　(蓮花生方池中清芳襲人曰此生/淨土之祥也至四日書頌而寂)¶
　宗泐(名山藏臨海人始生坐即趺跏人異之八嵗從/全悟學經藏過目成誦自是深入秘密兼通古)¶
　　(文詞與僧來復齊稱髙帝致天下髙僧泐首應詔/至主天界寺奉使西域帝喜之命與吳印蓄髪將)¶
　　(授之官印蓄髪/拜官泐竟不受)¶
　慧曇(獻徵錄姓楊氏天台人年十六受具戒學律於/明慶果公習教於髙麗敎公眞積力久忽嘆曰)¶
　　(截斷衆流一超直入非禪波羅密曷能致之時笑/隱訢公說法於中天竺師往造焉洪武元年三月)¶
　　(開善世院特授演梵善世利國崇敎禪師住持大/天界寺三年六月奉使西域至省合剌國國王館)¶
<pb:KR2k0044_WYG_200-33a>¶
　　(於佛山寺待以師禮九月庚午示㣲疾趺跏而逝/王斵香為棺聚香代薪築壇而茶毘之祔𦵏其國)¶
　　(舍利/塔中)¶
　無慍(稽古續集字恕中臨海陳氏依徑山元叟出家/剃度於昭慶律寺受戒性愛靜隱雖兩住名山)¶
　　(甫及三載而退後日本國主以水晶數珠峨山石/研為贄請命太祖祈師往化師以老病辭弟子居)¶
　　(頂迎住於鄞之翠山是年七月書偈而逝𦵏於唐/嶴之原有二㑹語錄續大慧竹山頌古山菴雜錄)¶
　　(淨土詩偈頌等/若干卷行世)¶
　裘聖僧(天台山方外志邑人幼嵗出家住國清寺後/遊外二十年而歸常擕一小孫出遊途遇虎)¶
　　(馴伏於側孫歸語家人師摩其肩曰莫説莫説/遂失音師化後乃能語世傳伏虎禪師後身也)¶
<pb:KR2k0044_WYG_200-33b>¶
國朝¶
　靈睿(舊浙江通志號攝菴姓鍾太平人在襁褓即手/不觸穢長娶某氏女定情之夕忽棄去有同行)¶
　　(人指往大慈寺及門忽不見心怪之是日即薙髪/時有門大師講台宗遂秉其戒私謂妙義當不止)¶
　　(此㝠搜廣討始有心得逺近道俗宗師之越二十/年始主講席發明台教宗㫖契理文符了無礙滯)¶
　　(弟子從者日衆晚年鍵戸不出創/度親菴於北固山麓卒年八十一)¶
　　金華府¶
　漢¶
　劉嚴(龍城錄金華山有仙洞俗呼為劉先生隱身處/其内有三十六室廣三十六里有石刻以炬照)¶
<pb:KR2k0044_WYG_200-34a>¶
　　(之云劉嚴字仲卿漢射聲校尉當恭顯之際極諫/貶於東陬隱迹於此莫知所終道士蕭至元記)¶
　趙炳(後漢書方術傳字公阿東陽人能為越方時遭/兵亂疾疫大起以其術療病與閩人徐登遇於)¶
　　(烏傷溪上各試所能登乃禁溪水水為不流炳復/禁枯樹樹即生荑二人相視而笑其道貴尚清儉)¶
　　(禮神惟以東流水為酌削桑皮為脯但行禁架所/療皆除後登物故炳東入章安百姓未之知炳乃)¶
　　(故升茅屋梧鼎而爨既而爨熟屋無損又嘗臨水/求渡船人不和之炳乃張蓋坐其中長嘯呼風亂)¶
　　(流而濟於是百姓神服章安令惡其惑衆收殺之/人為立祠於永康至今蚊蚋不能入也抱朴子趙)¶
　　(炳以氣禁人人不能起禁虎虎伏地低頭閉目便/可執縛以大釘釘柱入尺許以氣吹之釘即躍出)¶
　　(射去如弩箭之發異苑趙侯以/盆盛水吹氣作禁魚龍立見)¶
<pb:KR2k0044_WYG_200-34b>¶
　晉¶
　黄初平(神仙傳蘭溪人年十五家使牧羊有道士見/其良謹將至金華山石室中四十餘年翛然)¶
　　(不復念家其兄初起行索初平厯年不得後見市/中有一道士善易問之曰吾弟牧羊失之四十餘)¶
　　(年不知存亡所在願君占之道士曰昔見金華山/中有一黄初平非君弟乎初起聞之驚喜即隨道)¶
　　(士去求弟果得相見悲喜語畢兄問初平曰牧羊/何在荅曰近在山東初起往視之杳無所見但有)¶
　　(白石纍纍曰山東無羊也初平曰羊在耳兄自不/見初平叱羊起於是白石皆起成羊數萬頭兄曰)¶
　　(我弟獨得神仙道如此可學否弟曰好道便得耳/初起於是捨妻兒留就初平服松柏茯苓至萬日)¶
　　(日中無影顔如童子乃俱還鄉里親戚略盡乃復/去臨行以方教南伯逢初平改字為赤松子初起)¶
<pb:KR2k0044_WYG_200-35a>¶
　　(改字為魯班東齋記事婺州金/華山赤松觀乃其飛昇之地)¶
　徐公(仙苑編珠金華鄉里人也入山見數道士飲酒/乃與公一杯飲訖醉臥覺來見其地成一湖歸)¶
　　(家已數代孫至今金/華山中有徐公湖)¶
　路光(神仙通鑑又名大安西蜀大寧軍内黄縣人後/徙居婺州舍家修道遊至河陽假舍驛亭吏曰)¶
　　(不可宿驛中有妖光曰吾有神劍能斬邪怪遂投/宿夜半風寒凜凜瞑目視之庭隅中有婦人悲楚)¶
　　(告曰眞官乞賜救㧞此乃張氏古宅向為寇劫掠/殺妾而埋此也若得收葬方遂往生翼日掘之果)¶
　　(得連環白骨遂𦵏之於髙陵晉太康五年縱步姑/射忽於古檜下見一老叟衣黄裘踞石而坐乃再)¶
　　(拜求道叟以六天如意大法經籙謂之曰依此行/持濟生度死妙用難悉拂袖而去復反顧曰修半)¶
<pb:KR2k0044_WYG_200-35b>¶
　　(紀相㑹自是往華山仙掌峰修煉至永康元年三/月秦地血雨降妖星晝見疫毒流行敬施符水㸃)¶
　　(混元燈越三旬方息二年正月虎兕入城民心揺/動莫能禁止王戎奏帝召入内依混元法攝召虎)¶
　　(兕自空飛至呪水噀之化為蠅蟆布氣吞之一城/安静帝喜賜以綠紈朱服青絲縚碧玉環及以金)¶
　　(帛贈之笑而不受遂居華山以混元籙傳之丁義/以混元經傳之郭璞以混元法傳之許旌陽以混)¶
　　(元針灸傳之妙通朱仙大安元年/八月十二日倐忽飛舉昇天而去)¶
　陳雷(筆叢東陽人幼出許長史門長史常使典守經/書頗加訓授得長史自步七元星圖長史去後)¶
　　(因還東陽義熙十三年與東陽太守任城魏欣之/兄子二人共合丹丹成三人前後服之皆有神異)¶
　　(化遁/而去)¶
<pb:KR2k0044_WYG_200-36a>¶
　南北朝¶
　孫遊嶽(雲笈七籖字頴達東陽人嘗步赤松磵縉雲/堂遂卜居之宋太初中簡寂先生至自廬嶽)¶
　　(乃摳衣而趨嗣承奥旨授三洞經法并所秘楊眞/人許掾手跡因茹芝却粒服穀仙丸六十七年顔)¶
　　(彩輕潤齊永明二年詔主興世館/門弟子數百人惟陶𢎞景入室焉)¶
　惠約(續髙僧傳字徳素姓婁東陽烏傷人母夢金像/而有孕及誕日光香充滿身白如雪因名靈粲)¶
　　(泰始四年於上虞東山寺剪髪時年十七事南林/沙門慧静又隨静住剡之梵居寺竟陵王作鎭禹)¶
　　(穴聞約夙徳雅相歎屬汝南周顒為剡令欽服道/素於鍾山雷次宗舊館造草堂寺便有終焉之託)¶
　　(齊太宰褚淵請講淨名勝鬘淵遇疾晝寢見梵僧/云菩薩當至俄而約造焉遂豁然病愈即請受五)¶
<pb:KR2k0044_WYG_200-36b>¶
　　(戒後還都又住草堂少傅沈約隆昌中外任擕與/同行在郡惟以禪誦為樂還住本寺天監十一年)¶
　　(始勅引見大同元年九月現疾而臥異香滿空合/掌入湼槃春秋八十有四於獨龍山寶誌墓左瘞)¶
　　(之/)¶
　傅大士(佛祖統紀中大通六年烏傷居士傅翕至松/山結菴雙檮樹間自號雙林善慧大士令弟)¶
　　(子奉書詣闕帝預勅鎖門以觀其異大士袖出木/槌一扣諸門盡開見帝於善言殿婺書字元風遇)¶
　　(胡僧與語因地大士不應僧令臨水照之乃見纓/絡莊嚴法相具足即悟前因因問修道之地僧指)¶
　　(松山下雙檮樹曰此可矣大士因闔室修道數見/光怪所居恒有虎以餘食投之自是馴伏大通六)¶
　　(年詔供養於鍾山後還松山兩樹根株異植枝葉/連理因於其間置刹為輪藏以轉諸經太建元年)¶
<pb:KR2k0044_WYG_200-37a>¶
　　(示疾/卒)¶
　唐¶
　元朗(佛祖通載如意中得度就㑹稽叩宗法師商畧/律部依恭禪師研究心法行頭陀敎初南岳惠)¶
　　(文禪師悟法華宗㫖以授惠思思授天台智顗顗/授章安灌頂頂授縉雲智威威授東陽惠威朗奉)¶
　　(事東陽盡傳其道獨處巖穴凡三十年宴坐左溪/因以為號每曰泉石可以洗昬䝉雲松可以遺身)¶
　　(世吾以此始亦以此終春秋八十有二弟子/神邕元淨法燈消辨湛然等數十人傳其敎)¶
　元策(續文獻通考金華人嘗遊河洛/往謁六祖後歸金華大開法席)¶
　道悟(符載碑記姓張氏婺州東陽人年十四出家依/明州大徳祝髪二十五受戒於杭州竹林寺初)¶
<pb:KR2k0044_WYG_200-37b>¶
　　(叅國一於徑山大厯十一年隱於四明大梅山建/中初謁江西馬祖二年叅石頭乃大悟遂隱當陽)¶
　　(紫陵山後於荆城東天皇廢寺入寂/法嗣三人曰慧貞曰文賁曰幽閒)¶
　靈黙(五燈㑹元五洩山靈黙禪師毗陵人姓宣氏初/謁馬祖遂得披剃受具唐貞元初住白沙道場)¶
　　(復居五洩元和十三年三月二十三/日沐浴焚香端坐告衆奄然順化)¶
　乾俊　乾輔(因話錄江南多名僧貞元元和以來越/州有清江清晝婺州有乾俊乾輔時謂)¶
　　(之㑹稽二清/東陽二乾)¶
　神暄(髙僧傳俗姓留建陽人客遊婺州入開元寺出/家誦七佛俱胝神咒昬曉不絶納戒畢於金華)¶
　　(山北洞止息不構菴室作露地頭陀有神人吐紫/色雲氣覆之遐望冉冉猶獨柱觀焉金華山北多)¶
<pb:KR2k0044_WYG_200-38a>¶
　　(寒少陽神人問曰師須何物曰吾在此山之隂苦/於凛冽神曰此小事耳至夜聞喧闐之聲明旦見)¶
　　(一小峰/移矣)¶
　文舉(髙僧傳姓張氏東陽人身量六尺餘其形如山/其貌如玉静若止水動如浮雲與佛窟則公禪)¶
　　(道並驅相髙勅為國清寺大徳先是智者大師立/七日金光明道場毎年九月黒白二衆無逺弗届)¶
　　(主事僧清藴咨謀於舉置寺莊田十二頃自此光/明會不聞告乏以㑹昌二年五月化去立塔於寺)¶
　　(之西/峰)¶
　神智(髙僧傳義烏人俗姓力捨家就雲門寺惟孝為/師年十二一食斷中持大悲心咒應法登戒峻)¶
　　(勵恪勤大中初年廵遊暨陽老於禪室恒咒水盃/以救百疾飲之多差大中間入京兆相國裴休奏)¶
<pb:KR2k0044_WYG_200-38b>¶
　　(請院額曰大中聖壽仍賜左神策軍鐘一口天后/繡㡧藏經五千卷裴君為書殿額以光啓丙午十)¶
　　(二月終於東白山遷座/歸暨陽南山入塔焉)¶
　俱胝(五燈㑹元金華山俱胝和尚初住菴時有尼名/實際戴笠子執錫遶師三匝曰道得即下笠子)¶
　　(三問師皆無對逾旬天龍到菴師乃迎禮具陳前/事龍竪一指示之當下大悟自此凡有學者叅問)¶
　　(師惟舉一指無别提唱將順世謂衆曰吾/得天龍一指頭禪一生用不盡言訖示滅)¶
　德謙(指月錄在婺州智者寺居第一座㝷常不受淨/水主事嗔曰上座不識觸淨為什麽不受淨水)¶
　　(師跳下牀提起淨瓶曰這箇是淨事無語師乃撲/破臨遷化問侍者昔釋迦如來展開雙足放百寶)¶
　　(光遂展足曰吾今放多少侍者曰昔日世尊今宵/和尚師以手撥眉曰莫孤負麽乃説偈曰驀刀藂)¶
<pb:KR2k0044_WYG_200-39a>¶
　　(裏逞全威汝等諸人善䕶持火裏鐡牛生/犢子臨岐誰解凑吾機偈畢端坐而逝)¶
　舒道紀(金華赤松山志生長於婺為赤松黄冠師埋/光鏟彩不求名聲自號華陰子常與禪月貫)¶
　　(休為莫逆交日夕瞻仰二黄君之祠若意交神㑹/人莫測其遇與不遇也後亦却食不疾而化又數)¶
　　(年有於赤/城見之者)¶
　五代¶
　貫休(十國春秋字徳隱俗姓姜氏婺州蘭溪人投本/邑和安寺圓貞禪師出家日誦法華經一千字)¶
　　(耳所暫聞不忘於心受具之後往洪州傳法華經/起信論皆精奥義蔣瓌開洗懴戒壇命貫休為監)¶
　　(壇乾寧中謁呉越武肅王獻詩云滿堂花醉三千/客一劍霜寒十四州武肅命改為四十州乃可相)¶
<pb:KR2k0044_WYG_200-39b>¶
　　(見休曰州亦難添詩亦難改閒雲孤鶴何不可飛/遂擔簦遊荆南與呉融相遇往復酬荅心相得也)¶
　　(已而入蜀至成都獻詩有云一瓶一缽垂垂老萬/水千山得得來呼為得得和尚太平清話貫休嘗)¶
　　(自夢得十五羅漢梵相尚缺一有告者/曰師之相乃是也遂為臨水圖以足之)¶
　保暹(婺書字希白金華普惠院僧景徳/初陳充所序九僧詩暹其一也)¶
　宋¶
　季道華(兩浙名賢外錄季隱子名道華眞定人晚遊/義烏青巾褐裘與陳炳交而以奕棋自晦隱)¶
　　(居不食能飲酒嗜紙得紙即撚為枚以齒錬之無/紙與酒則黙坐竟日或即危垣之巓踞坐下視大)¶
　　(笑臥積雪中無寒色一旦語其徒曰吾飲止今日/耳及期趺逝衆埋之明年金華吕道士元素過小)¶
<pb:KR2k0044_WYG_200-40a>¶
　　(茅山遇之語呂曰為我/謝宛陵陳主簿蓋炳也)¶
　瓊玉(萬厯金華府志陳氏女年十九與姊浣於澗中/得桃實大如拳啖之從此不復火食惟飲酒啖)¶
　　(生果初不識字忽能詩辭為人言禍福悉驗一日/邀其兄遊四明海中兄乗舟而己行水上閲數日)¶
　　(衣不濡語兄曰我知來事恐泄天機姑以風花雪/月為詠而寓意其中政和七年召見賜號妙靖錬)¶
　　(師乞還山賜肩輿敦/遣壽九十端坐而化)¶
　法齊(景徳傳燈錄婺州人姓丁氏受心印於廣法大/師建隆二年廣法歸寂付授住持節使錢仁奉)¶
　　(禮重請闡揚眞要太平興國三年捨衆就本院創/别室宴居咸平三年示滅世壽八十九僧臘七十)¶
　　(二/)¶
<pb:KR2k0044_WYG_200-40b>¶
　志䝉(佛祖統紀婺州徐氏衣錦衣喜食豬頭言人災/祥無不驗一日坐化於三衢吉祥寺遺言吾是)¶
　　(定光佛至是奉眞身祈禱神應不歇世目為豬頭/和尚泊宅編祥符寺轉藏成僧俗設齋以落之一)¶
　　(僧丐齋衆見其藍縷不加禮拂袖而去或曰此豬/頭和尚也使人邀請曰我不轉此藏亦不轉衆聞)¶
　　(其語異相率追之僧曰要我轉更三十年竟不顧/而去三衢守饌豬頭召師食自窗暗窺之見一鬼)¶
　　(從旁食師無預焉守以告之師尋坐亡自師之出/寂無施金轉藏者故老憶師言相與修禮迎眞身)¶
　　(歸至藏院郡人/輻輳日獲數千)¶
　贊元(僧寶傳字萬宗義烏人雙林傅大士之逺孫也/三嵗出家年十五遊方至石霜謁慈明禪師助)¶
　　(舂破薪慈明移南嶽又與俱及殁𦵏於石霜植種/八年乃去兄事蔣山心禪師心殁以元繼其席舒)¶
<pb:KR2k0044_WYG_200-41a>¶
　　(王與元游如昆弟元豐初王罷政府往來山中有/詩贈之曰不與物違眞道廣每隨緣起自禪深舌)¶
　　(根已淨誰能壞足跡如/空我得尋人以為實錄)¶
　懷志(續傳燈錄婺州呉氏子年十四師智慧院寶偁/二十二試所習落髪肄講宿學敬慕晚至洞山)¶
　　(謁眞淨久之辭去菴居二十年不與世接崇寧改/元冬曵杖造龍安人莫之留明年六月晦問侍僧)¶
　　(日早暮曰已夕矣遂笑曰夢境相逢我睡已覺汝/但莫負叢林即是報佛恩徳言訖示寂於最樂堂)¶
　師一(續傳燈錄字水菴居淨慈婺州馬氏子十六披/削首叅雪峰慧照照深肯之住後上堂舉圓悟)¶
　　(師翁道叅禪叅到無叅處叅到無叅始徹頭水菴/則不然叅禪叅到無叅處叅到無叅未徹頭若也)¶
　　(欲窮千里目直/須更上一層樓)¶
<pb:KR2k0044_WYG_200-41b>¶
　牧䕶(金華雜識留布衲於東陽法雲寺忽有病於寺/者倉卒無醫藥乃取布縷煎湯飲之即瘥自是)¶
　　(用者輙效久之惟/餘一領今亦盡矣)¶
　若芬(畫禪字仲石婺州曹氏子為上竺寺書記模寫/雲山以寓意求者漸衆因謂世間宜假不宜眞)¶
　　(如錢塘八月潮西湖雪後諸峰極天下偉觀二三/子當面錯過却求玩道人數㸃殘墨何邪歸老家)¶
　　(山占勝作亭扁曰玉澗因以為號又建閣對芙蓉/峰號芙蓉峯主嘗自題畫竹有云不是老僧親寫)¶
　　(曉來誰/報平安)¶
　良俊(金華雜識蘭溪人出家聖壽寺母老而貧乃闢/室寺側供母其中躬致庖㸑母亡罄衣缽𦵏焉)¶
　　(時有潛叟者名自天居聖壽嘗卜地葬親仍構祠/曰報徳二僧既出世間仍以世法事親人倫祖意)¶
<pb:KR2k0044_WYG_200-42a>¶
　　(兩不/背云)¶
　元¶
　葉審思(虞集天根子贊序金華人自幼求道甚切年/四十餘始克盡屏諸累往來閩粤間大山叢)¶
　　(林草屋石室宴坐定息或累數十晝夜人有疾癘/水旱殃怪之屬强起之欣然往應如其禱而初無)¶
　　(所為也至順二年自號天根子北遊醫無/閭之山訪其友薊子訓之徒予邂逅見之)¶
　守貴(稽古續集字無用族甄氏婺州人十八學法為/僧隨千巖興聖壽古刹後還天龍復叅中峯斷)¶
　　(崖梁山反覆叩荅初無異致曰千江雖殊明月則/一吾今無復疑矣是年八月作偈寄别丞相特穆)¶
　　(爾擲筆而化塔/於天龍西崗)¶
<pb:KR2k0044_WYG_200-42b>¶
　明¶
　陸瓚(金華雜識蘭溪人碧眼蒼髯身長九尺餘頃刻/數千里耽於修眞毎閉戸㝠坐旬月不食有士)¶
　　(人問道之眞果内與抑外與徐荅云獨言其外不/可以言道獨言其内不可以言道人稱陸長仙不)¶
　　(知所/終)¶
　普仁(獻徴錄字徳隱族趙氏蘭溪人依月公秋潭受/具足戒至正乙未出世金華西峰淨土禪寺洪)¶
　　(武戊申韶之南華不逺三千里來聘杭之中竺請/如南華又加勤焉師欲往郡守鍾某問師曰佛法)¶
　　(有重輕邪曰否曰佛法既無重輕師位寧有崇卑/邪師笑而止淨慈居五山之一使者自武林來凡)¶
　　(三至師乃起而應之開法筵之日黒白環聽者/千人有三㑹語若干卷山居詩一百首傳於世)¶
<pb:KR2k0044_WYG_200-43a>¶
　僧淨(稽古續集字月江金華人/住持徑山一日念佛坐逝)¶
　¶
　¶
　¶
　¶
　¶
　¶
　¶
<pb:KR2k0044_WYG_200-43b>¶
　¶
　¶
　¶
　¶
　¶
　¶
　¶
　浙江通志卷二百¶
