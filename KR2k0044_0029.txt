# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.382088
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0044_WYG_026-1a>¶
欽定四庫全書¶
　浙江通志卷二十七¶
　學校(三/)　(書院附/)¶
　　寜波府¶
　寜波府儒學(在府/治北)　延祐四明志唐開元二十六年¶
　　始治州學寳應廣徳間燬貞元四年王沐建廟宋¶
　　天禧二年李夷庚移於城東建炎兵燬聖殿獨存¶
　　郡人林暐捐金至紹興七年仇愈卒成之十九年¶
<pb:KR2k0044_WYG_026-1b>¶
　　徐琛建稽古堂後岳甫守郡置成徳齋養正齋至¶
　　正四明續志景定三年總管郭郁重修(袁桷/為記)成化¶
　　四明郡志咸淳六年守洪燾更造大成殿(王應麟/重建寜)¶
　　(波府學大成殿記吏部尚書洪公燾以敷文閣學/士來牧四明舍奠於學顧瞻禮殿梁棟陊剝喟然)¶
　　(曰職在宣化弗惟道原是崇曷克稱明詔若稽郡/乗舊夫子廟肇自唐貞元四年至今四百八十餘)¶
　　(年矣元氣回復理若有待明年實咸淳紀號之六/年迺鳩工飭材而鼎新之穹棟碩楹煥奕嚴敞視)¶
　　(昔有加焉以某月日䖍妥用幣衿佩雲集相與端/拜而議曰吾邦自慶厯諸老淑艾後進乾淳大儒)¶
　　(闡繹正學孝悌修於家而仁遜興齒徳尚於鄉而/風俗原理義明於心而賢才盛善信充於已而事)¶
<pb:KR2k0044_WYG_026-2a>¶
　　(業顯聖天子立敎於上而夫子之道益尊賢師帥/廸敎於下而夫子之道益彰昔魯僖公能修泮宫)¶
　　(威徳所被至於海邦夫子列其詩於頌而先儒傳/春秋則曰學校為國之先務雖用民力不可廢也)¶
　　(故不與新作南門槩書之䇿今公兹舉合詩春秋/之義豐道扶敎作新數百年㡬墜之緒盛徳至善)¶
　　(百世不忘也應麟世家於鄞幸得從先生長者後/升堂聞金石之音入宫牆而見宗廟之羙惟我同)¶
　　(志服膺聖訓陟降庭止昭假不違上以承天子之/休徳下以篤師帥之善敎罔俾克廣徳心専羙魯)¶
　　(之多士尚/其懋哉)延祐四明志元至元十九年火二十九¶
　　年亷訪副使陳祥立尊經閣至大二年副使趙宏¶
　　偉勸士重建嘉靖浙江通志明正統二年知府鄭¶
<pb:KR2k0044_WYG_026-2b>¶
　　珞重建天順八年知府張瓚成化三年知府方達¶
　　相繼重修嘉靖寜波府志成化間僉事吳璘闢尊¶
　　經閣甃池築室𢎞治丁巳守伍符嘉靖甲午守鄭¶
　　威丁巳守張正和重修(屠滽王應鵬張/時徹各有記)寜波府志¶
　　萬厯四年巡海道劉翾知府周良賓増葺(范欽/為記)三¶
　　十二年知府鄒希賢重修文昌閣(自為/記)三十六年¶
　　敎授高明重製神主(沈一貫/為記)崇禎九年知府許捷¶
　　葺廟堂齋廡知府林夢官卒其工(林棟隆/為記)十三年¶
<pb:KR2k0044_WYG_026-3a>¶
　　巡海道王應華改葺(沈延嘉/為記)¶
國朝順治八年巡海道王爾禄重修(沈延嘉/為記)康熙九年¶
　　知府崔維雅率屬重建明倫堂(史大成/為記)十一年通¶
　　判郭一鳳重建啟聖祠(史大成/為記)十五年敎授葛衷¶
　　欽修先師廟同知殷作霖成之三十一年知府張¶
　　星耀四十三年知府甘國璧五十二年知府李肅¶
　　先後繼修五十七年知府尚瑤重修先師廟雍正¶
　　二年學使彭維新重建明倫堂五年知府孫詔重¶
<pb:KR2k0044_WYG_026-3b>¶
　　建西廡及名宦鄉賢祠六年重建文昌閣知府曹¶
　　秉仁成之八年秉仁創省牲所¶
　　射圃(在學/西)名官祠(祀文種以下/三十八人)鄉賢祠(祀黄公以/下六十有)¶
　　(二/人)¶
　　桃源書院(在府/城西)　舊浙江通志舊在鄞縣西三十¶
　　里宋王説家塾也尋廢後人復改築於城西十五¶
　　里¶
　　甬東書院(在城東/五里)　續文獻通考宋鄭青之建以¶
<pb:KR2k0044_WYG_026-4a>¶
　　祀樓昉理宗御書扁賜之(久/圮)¶
　　東湖書院(在城東/三十里)　續文獻通考元時邑人陸天¶
　　祐建(久/圯)¶
　　鄮山書院(在城西/五里)　嘉靖寜波府志元大徳三年¶
　　鄉儒趙夀建為祠以祀朱子(久/圮)¶
　　鄞江書院(在府/治西)　續文獻通考元時邑人張式良¶
　　建(今改寜/波衛)¶
　　義田書院(在郡治/月湖西)　舊浙江通志明廣盈倉基¶
<pb:KR2k0044_WYG_026-4b>¶
國朝順治十年海道王爾禄建康熙二十五年知府李¶
　　煦重建改名月湖書院雍正五年知府孫詔修八¶
　　年知府曹秉仁重修¶
　鄞縣儒學(在縣治/西南)　成化四明郡志唐元和九年建¶
　　廟於縣東宋慶歴中王安石宰縣因廟為學延祐¶
　　四明志崇寜二年移於縣西南燬於建炎中嘉定¶
　　十三年邑簿吕康年以寳雲寺西創禮殿寳慶二¶
　　年尚書胡榘守郡經營有成至元十九年儒學提¶
<pb:KR2k0044_WYG_026-5a>¶
　　舉田希亮増置二齋二十八年亷訪副使陳祥撤¶
　　而新之至大二年燬於火縣丞賈思恭以亷訪副¶
　　使趙宏偉之命經營之尹張繼祖繼之後同知張¶
　　伯延成之(袁桷重建鄞縣學記州郡悉置廟學奠/謁講説循襲條制而職敎之道似若有)¶
　　(未修焉者鄞舊有學王文公為宰時延㑹稽杜先/生醇敎之學者輩出至大二年郡大火學燬主邑)¶
　　(之學孔文雋董儒金始建講堂禮殿未完而去皇/慶二年三衢姚熙載實來是嵗天子卞科舉詔同)¶
　　(知郡事吳郡張伯延率郡官而助之邑令梅君遇/春丞簿龎君滋范君祐延曰吾長於是兹役曷可)¶
　　(緩嚴工庀程戒肄業者咸輸以佐閲二年學宫之/制完且具矣姚君乃曰鄞號多士昉杜先生宜作)¶
<pb:KR2k0044_WYG_026-5b>¶
　　(先賢以祀鄞士之興其自今始乎嘗謂學校宫室/循行風俗之使者未嘗不督厲修繕獨敎法未定)¶
　　(雖聰明自任獨不敢高下以議今明詔四出郡侯/首創其原姚君又能推本前人尊師之㫖庶幾吾)¶
　　(里之秀士訽考耆哲篤/行於顯㣲内外之實乎)成化四明郡志明正統三¶
　　年知府鄒珞徙建明倫堂於殿西左右建二齋東¶
　　建文昌祠闢射圃成化初守張瓚割寳雲寺西隙¶
　　地以廣之嘉靖寜波府志𢎞治乙未提學副使趙¶
　　寛守伍符徙寺逺之而徙明倫堂於寳雲寺故址¶
　　建尊經閣(陳琳/為記)後令曽直又復門東侵地(楊守阯/為記)¶
<pb:KR2k0044_WYG_026-6a>¶
　　嘉靖辛丑守沈愷立聚奎堂(自為/記)丁巳令曽承芳¶
　　立名宦鄉賢二祠甲寅令夏儒改創名宦鄉賢二¶
　　祠(周相/為記)鄞縣志萬厯丙申令翁憲祥江秉謙沈猶¶
　　龍崇禎甲戍諸生錢肅樂先後繼修¶
國朝順治四年知縣董大翮修康熙三年知縣張幼學¶
　　重建明倫堂啟聖祠五十二年知府李肅修先師¶
　　廟櫺星門建兩廡啟聖祠文昌閣(仇兆鼇/為記)雍正五¶
　　年知府孫詔知縣楊懿敎諭沈廷桂協紳衿重修¶
<pb:KR2k0044_WYG_026-6b>¶
　　八年知府曹秉仁又修¶
　　射圃(在文昌/祠東北)名宦祠(祀陸南金/以下五人)鄉賢祠(祀黄公以/下一百六)¶
　　(十二/人)社學(六所並在/城久圮)¶
　　菊坡書院(在縣/治東)　鄞縣志宋樞密陳清敏卓建¶
　　魯齋書院(在縣/治西)　成化四明郡志舊在西南隅浙¶
　　東道都元帥鎻南班建以祀文正公許衡後徙建¶
　　育才書院(在醋坊/橋西)　寜波府志康熙三十六年知¶
　　府高啟桂建¶
<pb:KR2k0044_WYG_026-7a>¶
　　義學(在永/豐街)　寜波府志雍正七年知縣楊懿以前¶
　　巡道胡承祖生祠改建¶
　慈谿縣儒學(在縣治/東南)　成化四明郡志宋雍熙元年¶
　　令李昭文建於縣西延祐四明志慶歴八年令林¶
　　肇徙縣治東南(王安石慈谿縣建學記古者井天/下之田而黨庠遂序國學之法立)¶
　　(乎其中後世無井田之法而學亦或存或廢大抵/所以治天下國家者不復皆出於學而學之士羣)¶
　　(居族處為師弟子之任者講章句課文字而已至/其陵遲之久則四方之學一廢而為廟以祀孔子)¶
　　(於天下㫁木摶土如浮屠道士法為王者象州縣/吏春秋率其属釋奠於其堂而學者或不預焉葢)¶
<pb:KR2k0044_WYG_026-7b>¶
　　(廟之作出於學廢而近世之法然也今天子即位/若干年頗修法度而革近世之不然者當此之時)¶
　　(學稍稍立於天下矣猶曰州之士滿二百人乃得/立學於是慈溪之士不得有學而為孔子廟如故)¶
　　(廟又壊不治令劉君在中言於州使民出錢將修/而作之未及為而去時慶歴五年也後林君肇至)¶
　　(則曰古之所以為學者吾不得而見而法者吾不/可以無循也雖然吾有人民於此不可以無敎即)¶
　　(因民錢作孔子廟如今之所云而治其四旁為學/舍講堂其中帥縣之子弟起先生杜君醇為之師)¶
　　(而興於學噫林君其有道者耶夫吏者無變今之/法而不失古之實此有道者之所能也林君之為)¶
　　(其㡬於此矣林君固賢令而慈溪小邑無珍産淫/貨以來四方游販之民田桑之羙有以自足無水)¶
　　(旱之憂也無游販之民故其俗一而不雜有以自/足故人慎刑而易治而吾所見其邑之士亦多羙)¶
<pb:KR2k0044_WYG_026-8a>¶
　　(茂之材易成也杜君者越之𨼆君子其學行宜為/人師者也夫以小邑得賢令又得宜為人師者為)¶
　　(之師而以修醇一易治之俗而進羙茂易成之材/雖拘於法限於勢不得盡如古之所為而吾固信)¶
　　(其敎化之將行而風俗之成也夫敎化可以羙風/俗雖然必久而後至於善而今之吏其勢不能以)¶
　　(久也吾雖喜且幸其將行而又憂夫來/者之不吾繼也於是本其意以告來者)建炎四年¶
　　燬淳祐間節度推官宋南强重建八年令唐仲温¶
　　落成至正四明續志元元貞二年燬因舊址建至¶
　　元五年敎諭季仁夀修成化四明郡志明洪武三¶
　　十一年典史余琯建梯雲亭架閣庫宣徳六年郡¶
<pb:KR2k0044_WYG_026-8b>¶
　　守鄭珞推官吕翺重建明倫堂嘉靖寜波府志正¶
　　統三年丞劉頤重建兩廡𢎞治庚戍令和鵬復建¶
　　大成殿(周旋/為記)嘉靖癸卯令陳褒廣明倫堂改㑹膳¶
　　堂為尊經閣丙辰燬於寇丁巳即其址重建廟學¶
　　同知侯國治令劉子延踵成之天啟慈谿縣志萬¶
　　歴十六年令何偉修四十六年令陳其柱重修(姚/宗)¶
　　(文為/記)天啟二年明倫堂尊經閣燬三年令李逢申¶
　　重建¶
<pb:KR2k0044_WYG_026-9a>¶
國朝康熙十年知縣吳殿弼重修¶
　　射圃(在城隍/廟西)名宦祠(祀房琯以下/一十三人)鄉賢祠(祀楊適/以下二)¶
　　(十/人)社學(十五所並在/坊隅久圮)¶
　　慈湖書院(在縣/治北)　續文獻通考宋郡守劉黻建以¶
　　祀楊文元公設山長主之¶
　　杜州書院(在縣/西北)　續文獻通考童居易讀書之所¶
　奉化縣儒學(在縣治/東北)　延祐四明志宋景祐中令于¶
　　房廣廟以立學治平初令裴士堯遷廟學州東久¶
<pb:KR2k0044_WYG_026-9b>¶
　　而圮宣和初令周因重建燬於建炎中紹興九年¶
　　榮彛復建慶元二年邑士汪伋撤大成殿及門廡¶
　　新之(樓鑰/為記)嘉靖寜波府志嘉定七年令馮多福立¶
　　尚友堂(周勉/為記)延祐四明志元至元二十年堂以颶¶
　　風仆復建明年新兩廡儀門主維者令李天益也¶
　　二十九年丁尹濟創養正堂至正四明續志延祐¶
　　戊午知州馬稱徳葢尊經閣及講堂後軒兩廡六¶
　　齋倉厫庖溷咸備二年同知哈扎爾重修成化四¶
<pb:KR2k0044_WYG_026-10a>¶
　　明郡志明洪武二十年圮於風二十三年知縣章¶
　　彦淳建講堂三十一年知縣郭麟創㑹膳堂宣徳¶
　　八年知縣周銓重修大成殿改造明倫堂(陳山/為記)嘉¶
　　靖寜波府志成化丁未令曹瀾正徳丁丑縣丞黎¶
　　伸己卯令朱豹嘉靖己丑令陳鎬相繼重修(陸瑜/王應)¶
　　(鵬各/有記)奉化縣志萬歴中廟燬令汪應嶽重建崇禎¶
　　己巳明倫堂圮通判林士雅令吳之錦修寜波府¶
　　志崇禎十二年署令通判蔣中超修¶
<pb:KR2k0044_WYG_026-10b>¶
國朝康熙十一年知府邱業知縣鄭愫重修十八年令¶
　　蔡毓秀修大成殿兩廡儀門雍正元年知縣魏大¶
　　徳王緯敎諭陸鶴訓導周兆馨等重修¶
　　射圃(在學/宫)名宦祠(祀鄭奉以下/一十二人)鄉賢祠(祀祖域以/下二十六)¶
　　(人/)社學(二所一在連山驛/東一在縣南久圮)¶
　　龍津書院(在縣/治東)　奉化縣志宋乾道中朱文公奉¶
　　使至此士人咸留問道遂立書院後遷於學東元¶
　　達嚕噶齊察罕等興復於寳化山之陽(久/圮)¶
<pb:KR2k0044_WYG_026-11a>¶
　　廣平書院(在縣/治東)　續文獻通考宋舒璘講學於此¶
　　登瀛書院(在縣治南/松林鄉)　成化四明郡志宋咸淳間¶
　　鄉人共建¶
　　松溪書院(在縣治東/忠義鄉)　成化四明郡志元至正七¶
　　年邑人李徳説建¶
　鎮海縣儒學(在縣治/東北)　延祐四明志宋雍熙二年主¶
　　簿李齊建於縣東崇寜中廣之紹興八年令章汝¶
　　翼改建於縣東北嘉靖寜波府志慶元初令韓永¶
<pb:KR2k0044_WYG_026-11b>¶
　　徳復建大成殿歴三令始完明倫堂嘉泰初令商¶
　　逸卿鼎新之邑人胡大任黄君中亦益地拓學嘉¶
　　定間令崔端學創四齋及兩廡廪庫泮橋八年攝¶
　　守程覃立直舍小學紹定四年令陳纘淳祐庚戍¶
　　令范世昌相繼拓舊址(胡剛中/為記)成化四明郡志元¶
　　至正中令汪以敬増構齋舍置文昌祠光霽亭(劉/本)¶
　　(仁為/記)明正統十一年知縣戴鍾重建大成殿修明¶
　　倫堂成化元年縣丞王愉築膳堂嘉靖定海縣志¶
<pb:KR2k0044_WYG_026-12a>¶
　　成化六年副使朱紳都指揮張勇重建殿堂兩廡¶
　　(劉紆/為記)𢎞治初學使鄭紀闢射圃七年巡海副使文¶
　　貴命知縣李廷儀建饌堂増號舍嘉靖二年令鄭¶
　　餘慶修(謝遷/為記)三十三年令宋繼祖重修(王交/為記)四十¶
　　一年令何愈重修(張時徹/為記)寜波府志萬歴二十五¶
　　年知縣丁鴻陽重修文廟(余寅/為記)三十七年知縣樊¶
　　王家重建尊經閣(薛三省/為記)舊浙江通志崇禎間巡¶
　　海道蕭基知縣龔彛重建(薛三省/為記)¶
<pb:KR2k0044_WYG_026-12b>¶
國朝順治十八年巡按楊旬瑛康熙六年知縣王元士¶
　　相繼重修十七年敎諭趙時楫重建啟聖祠五十¶
　　年署縣事繆燧修先師廟及兩廡五十八年知縣¶
　　田長文修築門牆¶
　　射圃(在明倫/堂西)名宦祠(祀李夷庚/以下三人)鄉賢祠(祀曹粹中/以下四人)¶
　　社學(在縣/南)¶
　　湖山書院(在縣治/西北)　鎮海縣志元至元間建祀文¶
　　潔先生黄震至正間燬五世孫黄禮之復建¶
<pb:KR2k0044_WYG_026-13a>¶
　　南山書院(在縣/治東)　鎮海縣志沈煥講學之地明嘉¶
　　靖七年知縣周懋建¶
　象山縣儒學(在縣治/東南)　延祐四明志唐㑹昌六年建¶
　　宋嘉祐中令顧方修治建炎兵燬隆興元年令胡¶
　　錡重建嘉定十一年令趙善㬜作大成殿(張虙/為記)成¶
　　化四明郡志咸淳四年令陳明復重建明倫堂明¶
　　年重建大成殿(黄蜕/為記)至正四明續志元至元二年¶
　　令龎思忠立櫺星門(賈䇿/為記)至正元年尹穆布延特¶
<pb:KR2k0044_WYG_026-13b>¶
　　穆爾修成化四明郡志明洪武三十一年縣丞丁¶
　　汝器修建正統間知縣孫樞修大成殿建文昌祠¶
　　嘉靖浙江通志成化間知縣凌傳修嘉靖寜波府¶
　　志嘉靖二十八年令毛徳京大加修葺象山縣志¶
　　嘉靖間敎諭楊繼宗創禮門濬泮池跨以橋(應雲/鷟為)¶
　　(記/)三十九年颶風壊殿堂齋通判梁紹引令游泮¶
　　協修邑人史安邦鑄鼎文廟啟聖祠兩廡各一(俞/以)¶
　　(仁為/記)萬歴三十五年令周官買地建橋築牆寜波¶
<pb:KR2k0044_WYG_026-14a>¶
　　府志崇禎十一年知縣湯維重修¶
國朝順治十一年令陳黌重建明倫堂康熙十二年訓¶
　　導程士栻偕諸生重修正殿二十四年敎諭沈用¶
　　將修二十六年寜協副將汪國祥重建兩廡(顧豹/文為)¶
　　(記/)三十四年敎諭姚廷傑重修雍正三年令馬受¶
　　曽與各官紳士重建(錢式莊/為記)¶
　　射圃(在邑厲/壇南)名宦祠(祀顧方以/下四人)鄉賢祠(祀楊王休/以下十人)¶
　　社學(舊有二十四處在/坊郭鄉都久圮)¶
<pb:KR2k0044_WYG_026-14b>¶
　　丹山書院(在縣西棲/霞觀東)　象山縣志宋趙善㬜建(久/圮)¶
　　聚奎書院(在儒/學南)　舊浙江通志明萬歴中令周官¶
　　建¶
　定海縣儒學(在縣/治東)　延祐四明志宋熙寜八年令張¶
　　懿文建元祐七年簿顧復經又徙而東淳熙十二¶
　　年令王沆徙於丞㕔南嘉定甲申令趙大忠葺治¶
　　増益(袁燮/為記)至正四明續志淳祐間重建者令沈壑¶
　　也元泰定間重修者知州韓摶也定海縣志明洪¶
<pb:KR2k0044_WYG_026-15a>¶
　　武二十年學隨縣廢附於舊定海縣¶
國朝康熙二十六年題請設縣建學知縣周聖化卜地¶
　　於縣治之東建(周聖化新建定海縣儒學記定海/自唐開元二十六年設翁山縣至)¶
　　(今九百年間廢興不一唐為縣僅二十年建學不/久惟宋熙寜八年迨元至元之末皆立邑校而明)¶
　　(時廢學亦如之則夫千年之久得陶淑於夫子之/敎僅三百餘年何其不幸也今)¶
(上御極二十有六年海宇承平聲敎四訖凡遐方絶域/    向所委棄而不有者悉疆理而甸邑之於是鐘鼔)¶
　　(玊帛鏗鍧焜燿於猿狖之鄉而夫子之學建矣聖/化承乏兹土幸董其役自材木冶埴黝堊之麤以)¶
　　(及磬管籩豆之細靡不躬親而規模氣象亦畧具/矣士子遊於聖門而升其堂高明光大入其室精)¶
<pb:KR2k0044_WYG_026-15b>¶
　　(密深微吾見循循然溯之泳之不舍晝夜而進則/放乎四海無難也此吾所以為定之多士勉也)¶
　　四十二年知縣繆燧修四十八年重修¶
御書樓¶
　　射圃(圯/)名宦祠(祀齊澣以下/一十九人)鄉賢祠¶
　　社學(在縣/治後)¶
　　翁洲書院(在城/北)　成化四明郡志宋理宗書扁以¶
　　賜叅知政事應㒡(圯/)¶
　　岱山書院(在岱/山)　成化四明郡志宋咸淳癸酉魏¶
<pb:KR2k0044_WYG_026-16a>¶
　　榘建(黄震岱山書院記四明枕大海為郡居天下/極東又其東為昌國縣中於海為岱山岱山)¶
　　(在鯨波浩渺間去三韓幾一帆近而士生其間往/往多秀拔冠鄉里登上庠擢高科而躋膴仕者踵)¶
　　(相接非山海碩大之氣之所鍾而能爾耶一日士/有家於岱者忽航海過余而言曰學校一郡一邑)¶
　　(而僅一置講學之地不可以不廣也况岱山阻大/海士雖欲擔簦負笈而至都邑學不可得士果何)¶
　　(以為麗澤之地古者五家為黨黨有庠今岱山可/三千家而反古者一黨之不若咸淳七年魏君榘)¶
　　(等因請於郡太守劉公黻得酒坊廢基創岱山書/院劉公既捐公帑以為助又嵗減酒息錢請鄉先)¶
　　(生許君定正席臯比與鄉之人士藏修息游於其/間距今五年而書院大槩成矣余聞而歎曰何岱)¶
　　(山多士地之偏而學之正耶世有謂愛非仁直欲/掃除乍見孺子入井之心謂心即道直改用大舜)¶
<pb:KR2k0044_WYG_026-16b>¶
　　(人心道心對立之説以為證謂孝悌為支離謂講/學為邪説時則有若文公先生出乎其間辭而闢)¶
　　(之天地為之重開日月為之重明有人心者宜知/所嚮方矣岱山講文公之學而世之攻文公者尚)¶
　　(多也其幸精思而實得篤信而力行使正論日興/海隅蒼生日出之地洋洋流動端於岱山書院占)¶
　　(之/矣)元至元三十一年徙於市¶
　　虹橋書院(在城西/七里)　定海縣志宋太師余天錫建¶
　　延師敎閭閈之來學者今遺址尚存¶
　　紫陽書院(在/城)　定海縣志明隆慶間叅將梅魁建¶
　　(圯/)¶
<pb:KR2k0044_WYG_026-17a>¶
　　義學(在縣/治後)　寜波府志康熙五十年邑令繆燧建¶
　　紹興府¶
　紹興府儒學(在府治/東南)　於越新編唐時置於城北至¶
　　五代而廢宋嘉祐中始遷南隅嘉泰㑹稽志嘉祐¶
　　年州將刁景純沈文通張伯玉相繼繕造章伯鎮¶
　　成之(謹按㑹稽志吳監簿事實云監簿名孜/捨宅為學今學相傳乃監簿之故居也)寳慶¶
　　㑹稽續志隆興二年吳芾重修(周綰/為記)嘉定十六年¶
　　汪綱又増葺之嘉靖浙江通志明正統十四年知¶
<pb:KR2k0044_WYG_026-17b>¶
　　府白玉重建𢎞治紹興府志𢎞治七年知府游興¶
　　建文昌鄉賢祠萬厯紹興府志𢎞治中叅政周木¶
　　復加營構萬歴九年知府傅寵建名宦祠¶
國朝康熙六年里紳朱懋文重建明倫堂知府夏霖修¶
　　大成殿十年知府張三異重修(陳可畏/為記)二十一年¶
　　里紳姚啟聖四十九年庠生朱洪謐再修五十七¶
　　年知府俞卿大修之雍正八年知府顧濟羙増修¶
　　重建稽古閣¶
<pb:KR2k0044_WYG_026-18a>¶
　　射圃(在訓導/廨東)名宦祠(祀任延以下/五十四人)鄉賢祠(祀嚴光/以下一)¶
　　(百八十/四人)¶
　　稽山書院(在府城卧/龍山西岡)　於越新編宋朱文公嘗司¶
　　本郡常平事講學敷政以倡多士三衢馬天驥建¶
　　祠祀之其後九江吳革因請為書院明正徳間知¶
　　縣張煥改建於故址之西嘉靖三年知府南大吉¶
　　増建明徳堂尊經閣(王守仁/為記)後為瑞泉精舍試八¶
　　邑諸生選其尤者升於書院月給廪餼萬歴十年¶
<pb:KR2k0044_WYG_026-18b>¶
　　知府蕭良幹修之改名朱子祠又即瑞泉精舍址¶
　　建一堂曰仕學所¶
　　蘭亭書院(在城南二/十五里)　萬歴紹興府志本晉内史¶
　　王羲之修禊所元時置書院(久/圯)¶
　　南明書院(在文/廟東)　於越新編郡人太守諸萬里建¶
　　五雲書院(在東雙/橋東)　紹興府志明萬歴十二年知¶
　　府蕭良幹重修改名五雲館¶
國朝康熙三十年知府李鐸五十六年知府俞卿重修¶
<pb:KR2k0044_WYG_026-19a>¶
　　仍名五雲書院¶
　　陸太傅書院(在城西/六十里)　於越新編明正徳間郎中¶
　　周礽重建¶
　　陽和書院(在卧龍/山陽)　紹興府志明張宫諭元忭與¶
　　朱賡羅萬化讀書其中¶
　　蕺山書院(在蕺/山)　紹興府志明劉宗周講學於此¶
　　後為老郎廟¶
國朝康熙五十五年知府俞卿購復之重修書院¶
<pb:KR2k0044_WYG_026-19b>¶
　山隂縣儒學(在縣/治南)　明一統志宋崇寜中建寳慶㑹¶
　　稽續志嘉定十六年令趙汝駉修郡捐緡錢以助¶
　　(陳耆卿/為記)嘉靖浙江通志淳祐間令林順修(按孔瀛/記云元)¶
　　(至元乙卯尹賈/文秀重建講堂)明洪武十三年知縣齊達勒丹重¶
　　建𢎞治紹興府志明𢎞治丙辰知縣李良建明倫¶
　　堂萬歴紹興府志𢎞治正徳間知府戴琥知縣顧¶
　　鐸相繼買民居拓之山隂縣志嘉靖初知縣吳瀛¶
　　購民居以闢故址(王守仁/為記)紹興府志隆慶萬歴天¶
<pb:KR2k0044_WYG_026-20a>¶
　　啟間知縣楊家相耿廷柏馬如蛟重修如蛟又建¶
　　文昌閣¶
國朝順治二年署縣陳本厚修啟聖宫康熙二年貢生¶
　　劉匡之生員沈麟趾修明倫堂八年大成殿壊知¶
　　縣高登先敎諭高基重暨劉匡之沈麟趾監生虞¶
　　卿葺之(高登先/自為記)二十年知縣范其鑄重修四十六¶
　　年生員朱洪謐修雍正八年知縣沙漢鰲重修¶
　　射圃(在縣東北/社學舊址)名宦祠(祀金爵以/下六人)鄉賢祠(祀陳囂/以下三)¶
<pb:KR2k0044_WYG_026-20b>¶
　　(十/人)社學(二所一在縣治北/一在越王祠西)¶
　　湖門義塾(在府城/西北)　紹興府志元至正初邑人孫¶
　　敏中建¶
　　周氏義學(在錢/清鎮)　紹興府志邑人周廷澤建明嘉¶
　　靖十四年其子給事中復購地廣之¶
　　觀海書院(在丈/午村)　紹興府志康熙五十六年建先¶
　　是知府俞卿督築海塘集里老子弟講孝弟力由¶
　　諸務鄉民遂構書院為講所¶
<pb:KR2k0044_WYG_026-21a>¶
　㑹稽縣儒學(在縣/治南)　嘉靖浙江通志宋崇寜二年建¶
　　元至元間燬大徳五年重建明一統志永樂六年¶
　　重建於越新編天順年知府彭誼以隙地易舊址¶
　　建萬歴㑹稽縣志成化二年知縣李載鑿泮池置¶
　　橋於越新編𢎞治間知縣陳堯弼通廟道自櫺星¶
　　門抵馬梧橋萬歴紹興府志嘉靖中知府洪珠知¶
　　縣王敎復拓之紹興府志嘉靖隆慶萬歴間知縣¶
　　莊國禎傅良諌曹繼孝相繼葺之(陶望齡㑹稽縣/重修儒學記黄)¶
<pb:KR2k0044_WYG_026-21b>¶
　　(罔曹公來涖兹邑視政多暇則進其邑之弟子而/程試之以嵗時謁奠文廟周覽堂序怦然睠懐慨)¶
　　(廡宇之就圮𨼆文治之未朗議新之而難其費於/是周計帑中得故儲之鏹若干緡鳩工庀材時不)¶
　　(易節賦不益人民不加役而模増敞貌増煥博士/屠君何君率其弟子請記余曰公豈以其宫室之)¶
　　(敗壊是葺將亦今世士習之敗壊是興古之君子/㨁行有壇宇潔志有堊滌至道有奥窔謹其藩蘺)¶
　　(窒其隙穴所以救敗而自完也士節之不渝繄質/行是賴自不佞之去為諸生而至於今且三十禩)¶
　　(其間文明奕而日聚而淳樸則若澆而日散可謂/嵗有不同矣士處於黌校猶女之處室然故心繫)¶
　　(紘埏而口不問州郡志大宇宙而身在環堵今之/士似不無小謬也其焉用文之作室者先揆日測)¶
　　(圭奠基厚礎其材大者梁棟小者櫨枅最後乃刻/鏤藻飾耳文之於士真刻鏤藻飾也非質幹烏施)¶
<pb:KR2k0044_WYG_026-22a>¶
　　(哉吾邑庠於天下稱能文其先多君子而兹又有/賢令如曹公者砥整名節以為多士勸語不云乎)¶
　　(己雕己琢復歸於樸此亦歸樸之一時詎令遽傾/敗薈穢為也諸君其懋之吾庠之士風與其宫牆)¶
　　(並新今日以無/負公加惠至意)㑹稽縣志萬歴年令羅相重修¶
國朝康熙二十年里紳姚啟聖重修(金炯/為記)康熙五十三¶
　　年重修大成殿雍正九年知縣楊沛重修増建文¶
　　昌閣於巽隅¶
　　射圃(在學/内)名宦祠(祀李俊之/以下五人)鄉賢祠(祀何子平以/下二十一人)¶
　　社學(二所一在縣南/一在五雲門外)¶
<pb:KR2k0044_WYG_026-22b>¶
　　和靖書院(在玊笥/山久圯)¶
　　麗正書院　舊浙江通志唐開元十一年置(久/圯)¶
　　念齋書院(在陶/堰)　於越新編明郡人陶允宜建¶
　　康洲書院(在傖/塘)　於越新編明郡人羅光鼎建¶
　　㑹稽縣義學(在南/街)　紹興府志舊為善法寺明嘉¶
　　靖間寺廢知府洪珠改建以祀宋尹和靖先生名¶
　　古小學劉宗周重修之率弟子講學於此額曰證¶
　　人書院(劉宗周證人書院記越郡之有古小學也/昉自前太守莆田洪西淙公珠以祀寓賢)¶
<pb:KR2k0044_WYG_026-23a>¶
　　(宋大儒尹和靖先生云先是嘉靖中有詔許天下/各建社學公遂燬郡中淫祠即其址建大集士子)¶
　　(絃誦其中而重師模於和靖先生享堂左一楹曰/義路右一楹曰禮門分二門而入為養正堂為游)¶
　　(藝所左右各列號房繚以周垣仍餘隙地落成者/嘉靖九年庚寅都御史姚公鏌為之記讀其辭想)¶
　　(見一時風規之盛歴隆萬以來師徒罕聚學舍盡/圮其隙地亦多分割之居民不可問矣天啟甲子)¶
　　(宗周言之前督撫王公遂下檄山隂令馬公鼎新/之無何逆璫魏忠賢亂政詔燬天下書院禁師徒)¶
　　(之講學者工未半而告寢迨今上御極四年辛未/郡諸生復具狀當事太守黄公欣然任之諸大夫)¶
　　(後先任事咸有同心暨前學政劉公今令君汪公/會稽周公次第建堂廡如舊制距今嵗庚辰通計)¶
　　(前後十七載而告成/事葢戞戞乎其難哉)¶
<pb:KR2k0044_WYG_026-23b>¶
國朝康熙五十九年知府俞卿與會稽知縣張我觀鼎¶
　　新改額曰會稽縣義學¶
　蕭山縣儒學(在南/門外)　嘉泰會稽志舊在縣西𢎞治紹¶
　　興府志宋紹興間令陳南移於令南門外宋敷繼¶
　　成之(莫濟重建蕭山縣學記浙河以東郡縣連城/數十獨蕭山去都為近人徒之衆甍宇之壯)¶
　　(舟車之雜集大哉縣也近而且大宜有卓異秀頴/之民出乎其間而未之見紹興二十有六年夏四)¶
　　(月丹陽陳南來宰是邑顧瞻黌宇陋其制之舁下/與其地之囂塵也相度南門之外地廣以平環羣)¶
　　(山而帶流水遂定遷焉冬十有一月役於邑中明/年秋移病歸常山宋敷實嗣之請於郡守趙公出)¶
<pb:KR2k0044_WYG_026-24a>¶
　　(公帑錢八十萬以佐其役冬十有二月廟學於是/始成前統重門中嚴廣殿有横經之堂有肄業之)¶
　　(齋既用幣於先聖先師以濟之分敎是郡也使來/請記濟謂俗無羙惡而敎有興廢今明天子在上)¶
　　(敎行自近始郡守縣宰相與奉承而宣布之編民/爭遣子弟列諸生惟恐居後安知其不變而至道)¶
　　(也且是縣江山之勝名天下吾意夫橘柚羅綺之/羙不能獨當也鍾而在人者特鬱而未發耳守宰)¶
　　(三君子則既發之矣被其賜者宜若之何毋怠荒/暴棄毋惑乎異端而蹈乎匪彞不惟以對三君子)¶
　　(庶無負天子/樂育之意云)其後知府汪綱及元縣尉王振縣令¶
　　崔嘉訥華凱邑人賈元善明知縣張崇吳汝芳相¶
　　繼修之正統間知縣李珙重建大成殿成化間知¶
<pb:KR2k0044_WYG_026-24b>¶
　　縣陳瑤改造號房知縣吳淑闢明倫堂知縣朱栻¶
　　置射圃蕭山縣志𢎞治十四年令楊鐸朱儼建明¶
　　倫堂嘉靖浙江通志正徳八年知縣吳瓚重建萬¶
　　歴紹興府志嘉靖十八年御史張元徳増拓之(按/蕭)¶
　　(山縣志云嘉靖十七二十八等年西江/水溢學宫令林䇿修之蔡宗兖為記)三十六年¶
　　提學副使畢鏘建尊經閣萬歴十三年知縣劉㑹¶
　　建三元閣蕭山縣志萬歴三十一年令程再伊天¶
　　啟二年令陳振豪四年太學生來宗道崇禎間敎¶
<pb:KR2k0044_WYG_026-25a>¶
　　諭屠肇芳遞為修葺¶
國朝順治四年令王吉人重修(來集之/為記)十一年殿棟折¶
　　令韓昌先易之十四年廟門摧邑紳朱懋文重建¶
　　康熙八年聚奎堂圮敎諭俞潁湄諸生王伯璠等¶
　　修十一年敎諭盛旦庠生周之冕重建明倫堂張¶
　　文起建大門十六年監生丁士俊生員丁鳴俊重¶
　　建泮橋康熙二十二年敎諭張翀訓導姚徳堅重¶
　　葺¶
<pb:KR2k0044_WYG_026-25b>¶
　　射圃(在學/内)名宦祠(祀楊時以下/一十五人)鄉賢祠(祀夏方以/下三十人)¶
　　社學(在鳯/堰中)¶
　　道南書院(在徳惠/祠右)　於越新編明成化年知縣竇¶
　　昱建¶
　　清惠書院(在蕭然/山麓)　蕭山縣志康熙三十二年建¶
　諸暨縣儒學(在縣/治西)　嘉泰㑹稽志唐天寳中令郭密¶
　　之遷於長山下晉天福庚子令趙諟移縣東宋景¶
　　祐四年尉劉述重建慶歴四年令冦仲温増造諸¶
<pb:KR2k0044_WYG_026-26a>¶
　　暨縣志淳熙六年知縣李文鑄遷建今址提刑王¶
　　厚之易民居廣之元元貞間陞州學知州馮翼重¶
　　修元末燬明洪武改元仍為縣學於越新編洪武¶
　　初知縣田賦重建嘉靖浙江通志成化四年知縣¶
　　曹銓修(商輅重修諸暨廟學記諸暨縣學在縣治/西國朝洪武間重建至是百年矣嵗久材)¶
　　(老傾圯天順甲辰進士滿城曹銓秉衡來宰是邑/属意新之適學憲劉君釪修學檄至克符此心於)¶
　　(是鳩工歛材卜日就事首大成殿次兩廡㦸門次/明倫堂左右二齋悉撤其舊而新之初生徒號舍)¶
　　(迫兩廡後甚隘乃闢而廣之各構樓數十間藏修/有所游息有地以至庾庫庖湢靡不有次經始於)¶
<pb:KR2k0044_WYG_026-26b>¶
　　(成化丁亥五月迄/明年九月畢工)五年建尊經閣諸暨縣志𢎞治¶
　　癸亥知縣潘珍重建嘉靖壬寅知縣徐履祥重修¶
　　萬歴間廟堂廊廡祠舍盡圯甲午知縣尹從淑再¶
　　建四十四年又圮太學生樓成檟重建¶
　　射圃(在尊經/閣後)名宦祠(祀張敦以/下三十人)鄉賢祠(祀范蠡以/下二十九)¶
　　(人/)社學(在縣西南朱/山之麓久圯)¶
　　白門義塾(在白/門)　紹興府志元方鎰立¶
　　紫山書院(在西/門内)　萬歴紹興府志嘉靖十四年本¶
<pb:KR2k0044_WYG_026-27a>¶
　　府推官陳讓建¶
　餘姚縣儒學(在縣治/東南)　𢎞治紹興府志唐時在縣西¶
　　宋元豐初縣人莫將士購地輸官縣令黄鑄創學¶
　　舍紹興間縣尉史浩買地為射圃嘉泰㑹稽志慶¶
　　元五年施宿創直舍為致齋考試之地(樓鑰/為記)嘉靖¶
　　餘姚縣志咸淳九年令趙崇簡大改作之(黄震餘/姚縣重)¶
　　(修儒學記咸淳九年冬金華趙侯為餘姚宰修泮/宫成明年春走書属震曰敎化治道之大原庠序)¶
　　(敎化之先務故董仲舒謂守令為民師帥我朝立/法守令亦無不以學事繋衘世降以來為令者苦)¶
<pb:KR2k0044_WYG_026-27b>¶
　　(財賦學事往往不暇省如吾邑學廪嵗收五百石/有竒公㕑至不舉烟學官至老且厭吾為此懼身)¶
　　(任其事乃新禮殿増欄楯改兩序以便出入若儀/門若講堂若齋廡下至庖湢垣墉壹是咸新先賢)¶
　　(祠昔之散處者今亦創一堂於東序而合之匪惟/修舊殆亦増飭今而後將與二三子日講習於斯)¶
　　(願子有以發其意震惟邑之以餘姚名以其為帝/舜舊地也設學校以敎人自舜命契始舜之敎人)¶
　　(也不外君臣父子夫婦長幼朋友五者而今之不/古若何也利禄誘之也然利禄何足以誘人哉人)¶
　　(之窮達制於天而利禄之有無係於命不以求而/得不以不求而喪吾惟即君臣父子夫婦長幼明)¶
　　(友各盡其所當然者於以從容乎禮義之常安行/吾生平之素而大者立矣則課試可也科舉可也)¶
　　(亦帝舜敷納以言之遺意也否則謂利禄可以求/而得謂讀書可為鈎致利禄之具疲其神於破碎)¶
<pb:KR2k0044_WYG_026-28a>¶
　　(之學窮其力於聲病之文五者大倫反不知實踐/則雖游於斯息於斯絃誦於斯口談義理皆非其)¶
　　(實學校之敎舜之所以始於虞庠者豈若是耶侯/今興學於舜之鄉亦惟以舜之敎人者敎人人各)¶
　　(以舜之所以敎人者自勉則鸞旂/戾止於魯僖有光矣因以為記)嘉靖浙江通志¶
　　元陞州學至元火尹杜仲仁重建嘉靖餘姚縣志¶
　　至元二十八年浙江亷訪使王俁令縣更大之重¶
　　紀至元二年復災守汪惟正劉紹賢相繼新復至¶
　　正八年守汪文璟増建(自為/記)二十三年邑儒黄籲¶
　　出貲新學(劉仁本/為記)紹興府志明復改縣學永樂七¶
<pb:KR2k0044_WYG_026-28b>¶
　　年敎諭林觀上言詔有司修治嗣後知縣邱養浩¶
　　黄維張瓚盧昶詹源澤劉規顧存仁鄧林喬丁懋¶
　　遜推官陳讓通判葉金敎諭王懋累修之¶
國朝順治九年知縣胥庭清重建(自為/記)康熙六年知縣¶
　　潘雲桂修二十九年知縣趙如璉敎諭沈煜方運昌¶
　　協新之¶
　　射圃(在學/南)名宦祠(祀朱然以下/二十三人)鄉賢祠(祀嚴光以/下一百六)¶
　　(人/)社學(二所一在城/一在西南隅)¶
<pb:KR2k0044_WYG_026-29a>¶
　　吕氏義學(在城内/東北隅)　紹興府志宋吕次姚建紹興¶
　　中其裔仲應重建¶
　　高節書院(在客星/山南)　續文獻通考宋淳祐中劉黻¶
　　建(久/圮)¶
　　怡思書院(在四/明鄉)　於越新編宋修職郎孫一元建¶
　　古靈書院(在縣北屯/山之陽圮)¶
　　姚江書院(在城南/巽水門)　餘姚縣志在治南五里半霖¶
　　鄉中祀明王文成而以弟子配享(崇禎間邑人蘇/元璞倡建旁祔)¶
<pb:KR2k0044_WYG_026-29b>¶
　　(以元/璞主)¶
國朝康熙四十二年遷今處雍正九年浙江總督臣李¶
　　衛檄縣重修¶
　　豐樂書院(在龍/泉山)　餘姚縣志郡守李鐸建¶
　上虞縣儒學(在縣治/東南)　明一統志宋慶歴中建萬歴¶
　　紹興府志紹興中令葉顒斥而大之寳慶㑹稽續¶
　　志淳熙十一年令劉筥重修(豐誼/為記)萬歴上虞縣志¶
　　嘉定甲申令樓杓重建明倫堂櫺星門元至元甲¶
<pb:KR2k0044_WYG_026-30a>¶
　　申尹王璘建儀門大徳中尹阮惟貞敎諭喻舉邑¶
　　民貝道用貝居仁繼修(台哈布/哈為記)元末燬明洪武間¶
　　令馬馴贖民地建學門於越新編景泰四年知縣¶
　　唐肇重修萬歴上虞縣志嘉靖三年令楊紹芳購¶
　　地拓之八年令左傑移鄉賢祠於廟門西十五年¶
　　令張光祖建名宦祠於廟門東萬歴五年敎諭李¶
　　志寵建土地祠(自為/記)十年令朱維藩修聖廟(陳絳/為記)¶
　　二十二年令楊為棟修並置學田(鄭一麟何/大化為記)二十¶
<pb:KR2k0044_WYG_026-30b>¶
　　五年聖殿圯令胡思伸鼎新之(何大化/為記)又續置學¶
　　田(陶望齡/為記)上虞縣志崇禎間知縣李拯建聖殿兩¶
　　廡啟聖祠櫺星門¶
國朝康熙八年署縣同知孫魯敎諭樓立尊知縣鄭僑¶
　　如修五十二年貢生馮宸錦建明倫堂¶
　　射圃　名宦祠(祀度尚以/下十人)鄉賢祠(祀朱僬以下/四十四人)社¶
　　學(在縣/西)¶
　　月林書院(在清/風峡)　於越新編朱子講學所宋潘畤¶
<pb:KR2k0044_WYG_026-31a>¶
　　建¶
　　泳澤書院(在金罍/山東)　於越新編元至元間創於西¶
　　溪湖濱方樞密移於此祀朱文公嵗久廢明萬厯¶
　　間知縣朱維藩復建¶
　　中峯書院(在東山/兩眺間)　紹興府志明董文簡玘建¶
　　水東精舍(在龍王/堂故址)　萬歴上虞縣志嘉靖三年楊¶
　　紹芳建¶
　&KR0792;縣儒學(在縣治/西南)　𢎞治紹興府志唐時在縣東南¶
<pb:KR2k0044_WYG_026-31b>¶
　　宋慶歴間縣令沈振丁寳臣遷於縣西南(王安國/為記)¶
　　嘉泰㑹稽志宣和中燬建炎元年令應彬建孔子¶
　　殿後三年范仲將置廊廡又明年姜仲開始大之¶
　　(王銍/為記)乾道癸巳丞相謝深甫尉剡時與主簿江濤¶
　　増葺(周汝士/為記)寳慶㑹稽續志嘉定七年令史安之¶
　　移建於縣西南繼錦坊(袁燮遷建&KR0792;縣儒學記&KR0792;/古剡也剡溪藴秀異欲罷)¶
　　(不能忘杜少陵之詩云爾夫秀異之氣周流磅礴/鍾為人物必有資禀英粹為時翹楚者維古盛時)¶
　　(待士厚長養磨淬良心徳性日益著明於是乎皆/為善士即今之士類而以古人長養磨淬之道與)¶
<pb:KR2k0044_WYG_026-32a>¶
　　(之周旋遲以嵗月則亦當有不可勝用之才四明/史侯之為&KR0792;宰也悼學宫之壊棟橈柱欹俊秀肄)¶
　　(業無所欲一新之舊學在城之隈境非爽塏氣鬱/不舒周覽以求勝處廼得今地臨流負山面勢宏)¶
　　(傑經始於去秋而告成於今春殿堂齋序倉庫庖/湢凡屋百間堅壯軒豁士業其中雍雍愉愉有雲)¶
　　(飛川泳之適侯太史之孫今丞相之從子生長金/玊淵海之間益自砥礪不溺豪習而留意於學宫)¶
　　(可謂知本務矣諸生亦惟静勸此心與天地同本/與聖賢同類充火然泉達之端謹牿亡茅塞之戒)¶
　　(更相磨厲儒風大振/則侯之至望也哉)𢎞治紹興府志元至正九年¶
　　知縣趙琬作仰高堂二十三年兵燬守帥周紹祖¶
　　復建於越新編明洪武暨𢎞治嘉靖中次第増建¶
<pb:KR2k0044_WYG_026-32b>¶
　　&KR0792;縣志嘉靖九年知府洪珠知縣吕章遷廟於明¶
　　倫堂左萬歴二年敎諭王天和建聚奎堂三年知¶
　　縣朱一柏重建鄉賢祠三十二年知縣文典章重¶
　　建廟廡櫺星門鄉賢名宦祠崇禎四年知縣方叔¶
　　壯易殿楹以石十四年知縣鄧藩錫重建明倫堂¶
國朝順治十六年知縣史欽命康熙二年縣丞門有年¶
　　五年訓導龔自淑九年知縣張逢歡訓導謝三錫¶
　　先後増修(朱爾銓/為記)¶
<pb:KR2k0044_WYG_026-33a>¶
　　射圃　名宦祠(祀張稷以/下五人)鄉賢祠(祀王義之以/下二十人)社¶
　　學(在城隍/廟西)¶
　　二戴書院(在縣/北)　&KR0792;縣志故戴逵及其子顒讀書¶
　　所元元貞二年浙東僉事完顔真尹余洪建至正¶
　　五年令冷瓚重修(宇文公/諒為記)二十四年守帥周紹祖¶
　　重建(許汝霖/為記)後毁明成化十年知縣許岳英重建¶
　　(王洪/為記)¶
　　淵源堂(在東曦/門外)　於越新編宋周瑜建王十朋嘗¶
<pb:KR2k0044_WYG_026-33b>¶
　　居師席台温秀士多從之¶
　　慈湖書院(在北/門内)　紹興府志明嘉靖中提學副使¶
　　阮鶚檄知縣吳三畏為楊簡立¶
　　鹿山書院(在鹿山/之巔)　舊浙江通志明萬歴十五年¶
　　邑士建¶
　　宗傳書院(在鹿山書/院之前)　&KR0792;縣志明萬歴中周汝登¶
　　建初稱海門書院門人余懋孳作山隂令扁稱今¶
　　額㑹稽陶望齡顔其堂曰事斯堂後圮¶
<pb:KR2k0044_WYG_026-34a>¶
國朝康熙三年邑人吳天璿孫周捷重建¶
　　艇湖書院(在縣/治東)　紹興府志明萬歴邑人王嘉相¶
　　建(久/圯)¶
　　長春書院(在北/門外)　紹興府志明州倅尹如度建¶
　新昌縣儒學(在縣治/東南)　成化新昌縣志舊在縣治東¶
　　宋宣和三年燬於寇紹興十四年知縣林安宅徙¶
　　縣東南重建即今址也𢎞治紹興府志寳祐中令¶
　　王世傑始建鄉賢祠宋亡兵火元初令完顔從忠¶
<pb:KR2k0044_WYG_026-34b>¶
　　復建明一統志洪武初重建萬歴紹興府志宣徳¶
　　成化間知縣周文祥鍾簴毛鸃先後修之新昌縣¶
　　志隆慶間知縣謝廷試重建明倫堂紹興府志明¶
　　知縣曹天憲蕭敏道田琯姜地先後増修¶
國朝康熙間知縣劉作樑重葺¶
　　射圃(在學/右)名宦祠(祀張珦以下/一十六人)鄉賢祠(祀石待旦/以下三十)¶
　　(九/人)社學(在縣西/久圮)¶
　　石鼓書院(在西石/鼓山)　舊浙江通志宋太傅石亞之¶
<pb:KR2k0044_WYG_026-35a>¶
　　建後廢明嘉靖間知府洪珠復建¶
　　萬卷堂(在縣南/八里)　新昌縣志宋石待旦建堂貯書¶
　　為石溪義塾¶
　　克齋　舊浙江通志宋石子重藏修所¶
　　師友淵源堂(在平/臺村)　新昌縣志宋義士陳雷建¶
　　西塾東塾(在桂/山)　舊浙江通志桂山陳氏所建¶
　　龎公祠義學　紹興府志康熙間知府李鐸改祠¶
　　為之¶
<pb:KR2k0044_WYG_026-35b>¶
　　台州府¶
　台州府儒學(在府治/東南)　嘉靖浙江通志宋初祀孔子¶
　　於州治北景祐二年守范説徙東城康定二年守¶
　　李防建學今所赤城志皇祐二年吕守士宗創屋¶
　　五十楹尋壊紹興十九年宗守穎三十一年黄守¶
　　章乾道元年黄守然七年朱守江皆重修之淳熙¶
　　七年唐守仲友始大修(唐仲友修台郡學記本朝/以恢儒為家法自慶歴迄)¶
　　(紹興命敎益廣矧在甸服敢不欽承仲友奉命假/守至郡既謁先聖行視學宫將就傾圯惕然念非)¶
<pb:KR2k0044_WYG_026-36a>¶
　　(宣化所宜乃議修學集鄉之縉紳推其賢能者二/人庀役事擇僚属四人助之始作於庚寅孟春畢)¶
　　(於首夏材良匠能可支百載夫以天子命郡置學/選明師敎士以徳行道藝以培植風化震蕩習俗)¶
　　(使人知有禮義乃王道之本生民之命不可一朝/緩也兹郡邇辟廱而以水火風旱之相仍補敗不)¶
　　(給顧視嘆咨以迄於今又因循而不修守之罪大/今捐數千緡而賢士大夫樂與共成豈獨守之責)¶
　　(塞實亦成前人之志副多士之願非天子之徳厚/而朝廷之化深歟喜其成而推其本言之不足而)¶
　　(至於詠歌詩其可無作詩曰有學之宫既久斯圯/匪鄉之英孰葺而起伊鄉之英匪為我勞辟雍之)¶
　　(化其流滔滔有廡斯修有門斯閌多士復來居移/氣壯台山巍巍江水逶迤有學之宫與江山齊既)¶
　　(安爾居既鼓爾篋青青子衿曷遜爾業我/風斯移我俗斯羙詔爾多士毋負天子)大成殿¶
<pb:KR2k0044_WYG_026-36b>¶
　　嵗久欲壓開禧元年葉守箋重建嘉定四年黄守¶
　　㽦作櫺星門創小學十五年齊守碩重建櫺星門¶
　　葺衆齋赤城新志元至元十三年燬於兵達嚕噶¶
　　齊總管石國華建大成殿劉克昌朱霽次第増修¶
　　泰定初總管趙鳳儀建先賢祠元末燬明洪武初¶
　　郡守范明敬重建正統中壊於風雨周守旭鑑復¶
　　建成化初阮守勤修易櫺星門以石(杜寜/為記)成化末¶
　　葉守贄更新之馬守岱悉撤而更作焉嘉靖浙江¶
<pb:KR2k0044_WYG_026-37a>¶
　　通志正徳三年燬重建台州府志崇禎間為風所¶
　　壊巡道盛仲龍攝府事與司理蔣鳴玉重建¶
國朝康熙六年知府王綱肅重葺先師廟十年巡道衛¶
　　紹芳知府岳貞再葺十六年知府高培建啟聖祠¶
　　十七年知府鮑復泰同知李徳燿修(洪若臯/為記)四十¶
　　七年颶風掀掣殿廡諸祠並圮五十一年知府張¶
　　聨元重建(汪漋重建台州府學記台處萬山中風/俗樸茂近古唐肅宗初鄭䖍廣文司户)¶
　　(此州嘗嘆東魯聖人澤加天下譬之陽春無私其/照隂崖獨後因慨然以敎化為己任而士習漸振)¶
<pb:KR2k0044_WYG_026-37b>¶
　　(至宋淳熙間朱子以常平使者行部於州一時從/學之盛淵源師友郁郁彬彬有鄒魯遺風厥後漸)¶
　　(摩涵浸凡文章黼黻之儒皆能砥立名行亮節清/風照映今古者有敎以為之本也今張侯由吏部)¶
　　(來刺是邦以興學為先務凡踰年廟貎整飭自殿/廊門觀以及講舍射圃次第井井頓易舊觀豈徒)¶
　　(以守土之責為然哉葢所以望台之人士而引掖/奬勸作新鼓舞俾知激厲以自奮也今)¶
　(國家文敎誕敷化成久道而兹郡又為文獻名區前/  修在望復得使君邦伯之賢為之薰沐而甄陶則)¶
　　(上之所好下有甚焉將見賢才輩出名世挺生嗣/宋元明之典型流風而日進逾上此道徳之歸養)¶
　　(成之驗豈獨張侯重葺學宫之意可以大慰即余/之祇承)¶
(帝命夙夜冰兢得以一至再至且三四/    至者與爾諸生拭目以觀其盛矣)雍正六年知府¶
<pb:KR2k0044_WYG_026-38a>¶
　　江承玠修九年知府張若震重修¶
　　射圃(在文/廟西)名宦祠(祀畢士安以/下五十四人)鄉賢祠(祀羅適以/下八十有)¶
　　(五/人)¶
　　上蔡書院(在元妙/觀右)　赤城新志宋上蔡先生謝良¶
　　佐遭黨禁未解而卒台守黄㽦祀於州學後建書¶
　　院於東湖上元至元中燬徙建今地明成化初僉¶
　　事辛訪叅政何宜属知縣阮勤重建¶
　　鑑溪書院(在府/城東)　赤城新志元邑人柯釂建¶
<pb:KR2k0044_WYG_026-38b>¶
　　赤城書院(在白雲/山麓)　台州府志明知府周志偉同¶
　　知朱世忠王建幹建并立射圃¶
　　近聖書院(在府/學西)　台州府志康熙五十六年郡守¶
　　張聨元建¶
　臨海縣儒學(在縣治/東南)　赤城志廟在縣西南景祐四¶
　　年令師道即廟建學(按職官志景祐間臨海令為/范師道而赤城志及嘉靖浙)¶
　　(江通志俱無姓台州府/志又作趙帥範皆誤)崇寜中學徙附於州後乾¶
　　道五年火淳熙二年趙守汝愚復新之台州府志¶
<pb:KR2k0044_WYG_026-39a>¶
　　寳慶間令劉棟移建今地徳祐二年燬於兵元至¶
　　元間學官梁至道至大間達嚕噶齊馬拜扎納總¶
　　管王居敬相繼建葺至正末火臨海縣志明洪武¶
　　三年令王貴敎諭胡繼善重建十三年火令龎惟¶
　　方重建二十七年又火令段凱重建宣徳時令謝¶
　　恂修正統二年令劉剛主簿卓宜購地増闢講堂¶
　　後令李文序孫振望禇祚方進繼修𢎞治間郡守¶
　　馬岱陳相令陳釗相繼拓治正徳三年火十五年¶
<pb:KR2k0044_WYG_026-39b>¶
　　郡守顧璘徙元妙觀地(秦文/為記)嘉靖十八年令胡亷¶
　　復還舊址¶
國朝順治十一年知縣徐珏康熙十二年敎諭倪堯章¶
　　二十一年知縣趙之□相繼重修康熙四十七年¶
　　為颶風所圮五十年知縣王郊敎諭錢有煒重建¶
　　射圃(圮/)名宦祠(祀孫綽以下/三十二人)鄉賢祠(祀徐中行以/下一十三人)¶
　　社學(二所一在縣/東一在縣西)¶
　　溪山第一書院(在龍顧/山側)　臨海縣志宋建朱子書¶
<pb:KR2k0044_WYG_026-40a>¶
　　額尚存¶
　　白雲書院(在府治後/龍顧山)　台州府志明陳檢討璲建¶
　　東湖書院(在舊洪/水園)　台州府志馮侍郎甦建¶
　　南岡書院(在巾子山墖下/舊名小寒山)　臨海縣志洪若臯建¶
　　東璧書院(在縣/西)　臨海縣志洪若臯建¶
　黄巖縣儒學(在縣/治南)　赤城志廟舊在縣東宋治平三¶
　　年令許懋即廟建學元豐六年令翁仲通徙今地¶
　　宣和二年燬於寇五年令王然重建開禧元年火¶
<pb:KR2k0044_WYG_026-40b>¶
　　二年令趙湜又新之嘉定九年令陳夢建作直舍¶
　　赤城新志元至元丙子燬時學官闕學儒徐紹先¶
　　等修治之舊浙江通志元貞二年陞州學明洪武¶
　　時復為縣學台州府志宣徳中令周旭鑑重建(黄/淮)¶
　　(為/記)自是而後令祝茂鄺文李葵王欽皆加拓治嘉¶
　　靖辛丑廟壊於風令林人紀重建(黄綰/為記)庚戍令高¶
　　材建明倫堂黄巖縣志嘉靖壬子燬於寇惟存明¶
　　倫堂令汪汝達重建廟及兩廡啟聖祠(應大猷/為記)崇¶
<pb:KR2k0044_WYG_026-41a>¶
　　禎間敎諭費翃重葺廟廡建明倫堂¶
國朝順治間敎諭羅士尤駱維恭相繼修葺康熙九年¶
　　廟學燬十年知縣張中選敎諭徐光旭建明倫堂¶
　　二十六年總兵林本直敎諭潘䕃餘訓導何如敎¶
　　建廟總兵趙宏燦落成之四十七年颶風毁郡守¶
　　張聯元總兵林達及紳士興建¶
　　射圃(在廟/西)名宦祠(祀范仲淹以/下一十七人)鄉賢祠(祀杜範以/下四十八)¶
　　(人/)社學(在大寺/巷久圮)¶
<pb:KR2k0044_WYG_026-41b>¶
　　樊川書院(在杜/家村)　赤城新志晦菴先生與南湖方¶
　　山二杜公講學之地¶
　　回浦書院(在縣東/五十里)　續文獻通考元元貞中建(久/圮)¶
　　文獻書院(在委/羽山)　赤城新志元樞密副使劉本仁¶
　　建以朱文公嘗施敎於台杜清獻公得其傳因祀¶
　　文公於此而以清獻配焉(危素朱右/俱有記)¶
　　柔川書院(在柔極/山中)　台州府志元黄夀雲子中玊¶
　　建祀二程子朱子以夀雲配(張翥/為記)¶
<pb:KR2k0044_WYG_026-42a>¶
　　九溪書院(在茅/畬)　台州府志元牟楷嘗講學於此¶
　　後人因以祀之¶
　天台縣儒學(在縣治/東南)　明一統志宋慶歴中建赤城¶
　　志廟舊在縣西南宋皇祐中令石牧之即廟建學¶
　　(陳襄天台縣文宣王廟記天台縣有孔子廟不修/縣令石牧之始至嵗十月相縣之東南隅大作新)¶
　　(廟為屋總六十一楹先樹正殿中樹講堂圖輿服/禮樂之器於而壁又設學舍師生講習咸有位序)¶
　　(祭器在西房庖廚在東房周廻門廊環以牆垣又/考古器作籩豆簠簋樽爼罍爵之属十二月廟成)¶
　　(明年春釋奠行禮圖像尊嚴籩爼新嘉神明燕喜/人物觀化嗟乎石君可謂有志矣區區一邑而制)¶
<pb:KR2k0044_WYG_026-42b>¶
　　(度以禮春秋以時俾民不忘天其欲以/斯道覺斯民也石君之志其必有遇矣)後三徙淳¶
　　熙中令趙公植作廊廡齋廬嘉泰二年令丁大榮¶
　　重新之嘉定元年令詹阜民創明倫堂尊經閣十¶
　　年丞陳逵重建大成殿赤城新志元至元丙子燬¶
　　於寇尹張徳進劉慶相繼修復至正末再燬台州¶
　　府志明洪武中令鄧林因舊址新之(按浙江提學/胡榮文廟記)¶
　　(云成化丙申朱清宰是邑撤/其舊宇而新之兼制禮器)成化二十二年燬令¶
　　王凱更建嘉靖浙江通志嘉靖八年復燬十二年¶
<pb:KR2k0044_WYG_026-43a>¶
　　令周振揚重建天台縣志萬歴二十一年推官劉¶
　　啟元徙城南至二十三年張宏代繼任始落成焉¶
　　二十六年火惟存廟廡張宏代重建¶
國朝順治十六年知縣陳獻可重建(胡北龍/為記)康熙十六¶
　　年敎諭鄒楷訓導徐徳恂增修敎諭楊王治重葺¶
　　雍正七年知縣張若震重修¶
　　射圃(在學/西)名宦祠(祀石牧之以/下三十八人)鄉賢祠(祀顧歡以/下三十六)¶
　　(人/)社學(四所一在桃花街一在小田/巷一在平頭潭一在東嶽廟)¶
<pb:KR2k0044_WYG_026-43b>¶
　仙居縣儒學(在縣/治東)　赤城志廟在縣東宋皇祐初令¶
　　陳襄即廟建學初天聖中令陳戭止建廟襄既建¶
　　學且為文勸學者宣和兵火廟獨存淳熙七年以¶
　　風雨摧壓令莫洸新之十一年令徐柟重建學嘉¶
　　泰二年令林岳復葺(周必大重修仙居縣學記古/靈先生陳公襄與陳烈周希)¶
　　(孟鄭穆倡道海濵鄉人化之號四先生皇祐中令/台州之仙居篤意學校首為文勸人讀書擇明經)¶
　　(之士朝夕講説高不躐等卑不流俗示之以方期/造於道而進取亦在其中士民懐之奉祠今百五)¶
　　(十年矣嘉泰辛酉夏通直郎四明林岳來治兹邑/歆慕前哲凡庠序堂廡門觀舉新之學有射圃淪)¶
<pb:KR2k0044_WYG_026-44a>¶
　　(棄榛莽亦加薙葺别市民居創觀徳亭總為錢千/二百緡皆出節用籍贜田十八畝輟務場餘財月)¶
　　(萬錢以贍生員請尉簿嘉禾錢撫専主敎導夫敎/人必以聖人為師古靈學夫子者也林君希古靈)¶
　　(者也學者誠能各因其材孜孜弗怠尊所聞而行/所知豈特無負賢令亦將無負先聖可不勉歟)¶
　　嘉定元年令姚偓創明倫堂櫺星門台州府志景¶
　　炎二年廟燬於兵元至元十八年令王徴重建嘉¶
　　靖浙江通志元末兵燬明洪武初知縣王從古建¶
　　舊浙江通志嘉靖中學燬同知毛徳京重建仙居¶
　　縣志崇禎九年知縣蕭鳴鳳重建¶
<pb:KR2k0044_WYG_026-44b>¶
國朝康熙十八年知縣鄭録勲重建五十四年知縣王¶
　　觀敎諭卓允基重修¶
　　射圃(在明倫/堂西北)名宦祠(祀羊忻以下/一十四人)鄉賢祠(祀蔣旦/以下二)¶
　　(十/人)社學(五所一在學西又何埠/白墖淨樂界嶺四處)¶
　　桐江書院(在縣西四/十五里)　續文獻通考宋方斲唐方¶
　　干之裔居台州元皇慶中其孫志道建以祀之(久/圮)¶
　　上蔡書院(在縣/東)　仙居縣志宋趙必昇以浙漕引¶
　　年而歸請於朝為上蔡書院初上蔡謝良佐卒於¶
<pb:KR2k0044_WYG_026-45a>¶
　　台台守黄㽦建院以祀必昇倣其例亦稱上蔡焉¶
　　安洲書院(在縣東二/十五里)　赤城志元至元中隠士羅¶
　　森建¶
　　蓼溪書院(在縣/西)　仙居縣志明刺史吳炳庶建¶
　寜海縣儒學(在縣治/西南)　赤城志廟舊在縣東宋祥符¶
　　五年令蘇季成即廟建學嘉祐四年徙縣驛側紹¶
　　聖四年徙縣治東南紹興六年令錢埈徙今地慶¶
　　元三年令趙笈夫重建赤城新志元至元二十六¶
<pb:KR2k0044_WYG_026-45b>¶
　　年燬於兵判官張謙縣丞張天錫敎諭應同孫相¶
　　與重建嘉靖浙江通志明永樂九年燬知縣顧諲¶
　　重建萬歴寜海縣志宣徳間燬敎諭蕭順集義士¶
　　新之台州府志成化五年提學道劉釪洎阮守勤¶
　　重作文廟(杜寜/為記)嗣後府判孔彦倫令郭紳張宏宜¶
　　皆加修葺萬歴辛卯知縣曹學程重修¶
國朝順治丁酉知縣李文重建康熙辛亥訓導朱爾詮¶
　　率諸生趙應璉等修癸丑知縣崔秉鏡倡建啟聖¶
<pb:KR2k0044_WYG_026-46a>¶
　　祠五十六年敎諭朱繼序訓導林蘭重建¶
　　射圃(在學/門外)名宦祠(祀陳長宫/以下七人)鄉賢祠(祀羅適以下/二十二人)¶
　　社學(在西門/外久圮)¶
　　緱城書院(在縣/東南)　台州府志明萬歴甲午知縣王¶
　　演疇建(久/圯)¶
　太平縣儒學(在縣治/東南)　赤城新志明成化七年知縣¶
　　常完建袁道丁隆繼之縣丞范亮復繼之太平縣¶
　　志嘉靖間知縣陶秀建啟聖祠萬歴間知縣陳龍¶
<pb:KR2k0044_WYG_026-46b>¶
　　光建尊經閣¶
國朝順治間敎諭張佐極修康熙六年署敎諭龔瑛十¶
　　年縣丞張光恩皆加修葺四十七年圮五十年署¶
　　縣事運判鄭一楓訓導金徳培建¶
　　射圃(在西/廡西)名宦祠(祀袁道以/下四人)鄉賢祠(祀王居安以/下二十七人)¶
　　社學(在城隍/廟東)¶
　　方巖書院(在方巖/山北)　赤城新志明嘉靖間封翰林¶
　　編修謝世衍與弟寳慶守省建以敎其鄉族子弟¶
<pb:KR2k0044_WYG_026-47a>¶
　　者(李東陽/為記)¶
　¶
　¶
　¶
　¶
　¶
　¶
　¶
<pb:KR2k0044_WYG_026-47b>¶
　¶
　¶
　¶
　¶
　¶
　¶
　¶
　浙江通志卷二十七¶
