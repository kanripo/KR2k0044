# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:27.974293
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR2k0044_WYG_190-1a>¶
欽定四庫全書¶
　浙江通志卷一百九十一¶
　人物(九/)¶
　　介節(下/)¶
　　紹興府¶
　三國呉¶
　魏滕(三國志□㑹稽典録字周林祖父河内太守朗/宇少英列在八俊滕性剛直行不茍合雖遭困)¶
　　(偪終不囬撓初亦忤䇿幾殆賴太妃救得/免厯厯山潘陽山隂三縣令鄱陽太守)¶
<pb:KR2k0044_WYG_190-1b>¶
　晉¶
　孔安國(晉書本傳愉㑹稽山隂人子安國年少諸兄/三十餘歲羣從諸兄並乏才名以富强自立)¶
　　(惟安國與兄汪少厲孤貧之操汪既以直亮稱安/國亦以儒素顯孝武帝時甚䝉禮遇厯侍中太常)¶
　　(再為㑹稽内史領軍將軍安帝隆安中下詔曰領/軍將軍孔安國貞慎清正出内播譽可以本官領)¶
　　(東海王師必能導達津梁依仁游藝後厯尚/書左右僕射義熙四年卒贈左光禄大夫)¶
　孔羣(晉書本傳字敬林有智局志尚不羈蘇峻入石/頭時匡術有寵於峻賓從甚盛羣與從兄愉同)¶
　　(行於横塘遇之愉止與語而羣初不視術術怒欲/刃之愉下車抱術曰吾弟發狂卿為我宥之乃獲)¶
　　(免後峻平王導保存術嘗因衆坐令術勸羣酒以/釋横塘之憾羣答曰羣非孔子厄同匡人雖陽和)¶
<pb:KR2k0044_WYG_190-2a>¶
　　(布氣鷹化為鳩至於識者猶憎其目/導有愧色任厯中丞卒於官嗣子沈)¶
　南北朝¶
　孔覬(宋書本傳字思逺㑹稽山隂人孝建六年為江/夏内史為人仗氣不能曲意權倖莫不畏而疾)¶
　　(之居嘗貧罄豐約未嘗闗懐弟道存從弟徽頗營/産業二弟請假東還覬出渚迎之輜重十餘船覬)¶
　　(見之偽喜謂曰我比困乏得此甚要因命置岸側/既而正色謂道存等曰汝輩沗預士流何至還東)¶
　　(作賈客耶命左右取火燒之燒盡乃去先是庚徽/之為御史中丞性豪麗服玩甚華覬代之蓬首緩)¶
　　(帶風貌清嚴皆重迹屏氣莫敢欺犯徙司徒左長/史道存代覬為内史時東土大旱都邑米貴道存)¶
　　(慮覬甚乏遣吏載五百斛米餉之覬呼吏謂曰我/在彼三載去官之日不辦有路糧二郎至彼未幾)¶
<pb:KR2k0044_WYG_190-2b>¶
　　(那能便得此米可載米還吏曰自來無有載米上/水者都下米貴乞於此貨之不聽吏乃載米而去)¶
　　(太宗即位召覬/為太子詹事)¶
　王思逺(南史王鎮之傳思逺晏從父弟也父羅雲平/西長史思逺八嵗父卒祖𢎞之及外祖羊敬)¶
　　(元並栖退髙尚故思逺少無仕心建武中為吏部/郎思逺以晏為尚書令不欲並居内臺權要之職)¶
　　(上疏固讓改授司徒左長史思逺立身簡潔明帝/從祖弟季敝性甚豪縱使詣思逺令見禮度都水)¶
　　(使者季珪之嘗曰見王思逺終日匡坐不妄言笑/便憶邱明士見邱明士蓬頭散帶終日酣醉復憶)¶
　　(見思逺言其兩反也上既誅晏思逺遷/為侍中及起居注卒贈太常謚曰貞子)¶
　　(謹按思逺先世琅琊臨沂人祖𢎞之徙居/㑹稽上虞已列寓賢故思逺入紹興人物)¶
<pb:KR2k0044_WYG_190-3a>¶
　唐¶
　孔若思(唐書本傳山隂人紹安之孫早孤其母躬訓/教長以博學聞有遺以褚遂良書者納一卷)¶
　　(焉其人曰是書貴千金何取之亷若思曰審爾此/亦多矣更還其半擢明經厯庫部郎中嘗曰仕宦)¶
　　(至郎中足矣座右置水一石明止足之義中宗初/以若思多識古今凡大政事必咨質以行三遷禮)¶
　　(部侍郎出為衛州刺史故事以宗室為州别駕見/刺史驁放不肯致恭若思劾奏别駕李道欽有詔)¶
　　(别駕見刺史致恭自若思始累封梁郡公卒謚曰/恵子至字惟㣲厯著作郎明氏族學撰百家𩔖例)¶
　宋¶
　石亞之(成化新昌縣志石城先生之子嘗築室讀書/於皷山景祐元年進士唱第時年十七丰神)¶
<pb:KR2k0044_WYG_190-3b>¶
　　(秀整天子將以尚主使卜其意辭曰父母老願奉/甘㫖家已别議姻王姬非敢偶也遂不强仕至太)¶
　　(常博/士)¶
　趙炎(成化新昌縣志宋咸淳中權刑部員外郎王爚/為左相炎責其附賈似道爚乃上言極奏似道)¶
　　(之罪似/道遂罷)¶
　徐天祐(兩浙名賢録字受之山隂人以父相恩為將/仕郎銓試詞賦第一尉歸安時年尚少即以)¶
　　(吏事稱嘗出郊吏具供帳甚飾天祐詰所從出吏/以例對天祐曰費出於官則犯法於民則重擾例)¶
　　(安可用盡却之貴人居邑者將囑事出謂人曰吾/見尉自不敢有所請中進士第為大州教授日與)¶
　　(諸生講經義聽者感發徳祐二年以國庫書監召/不赴退歸城南杜門讀書四方學者至越必進謁)¶
<pb:KR2k0044_WYG_190-4a>¶
　　(天祐髙冠大帶議論/卓卓見者以為儀刑)¶
　明¶
　趙淵(𢎞治紹興府志字澤明㑹稽人洪武初膺薦為/陽榖知縣擢山西按察使去贓吏興學校卓有)¶
　　(時譽及解官結茒先隴之側/旦暮讀書不以貧窶為戚)¶
　屠任(𢎞治紹興府志字彦任嵊人家貧好學性耿介/洪武中任蕭山縣學訓導陞武陟知縣以亷謹)¶
　　(聞𨽻卒有餽瓜菜者任郤之曰此苞苴之漸也秩/滿以政最擢刑部主事及卒惟餘書篋敝帚而已)¶
　薛常生(𢎞治紹興府志字士容上虞人永樂丙戌進/士以母老不敢行逺陳情當道乞就邑學教)¶
　　(諭至則嚴立條約朋舊皆畏憚之厯陞吏部郎中/嘗督北征餽餉多効勞績故人陳重器贈絹數端)¶
<pb:KR2k0044_WYG_190-4b>¶
　　(堅却/不受)¶
　陳叔剛(嘉靖餘姚縣志初為縣從事永樂初舉賢良/起為吏部主事厯郎中性亷潔在官三十餘)¶
　　(年居處服御如寒士上方屬意大用叔剛屢乞休/勉從之宣徳中再被召不起有啓䝉故事陳吏部)¶
　　(集行世孫謨舉進/士官終提學僉事)¶
　蔣琰(萬厯紹興府志字尚圭新昌人永樂間以貢授/九江通判在官滿兩考一以公亷自持時勅造)¶
　　(廬山廟出帑金萬餘琰用其半餘悉封還於朝用/薦擢貴州思南知府清操愈勵嘗於宅傍植棗一)¶
　　(林謂子孫曰吾以木奴千/頭貽汝矣入覲卒於京)¶
　張禎遜(兩浙名賢録字友讓㑹稽人性剛正清介讀/書嚴義利之辨嘗曰我私淑孟軻氏人稱為)¶
<pb:KR2k0044_WYG_190-5a>¶
　　(張孟子永樂中舉賢良方正授福建按察使照磨/持己慎密克修其職數與上官辨時政得失言論)¶
　　(侃侃不少詭隨上官嫉之不得行其志即引/年返初服一時諸名人競為詩文以髙其行)¶
　趙魯(分省人物考字尚確山隂人宣徳初膺鄉薦厯/任教諭秩滿不調恬靜自如正統間陞國子典)¶
　　(籍日端坐觀書鳴琴自娯祭酒陳敬宗謂人曰趙/尚確仕不近利學不近名對之坐談簡淡有味今)¶
　　(之黄叔度也秩滿致仕行李無/一長物惟囊書數百卷而去)¶
　陳金(萬厯上虞縣志字汝礪宣徳中由進士任行人/奉使安南厚贐以金金謂天朝使臣義無私交)¶
　　(峻拒不受安南人義之為立却金亭累官廣東巷/布政使清修簡約丁外艱歸民攀留者填溢衢)¶
　潘楷(嘉靖餘姚縣志字貴謨舉明經除仁和縣訓導/擢監察御史坐劾逆豎王振左遷通州學正振)¶
<pb:KR2k0044_WYG_190-5b>¶
　　(敗復為御史氣節益勵尋致仕歸落魄無業飢寒/濱死而未嘗少挫其節從弟英宇時彦以進士拜)¶
　　(南臺御史與同官劾奏都御史周銓銓自經/英戍遼陽景泰改元詔復英官而英已死)¶
　司馬恂(萬厯紹興府志字恂如山隂人正統中貢入/太學尋中順天鄉試第一拜給事中在職論)¶
　　(事能持大體不為苛察英宗復辟率同官極論人/臣之懐二心者慷慨引義擊刺權奸辭甚切至未)¶
　　(幾選為春宫贊善是時石亨曹吉祥内外相要結/朝士多趨附之恂獨簡黙自守亡何亨敗附者皆)¶
　　(獲罪而恂竟以叙遷進少詹事兼國子祭酒敦禮/範衆持其科條諸生無敢自便者尋以病乞歸)¶
　陳壯(紹興府志字直夫山隂人初從父戍燕清苦力/學慷慨有大節天順間成進士拜南京監察御)¶
　　(史以亷介稱尋改江西僉事督察官吏雖素所愛/厚無所假未幾抗疏歸李少師東陽重其去有莫)¶
<pb:KR2k0044_WYG_190-6a>¶
　　(與越人謀出處直夫先謝外臺歸之句歸十餘年/用薦起官福建辭弗許尋擢河南副使甫蒞官又)¶
　　(懇疏乞休壯直道事人志未竟而/退退而為鄉之典型者三十年)¶
　黄珣(於越新編字廷璽餘姚人成化辛丑進士厯官/南吏部尚書時劉瑾方進退大臣遂致仕卒於)¶
　　(家嘉靖十年禮部題珣厯事/三朝有清謹名乃追謚文僖)¶
　諸觀(西江志字民瞻餘姚人成化進士以工部員外/郎陞瑞州知州嘗自誓曰貪墨之吏猶不貞女)¶
　　(一有㸃汚何以見人時有訟者暮夜饋/金不受卒寘之法後以忤時貴調南安)¶
　盛瀧(萬厯蕭山縣志字源之登進士初知臨淮終南/寧守為政嚴明一毫無所染以直忤當道解官)¶
　　(歸行李蕭然抵家杜門讀書不入城市有御史以/巡鹺按浙知其饘粥不繼延之入省飲欵甚洽瀧)¶
<pb:KR2k0044_WYG_190-6b>¶
　　(終無所言一巨商敗法當戍擕千金因瀧子以請/子乗間謂曰父忍兒輩飢寒以死耶瀧曰吾誓不)¶
　　(以飢寒易晩節子悟還商人金相與甘/心不悔越中稱清白吏必曰盛南寧)¶
　徐官(蕭山縣志父洪成化乙未進士弟守與官同舉/正徳癸酉鄉試官登進士清苦自勵厯廣西僉)¶
　　(事之任不能具裝臨行子請曰家世清白願稍為/後嗣計徉許之抵任一載無所寄子復以書請官)¶
　　(還報曰青天白日之下稠人廣衆之中/豈可為此前言戲之耳蕭人至今誦之)¶
　王鑑之(嘉靖山隂縣志字明仲以進士知元氏縣有/治才擢御史督南畿學政士咸畏而愛之轉)¶
　　(都御史厯刑部尚書時逆瑾擅權六卿見者皆長/跽鑑之獨與抗禮且責同列曰大臣可屈體於宦)¶
　　(豎耶遂/謝病歸)¶
<pb:KR2k0044_WYG_190-7a>¶
　劉忠器(紹興府志字世用新昌人成化初進士出知/永安改崇仁擢南臺御史終太平守為人清)¶
　　(苦自勵不可干以私郡有豪宦専持守令短長以/行其私忠器待以禮稍有請託輙拒之居鄉出入)¶
　　(徒步自登科至貴顯匹馬隻夫不以煩有司或以/為舊例當得忠器曰吾無一毫徳及鄉里敢勞費)¶
　　(耶居常惟以園蔬自給卒之日/囊無餘金子孫窮乏不能自振)¶
　陶懌(兩浙名賢録字習之㑹稽人𢎞治進士授刑部/主事時戚里有殺人者同列並寛之懌曰法者)¶
　　(天下所公豈可以勢屈耶竟寘諸法累遷福建僉/事時逆瑾邀賂曰與我不愁無好官懌歎曰不義)¶
　　(富貴於我浮雲/遂致政而歸)¶
　呉蕣(於越新編字子華山隂人𢎞治中選庶吉士拜/吏科給事中剛直敢言每彈劾大臣及諸貴倖)¶
<pb:KR2k0044_WYG_190-7b>¶
　　(不法事無所顧避中外憚之嘗以事觸天官/卿竟中傷之免官歸環堵蕭然杜門不出)¶
　費愚(萬厯紹興府志字希明山隂人𢎞治進士初為/廷評執法無私時有邉將數人坐失機當刑賄)¶
　　(權貴將釋之愚廷奏其罪悉置諸法後出知成都/以忤當路謫戍尋放還平生甘清苦儋石不儲妻)¶
　　(子或凍餓不以為意成都有門人官於浙知其貧/甚因請過省中晏欵累日微以交闗事諷之愚正)¶
　　(色曰爾乃視我為何如人即日拂衣歸遂與絶交/郡守讀法請教愚曰公刑太苛斂太急守為面赤)¶
　　(其介直𩔖如此子思義精/於醫端慤有父風惜無嗣)¶
　倪鎧(萬厯上虞縣志字右文年二十舉於鄉始授興/國學正日舉伊洛淵源課其弟子時四明趙文)¶
　　(華以郎署典山西試事鎧為同考試官趙將有所/私鎧亷得之固爭竟不中選遷樂平令三月治聲)¶
<pb:KR2k0044_WYG_190-8a>¶
　　(大著調繁南城迄二年聞母病即乞歸養居田三/十年不入城市日以讀書課子為事著有西原日)¶
　　(紀務本/録等書)¶
　陳塏(舊浙江通志字山甫餘姚人嘉靖壬辰進士由/行人轉南給事中劾武定侯郭勛驕恣嚴嵩欲)¶
　　(見之不可出為湖廣㕘議厯廣東提學副使海瑞/龎尚鵬方為諸生皆第之髙等行部過厓山改張)¶
　　(𢎞範立石書宋少帝及其臣陸秀夫死國於此轉/湖廣㕘政歸林居四十年讀書如寒士詩文不為)¶
　　(奇崛有/洪永風)¶
　賈大亨(萬厯上虞縣志嘉靖戊戌進士初授行人奉/使出入惟箬笥砂礶後入臺中厯按湖廣河)¶
　　(南廬鳳淮揚風節凜然河南有卞姓者坐誣大辟/為辨出之卞以厚貲隂謝大亨峻却之歸田日以)¶
<pb:KR2k0044_WYG_190-8b>¶
　　(所遺薄産與/弟姪均之)¶
　羅萬化(㑹稽縣志號康洲隆慶戊辰廷對第一授修/撰江陵柄國每思招致託客周生通意萬化)¶
　　(峻拒之其僕尤七私請作記萬化怒曰吾為天子/侍從臣而為僕人作記耶江陵又為其子先期請)¶
　　(試題萬化拂衣起曰吾晩裝兩篋明日出宣武門/而謂我難去官乎江陵益恨之故久不得調江陵)¶
　　(敗始遷諭徳陞南祭酒厯禮部尚書㑹推閣臣或/言中人須少遺之萬化歎曰吾以單寒被遇至此)¶
　　(於吾過矣此何官而可貨取耶又推冢宰而忌者/卒沮之復中罷萬化亦瘁病思母連疏乞歸至寳)¶
　　(應卒贈太子/少保謚文)¶
　余増逺(邵廷采余増逺傳字若水㑹稽人崇禎癸未/進士除寳應知縣時劉澤清開府淮南欲以)¶
<pb:KR2k0044_WYG_190-9a>¶
　　(公禮格府縣増逺投版棄官歸集村童五六人授/以三字經旦則秉耒與老農雜作同年生王天錫)¶
　　(按浙欲與話舊増逺擁衾不起曰不幸狗馬疾不/能與故人為禮天錫方出門乃與婢子擔糞溉𤓰)¶
　　(天錫遙望見/之歎息而去)¶
　金廷韶(舊浙江通志字二如山隂人崇禎癸未進士/為江西贛縣令贛營兵變撫道皆不敢出廷)¶
　　(韶頃刻定之甲申後退歸匿/影山澤自號恥廬終老不出)¶
　俞漢逺(分省人物考上虞人能詩畫常膺保舉寓京/師時吏部尚書郭某知其能畫使人召之不)¶
　　(赴召者曰冢宰人欲一見而不可得子何獨不往/漢逺曰吾以應䇿而來今往為之畫使他日得美)¶
　　(除人將謂以畫得之卒不往後卒/旅邸貧無所資鄉人裒金斂之)¶
<pb:KR2k0044_WYG_190-9b>¶
國朝¶
　魯㮚(紹興府志字季㮚㑹稽人明崇禎癸未進士改/庶吉士不數月告歸杜門不出)¶
(國朝順治十二年浙江巡按御史葉舟疏薦於朝以老/    疾辭好讀書雖耄不衰丹鉛甲乙常至丙夜居城)¶
　　(南栁潭杖履蕭然見者以碩果目之兄孫徳/升康熙壬戌進士官檢討假歸亦以清節著)¶
　吕正音(紹興府志字五正新昌人順治乙未進士除/昌樂知縣以亷善得民徵入為户部主事乏)¶
　　(行資父老為治裝悉謝不受典衣而行後以主事/出視鳳陽糧儲兼𣙜闗入督寶泉局皆脂膏右職)¶
　　(正音皎皎自持無絲毫染康熙丙午典試廣東遷/刑部郎中擢江南僉事分巡徽寧㑹裁缺歸年七)¶
　　(十五/卒)¶
<pb:KR2k0044_WYG_190-10a>¶
　周之麟(紹興府志字石公蕭山人順治己亥進士改/庶吉士授檢討厯國子監司業進少詹事左)¶
　　(遷太僕少卿復晉僉都御史太常卿通政使通籍/三十餘年謹慎詳密遇事不激不隨以恬和導迎)¶
　　(善氣平生嚴取與屏絶華艷服官雖久田宅不及/中人見人則握手斂容非素識者不知為朝貴常)¶
　　(語其子弟曰我居處服食較諸生時不敢一分増/我意氣襟懐較諸生時不敢不十分減人以為名)¶
　　(言/)¶
　王穀韋(紹興府志字鄂叔㑹稽人康熙庚戌進士厯/官淮安知府致仕居鄉有矩矱歲時一報謁)¶
　　(長吏外片牘不至門所從老蒼頭數輩皆衣屨敝/敗飭子弟攻苦食淡絶不預戸外事其家法稱越)¶
　　(中/最)¶
<pb:KR2k0044_WYG_190-10b>¶
　陳捷(鄉賢留祀冊字穎侯新昌人康熙己未進士選/庶吉士授編修幼失怙奉母吕色養備至處兄)¶
　　(弟同仁均愛嘗道拾遺金訪還失者紹興府志丁/夘典河南鄉試有勢要暮夜齎金求闗節捷峻拒)¶
　　(之其人曉譬百端卒不納悻悻而去榜發多中州/名雋磨勘時以三塲發䇿有二程見周茂叔吟風)¶
　　(弄月之語摘其瑕謂非/考官所當言遂鐫級歸)¶
　田軒來(四川名宦冊字東軒山隂人康熙辛未進士/知成都縣盡革支派陋例需應皆出捐辦邑)¶
　　(自明季兵燹後多荒士軒來招徠墾復履畝起科/不漏不苛課日増而民力裕俗尚輕生委曲開諭)¶
　　(幷出示嚴禁有犯者即單騎往騐立行斷結保全/善𩔖甚多修學校勤講課多方鼓舞士風以振遇)¶
　　(地方大事陳請於上官或不允即義形於色不少/改移必得請而後已上官每以鐵長官目之陞戸)¶
<pb:KR2k0044_WYG_190-11a>¶
　　(曹邑民扶老擕幼泣送百里外擢御史掌江南道/甲午主順天鄉試稱得人假歸家無儋石儲足跡)¶
　　(不入城市日與田夫野老/處若絶無名位之榮者)¶
　　台州府¶
　宋¶
　彭椿年(台州府志字大老黄巖人紹興進士初授蘄/春縣梁丞相克家薦之未用而梁去椿年即)¶
　　(詣部汪松溪㕘政龔茂良奏曰臣備位丞弼每見/朝士希進獨彭椿年退然不營遷樞密院編修官)¶
　　(有私於椿年者曰閣長致意指日有峻除椿年曰/不識閣長正恐誤耳厯知處州吏部郎中以祕閣)¶
　　(修撰/致仕)¶
<pb:KR2k0044_WYG_190-11b>¶
　趙汝掄(黄巖縣志字徳澤宋宗室祖不曲由舍選得/官清白有厚徳秦檜當國投聞三十年紹興)¶
　　(未始除軍器少監汝掄端潔好修初官呉門與韓/𠈁胄有僚寀之好及其専政同時無不貴𠈁胄嘗)¶
　　(招致之卒不往/終知永嘉縣)¶
　陳庸(仙居縣志字時中紹興進士終江西提㸃刑獄/以亷介稱解組歸惟圖書數卷而已卒謚忠簡)¶
　　(子章淳熙進士厯官提舉建康崇禧/觀有父風時呼小提刑以别於庸)¶
　鄭雄飛(赤城新志字景温仙居人端平/進士累官戸部侍郎以清節著)¶
　陳宗(太平縣志字正夫堅之子寶祐四年侍御史丁/大全既逐丞相董槐益恣横用事時宗為太學)¶
　　(生與黄鏞陳宜中林則祖曾惟劉黻上書攻之大/全怒嗾御史呉衍劾之削籍編管遼州時號六君)¶
<pb:KR2k0044_WYG_190-12a>¶
　　(子/)¶
　王象祖(台州府志字徳父臨海人負異質學於葉水/心而與陳篔牕為友和厚嚴重學邃行髙守)¶
　　(令欲見不可得真文忠公極重之有故人作相象/祖已寢疾猶藁數千言規正之時論比之蘇明允)¶
　趙時橐(天台縣志淳祐丁未進士厯工部/侍郎咸淳亷吏三人橐居其一)¶
　林應丑(黄巖縣志字子寅喬年從子咸淳三年發解/厯官兵部員外郎上疏攻賈似道引病歸)¶
　明¶
　林思英(寧海縣志字嘉睿昇之弟洪武戊午以人材/授福建汀州知府居官節儉任五載聞母訃)¶
　　(悲悼不已眥血迸流七日而殞櫬歸行李蕭然/路費不給子尹昭沿途告貸時稱為林清孝云)¶
<pb:KR2k0044_WYG_190-12b>¶
　王敏(方孝孺王進徳傳字進徳寧海人嘗與友夜讀/空舍中夜半鄰女叩門求宿其友欲納之敏厲)¶
　　(聲曰吾在此誰敢入因疾呼使聞於外友愧謝不/敢出聲女逸去後學舍諸生相戒不敢為非義分)¶
　　(教北方藩鎮主將苦其清介異己欲試其所為召/使飲酒坐婦人幃中酒酣鑰門以出敏入見婦人)¶
　　(大呼排門出取廏馬乗之逃/還主將驚謝後拜御史免歸)¶
　魯穆(獻徵録字希文天台人永樂丙戌進士拜監察/御史以敢言稱陞福建按察司僉事理寃繩奸)¶
　　(民目之曰魯鐵面厯都察院右僉都御史以疾卒/穆為人剛方亷介始終不渝厯仕中外二十年被)¶
　　(服如寒士卒之日無以為/殮同朝卿士咸賻助之)¶
　李茂宏(台州府志字用受太平人永樂乙未進士授/刑部主事陞考功員外郎氷蘗之操終始如)¶
<pb:KR2k0044_WYG_190-13a>¶
　　(一大臣爭論薦之年六十乞致仕歸李文達公嘗/語人曰茂宏為人恬澹少許可與人不茍合而疾)¶
　　(惡之心太勝以/故未至卿佐也)¶
　張璣(黄巖縣志字士璇以貢入太學嘗持部檄督宣/歙等州筀竹謝絶賂遺授定州同知廨内蕭然)¶
　　(如僧舍丁内艱歸再起涿州奏減荒地税民甚徳/之秩滿告歸行李惟故篋敝裘竂寀醵贈以金不)¶
　　(受州人呼/為乾張)¶
　黄尚斌(赤城新志號松塢太平人每讀史至佞倖傳/輙掩卷涕洟或感憤至唾罵嘗見人有盜其)¶
　　(囷者徉為不知而避之年九十/終以孫孔昭貴贈工部右侍郎)¶
　郭絍(臨海縣志字仲端成化辛丑進士令績溪以亷/幹稱擢監察御史風裁清峻正徳己巳以山東)¶
<pb:KR2k0044_WYG_190-13b>¶
　　(㕘政管順徳府事尋改安慶府介潔之聲聞於逺/近迄致政歸行李蕭然歸家杜門如寒士僮僕不)¶
　　(能堪多逸去時人歌之曰郊外兒童迎屋裏兒/童走亷愛自有真古今郭太守子橈正徳進士)¶
　蔡餘慶(黄巖縣志字從善成化丁未進士授中書舍/人為李東陽所重欲引直内閣輙辭謝陞南)¶
　　(京刑部郎中轉汀州知府亷慎自持恤民疾苦考/績陞福建鹽運使益厲清操秋毫無所私惟積圖)¶
　　(書數箧當道交薦有獨不亷於儲書之語陞山東/㕘政未幾以忤中貴人歸三十年足跡不入公門)¶
　　(著有瘦石亭/稿燭光録)¶
　王中(寧海縣志字時中成化丁未進士授河南道監/察御史陞山東按察僉事𢎞治中分巡遼東以)¶
　　(邊事與大理卿呉一貫等九人連逮至京坐失奏/左遷石屏州同知武宗御極陞同知南雄府當路)¶
<pb:KR2k0044_WYG_190-14a>¶
　　(以中素著清望特委専理抽分人皆以為錢貨藪/中益勵清操俸入皆儲公帑及病革惟一老婢侍)¶
　　(囑之曰吾一閨女也今當歸勿汚吾節言訖而逝/舁喪歸至杭闗盤詰者發其囊惟敝衣書卷而已)¶
　　(咸歎曰真天下窮/官也自號夢卜子)¶
　葉廷榮(臨海縣志字尚本池州守恩之子成化丙戌/進士厯監察御史彈劾有聲一塵不緇恬於)¶
　　(進取乞告家徒壁立至不能支疾且革當道欲因/事周之家人慫恿終不受鄉人稱其垂死不以一)¶
　　(言博千金守約之/義足以範俗云)¶
　林克賢(太平縣志字一中鶚從弟成化丙辰進士授/刑部主事轉員外陞福建按察僉事其在刑)¶
　　(部治獄不為苛刻有阮成者錦衣也嘗以大辟屬/克賢讞之知其寃白尚書陸公曰固知錦衣權重)¶
<pb:KR2k0044_WYG_190-14b>¶
　　(然殺人以媚人某勿為也卒從未減又吏部誣王/宗穰投匿名書罪宗穰父淵嘗以言官獲譴衆咸)¶
　　(曰非林員外莫能辯遂以屬之事竟得白其在按/察力振風紀巡按御史某舞文恣奸嘗面折其過)¶
　　(坐是十年不調嘗兩監鄉試御/史欲以意黜陟人抗執不從)¶
　周玉(臨海縣志字朝振臨海人𢎞治癸丑進士官祭/酒以逆瑾用事致仕歸屢薦不起時論髙之家)¶
　　(居三十年恬淡自好曾修/臨海縣志年踰九旬而終)¶
　秦禮(臨海縣志號樗菴𢎞治己未進士令常熟直道/正辭執節不二先是貴游歸鄉縣盛供帳交迎)¶
　　(禮一切除去厯官刑部員外陞福建按察司僉事/剔奸蒐蠧稱為秦龍圖弟武號幘峰正徳丁丑進)¶
　　(士由行人擢御/史直諫有聲)¶
<pb:KR2k0044_WYG_190-15a>¶
　蔡徳器(台州府志字重之黄巖人領鄉薦授上饒教/諭陞靖江知縣亷潔自持皭然不滓靖江故)¶
　　(盜藪民浚河得金銀器盈車以一盤來餽却不受/刷卷許御史行部通貨賂吏以白徳器曰行苞苴)¶
　　(於權門吾寧考殿不屑為此許發白金令鬻文綺/以諷之執不從許怒欲逐之遂引疾歸行李蕭然)¶
　　(家居杜門掃軌足跡不入公府晩年/布衣蔬食或至不給怡然不以介懐)¶
　陳勉(廣東通志字汝勉黄巖人舉人𢎞治間肇慶同/知有文學清介自勵庖無粱肉或以為矯勿恤)¶
　　(也陞太/平知府)¶
　蔣泮(仙居縣志字良潔父禄令安溪以清節聞卒於/官當路賻贈三百金泮却勿受正徳庚辰成進)¶
　　(士授工部主事榷稅荆州江陵驛日餽支應銀若/干泮行州令貯庫備賑陞員外郎督理倉厫中貴)¶
<pb:KR2k0044_WYG_190-15b>¶
　　(楊某素聞泮名希交驩焉泮絶不與往來楊慚思/中傷已而跡泮所為曰蔣副郎氷心雪肝未數數)¶
　　(覯也遷郎中奉使再如楚抵姑蘇而卒囊/橐蕭然無以為殮郡守胡纘宗經紀其喪)¶
　秦紹科(黄巖縣志字𢎞哲弱冠領鄉薦授海州知州/值旱蝗殫心荒政巡撫席書檄行旁郡為式)¶
　　(陞福建鹽運司同知氷蘗自勵秋毫不緇擢知大/理府首禁輕生之俗多所全活減繇役冗費數千)¶
　　(金有土官欲有所請夜懐金數百伺於途杖而遣/之因榜於廷曰公庭三尺法暮夜四知心大理人)¶
　　(至今頌之居官凡三十年所至一惟節用/愛民執法不阿以是不悦於貴勢坐罷歸)¶
　戴時弁(台州府志字貞甫臨海人嘉靖癸未進士殿/試二甲例授京曹有權貴重其名欲致之門)¶
　　(下啖以官職時弁曰結奥援以進此吾讀書時言/之而面發赤者今忍蹈之耶以此忤出知亳州未)¶
<pb:KR2k0044_WYG_190-16a>¶
　　(幾以母老乞養歸後起工部員外授河南按察僉/事卒以不善事上官致仕宦故薄不能備肩輿畜)¶
　　(一驢以代步墮驢傷足嘗/作墮驢謠著有東華文集)¶
　林應麒(仙居縣志字必仁嘉靖進士授呉縣令呉多/豪右為民患應麒下車輙収訊之㑹御史茍)¶
　　(汝安按郡應麒晉謁茍端坐不為禮應麒徑長揖/出豪右乗間誣之遂被劾已而除國學博士調金)¶
　　(谿令尋陞恵州府同知其令金谿時為鄭副使世/威屬稿議革餽送内引分宜進賢二邑嵗費六千)¶
　　(金為證語頗激切嚴世蕃萬/鏜諷言者文以他事迺罷歸)¶
　張志淑(臨海縣志字世彦嘉靖甲午舉人選授瑞州/司李合境稱神明直指巡列郡輙檄志淑與)¶
　　(俱志淑亦慨然以激揚自任墨吏悉望風解綬分/宜柄國志淑半刺弗與通遷廣西思恩郡守思恩)¶
<pb:KR2k0044_WYG_190-16b>¶
　　(蠻獠雜居志淑履郡示以威信衆咸懐之未幾土/酋以兵逼城下志淑率吏士奮擊郡賴以安後致)¶
　　(政歸家惟圖/書數卷而已)¶
　林貴兆(台州府志字道行太平人嘉靖庚子舉人授/江西都昌令茹蘗飲氷始終一轍時嚴嵩父)¶
　　(子秉政大小趨附貴兆曰我豈能為若作鷹犬耶/即日解印綬去行李蕭然父老涕泣留之兆别以)¶
　　(詩曰湖邉植栁維官騎栁未成隂官已去慇懃/父老莫留衣舊瓢曽掛衙前樹士民為之立祠)¶
　周弼(黄巖縣志字文佐性耿介不茍合為諸生縣令/方深器之有貴宦延主師席為求解計者謝弗)¶
　　(往貢京師時冢宰為鄉人諸生進謁率跽階下弼/執鄉黨禮平立授恩縣訓導陞邱縣晩嵗免官歸)¶
　　(家益窶恬然弗問/也年八十餘終)¶
<pb:KR2k0044_WYG_190-17a>¶
　孫惟中(畿輔通志寧海諸生隆慶中由永年丞遷清/河一僕自隨獨勵苦節士民歸其徳化自言)¶
　　(死期逾月暴卒檢囊中僅遺/錢二百文士民為舉喪甚哀)¶
　余鐸(黄巖縣志字振之以貢授崇義訓導邑僻左士/陋弗學鐸日與敦説詩書衆皆奮起故事齋膳)¶
　　(夫直率倍徵鐸請於縣革之學旁多隙地募人藝/蔬收其税歸之官屢請歸不許㑹峽江尹成某以)¶
　　(御史檄行縣勢張甚鐸獨與抗禮成隂以濫酒中/之坐免不知其不善桮杓也及歸諸生垂涕送之)¶
　　(數百里外不能别家居二十年杜門著書後先邑/令莫覯其面平生學務實踐不屑近名於紛華勢)¶
　　(利泊如也所著有/雲屏稿西山集)¶
　石承芳(舊浙江通志字子孝寧海人讀書力學無他/嗜好以明經授常熟丞邑有梅李地磽因逋)¶
<pb:KR2k0044_WYG_190-17b>¶
　　(糧往勘賦詩有飛沙迷望逺瘠土不毛同之句涇/陽顧公傳之而此城糧額遂減署尉篆民有犯盜)¶
　　(者匿勢家承芳卒擒獲後陞廣東興寧令因與府/道忤遂辭歸老穉郊送囘舟僅餘俸金七金環堵)¶
　　(蕭然日以書吏自/娯家居十載卒)¶
　　金華府¶
　漢¶
　陳修(南昌府志字奉遷烏傷人家貧為吏步擔上下/恒食乾糧每至正臘僵卧不起同僚飲食䖍請)¶
　　(不一赴遷豫章太守計月取俸受米不受錢十日/一炊不燃官薪布被覆體金華先民傳修遷合浦)¶
　　(太守大著治聲卒於官合/浦民懐其恵䕶喪歸葬)¶
<pb:KR2k0044_WYG_190-18a>¶
　楊喬(婺書字聖達烏傷人桓帝時為尚書風儀偉麗/帝嘉其才名尚以公主固辭不聽因不食而卒)¶
　宋¶
　徐端益(嘉靖金華縣志建炎初為虹縣尉時張邦昌/手書至縣令以下皆迎拜宣讀如常式端益)¶
　　(以武人獨不屈膝事定向/子諲言於朝為易文資)¶
　朱有聞(浦陽人物記字子益刻苦為學悉通諸家書/作文尚質實有理致視富貴無所屈縣令丞)¶
　　(而下欲見之不能得同郡吕祖謙名重一時知其/有守而多聞訪之逆旅中再以書速之止修報謝)¶
　　(亦竟不行祖/謙愈重之)¶
　徐良能(金華先民傳字彦才蘭谿人紹興五年進士/厯知宿松安吉二縣其在宿松撫流亡勤勸)¶
<pb:KR2k0044_WYG_190-18b>¶
　　(課不以土産供餽遺前政私増俸給盡削去之吏/白舊例所當得則曰此贓也爾欲以是餌我耶及)¶
　　(為安吉賑艱食之民除水災之賦民感其恵繪像/於學宫刻石以紀其政去之日衆爭致贐一無所)¶
　　(受待次家貧至鬻産以供以薦起為/御史遷給事中除龍圖閣待制以終)¶
　黄中輔(萬厯金華府志字槐卿義烏人紹興中秦檜/和議既成日使士大夫歌頌太平之盛但有)¶
　　(言其奸者輙捕殺之中輔作樂府題太平樓有快/磨三尺劍亟斬佞臣頭之句檜聞大怒踪跡不得)¶
　　(而止居鄉每為仇家所挾將發之㑹檜/死乃免自號細髙居士名其齋曰轉拙)¶
　陳黼(東陽縣志字斯士少從吕東萊遊永康林大中/聞其賢妻以女黼未嘗倚為重也淳熙八年登)¶
　　(進士不汲汲進取以恬静自守林欲召為樞密院/黼力辭嘉定元年大中卒乃遷國子博士著作郎)¶
<pb:KR2k0044_WYG_190-19a>¶
　　(凡三十年偃蹇宦途而不改其樂後/丐祠歸貧無室廬僦居永康以終)¶
　金式(嘉靖金華縣志字元度淳熙十一年進士以右/正言終在官三十年清貧如一日鞏豐狀其行)¶
　　(謂金華/之人傑)¶
　倪千里(兩浙名賢録字起萬東陽人七嵗能黙誦九/經諸子登淳熙進士議論文墨藉甚開門授)¶
　　(徒戸外屨滿擢御史公饋不入門退食蕭然如山/居遷右正言以言事忤大臣除起居舍人兼國史)¶
　　(編修實録檢討卒於位特贈/右文殿修撰階朝奉大夫)¶
　胡侁(金華先民傳字子先永康人寳慶進士累官監/察御史内侍董宋臣竊國柄侁屢疏劾之宋臣)¶
　　(怙寵奪侁言職調將作少監即日棄官歸稍治田/園自給泊然不復以勢利經心後累召之堅卧不)¶
<pb:KR2k0044_WYG_190-19b>¶
　　(起又稱雲岫先生/著有孝經論語釋)¶
　元¶
　王餘慶(金華先民傳字叔善金華人受業許謙之門/嘗逰京師有番僧官為總統者勢焰烜赫得)¶
　　(其一言官爵可立致或以其名聞僧召之拒曰吾/學將以伸正道寧有屈身而道可伸耶至正初入)¶
　　(經筵為檢討官累拜監察御/史使廣東詢問疾苦多恵政)¶
　呉中(東陽縣志字子善少從陳樵遊樵卒從其母獨/居陋巷間家貧年三十不能娶不以介意每鼓)¶
　　(琴自娯或把筆吟咏宋學士濓/與善卒為之銘以固窮稱之)¶
　明¶
<pb:KR2k0044_WYG_190-20a>¶
　馬亷(分省人物考字原清東陽人幼有志操博通經/史洪武初薦授徳清丞招徠流離撫綏凋瘵甚)¶
　　(得民心既而調丞夀陽有候卒於廢寺得埋金五/十兩以進亷命簿録其數蔵於官庫後厯遷山西)¶
　　(副使讞獄詳明民無寃滯以/親老謝政詔進一階致仕卒)¶
　鄭子祥(金華賢達傳浦江人義門踈族也嘗為義門/師塾洪武中薦授知縣守職亷平謹畏自持)¶
　　(或賂以賄毅然曰吾為義門/族可使簠簋不飭玷吾宗乎)¶
　陳俊(兩浙名賢録字俊民東陽人永樂乙未進士除/監察御史巡按南畿劾贓吏革宿弊郡邑肅然)¶
　　(累官應天府尹以嚴峻繩下吏有舞文者即杖殺/之處同僚不阿以私嘗曰吾不能自立清流然隨)¶
　　(波汨泥吾不為也未/幾卒於官貧無以殮)¶
<pb:KR2k0044_WYG_190-20b>¶
　童俊(正徳蘭谿縣志字邦英由舉人知嘉定又知趙/州因内臣王振巡厯其地不肯折腰遂致仕歸)¶
　　(民攀車泣留不得立生祠祀之歸家饔飱不繼遂/撤其几以易米但以手持卷門人問曰何居曰將)¶
　　(以辦早厨耳日夕考索經/傳作書韻㑹通若干卷)¶
　聊讓(豫章書字公遜蘭谿人景泰進士天順中知南/昌縣守禮執法不徇上官意時鎮守中官恃恩)¶
　　(恣横有所苛取讓即納冠帶求去中/官愧而留之自是不敢有加於讓)¶
　胡節(分省人物考字孟通浦江人天順舉人授淮安/知縣為一時亷能首值外艱歸行李蕭然邑人)¶
　　(欲贐以金堅拒不納乃建却金亭於西/禪驛之渡口自恨勿克終養廬墓而卒)¶
　黄傅(蘭谿縣志字夢弼從章楓山逰以名節自勵𢎞/治庚戌進士授江隂令稱神明三年授御史朝)¶
<pb:KR2k0044_WYG_190-21a>¶
　　(貴聞其風裁相戒斂避不乆以病歸病劇無資以/供藥餌家人尤之傅賦詩曰病餐藜藿神猶壯餓)¶
　　(死溪山鬼亦清所著/有白露集及江隂志)¶
　姜芳(兩浙名賢録字實夫蘭谿人𢎞治中領鄉薦數/上公車不第授廬陵教諭以名節為訓應聘校)¶
　　(試於閩或有以私求舉者峻拒之居憂起蕭縣厯/陞大理寺司務未幾逆瑾竊權流毒縉紳芳慨然)¶
　　(以不得行其志為恨遂乞休歸蕭然一室下楗讀/書微疾能自知死日具衣冠端坐而逝嘗自志其)¶
　　(墓曰吾以媿/世之好諛者)¶
　李滄(金華先民傳字一清永康人正徳戊辰進士授/南工部主事嘗奉差督甓儀真及司龍江闗抽)¶
　　(分亷慎有為人不敢以私干雖中官同事者亦嚴/憚之公暇輙與崐山魏校永豐夏尚朴講學窮理)¶
<pb:KR2k0044_WYG_190-21b>¶
　　(以求檢身之方一切世味泊如也卒於官貨所乗/馬乃克斂鄉人髙其風操率私錢為樹坊以表之)¶
　　(章楓山題其額/曰清修吉士)¶
　姜絅(萬厯金華府志字幼章蘭谿人性剛介由進士/任南刑部主事嘗請除方遜志奴籍理髙介夫)¶
　　(寃訟以議大禮與時宰不合吕涇野官武選於稠/衆中問及同鄉能詩文者絅不應吕前席復詢答)¶
　　(曰徳行本也詩文末也本之則無如之何吕改容/謝之轉工部營繕司郎中剔蠹斥奸為吏卒所憾)¶
　　(共誣搆用官物下錦衣獄尋得辨釋落職家居淡/薄自守不預外事亦不以營家為念植方竹於庭)¶
　　(自為贊曰方不就曲竹不諧俗知我罪我其惟方/竹遂自號方竹著有鳳林𩔖稿經史等記若干卷)¶
　朱方(永康縣志字良矩正徳甲戌進士厯官雲南副/使進右㕘政性誠樸言笑不妄舉進士時年三)¶
<pb:KR2k0044_WYG_190-22a>¶
　　(十九或勸以隱年方曰初學事君即可欺乎初令/泌陽官道傍植栁歲贏千金方不取後邑人復追)¶
　　(餽於丹陽亦弗納在淮安代守入覲諸屬邑供送/行齎俱峻却守贐以履韈亦却之守書亷吏二字)¶
　　(以贈在雲南凡八年/從惟二僕一榻蕭然)¶
　章适(分省人物考字景南蘭谿人嘉靖進士授行人/擢禮科給事中言建儲忤上㫖風節凜然未幾)¶
　　(引疾歸家無羨儲/依然一布衣也)¶
　鄭宗錦(浦江縣志字世章為石阡司理清介不茍取/日以孝弟訓其民比歸家徒四壁無以自存)¶
　　(為塾師以給朝夕邑令或憐其貧捐鍰以/贈不受從子崇憲為清江丞清操克紹)¶
　徐玭(萬厯金華府志字叔明蘭谿人家素貧既舉於/鄉絶不以家計為念嘉靖癸丑成進士授南刑)¶
<pb:KR2k0044_WYG_190-22b>¶
　　(部主事靖共厥職甫八/月卒於官至無以為殯)¶
　徐用光(蘭谿縣志字仲孚嘉靖進士授工部主事陞/員外郎督臨清甎厰中貴往來河道有肆横)¶
　　(者每折之不可干以私厰賈給發金錢數十萬故/事割贏佐公費用光一切謝絶遷郎中道病行李)¶
　　(蕭然窰戸獻贏金為湯藥資輙指衣曰我如此衣/耳何以墨汚之亟持去不數日而卒年僅三十有)¶
　　(五著有徐/工部詩集)¶
　金傑(湯溪縣志字世英嘉靖丙午舉人授廣西富川/令居官六年一介不取時權相當路傑不事夤)¶
　　(緣前後薦章凡八上乃擢江寧尹甫三月歸/三十餘年足不履公府有肆隱通集行世)¶
　胡檡(分省人物考字仁甫蘭谿人由舉人厯邵武長/沙建昌三府通判陞景州知州真定府同知所)¶
<pb:KR2k0044_WYG_190-23a>¶
　　(至亷謹練達人以法家老吏稱之致/政歸讓産於兄弟至已不能自存)¶
　李學道(東陽縣志字汝致萬厯壬戌進士授丹陽令/邑有羨金至則籍而歸之官以父憂歸貧不)¶
　　(能具喪授徒自給在丹陽嘗雪一寃獄既歸其人/以百金夀謝郤之服除拜監察御史巡視中城中)¶
　　(涓爭治室蓄倡童牟非分利悉逐去之内相許義/挾刅闌入民家取財物按治之繫諸獄諸涓聚午)¶
　　(門俟罷朝邀而箠辱之御史大夫以下俱上疏論/涓逮首惡三人杖發邊戍學道亦外調司理廬州)¶
　　(已而擢南兵部主事進職方郎中承/重歸服除補山東之青州入覲卒)¶
　陸可教(金華府志字敬承蘭谿人萬厯丁丑進士改/庶吉士授編修尋掌誥勅使者餽遺悉郤之)¶
　　(擢春坊諭徳為經筵講官時朝廷乆不御殿因為/十二頌首列聖訓疏入上感動下罪已之詔奉命)¶
<pb:KR2k0044_WYG_190-23b>¶
　　(主應天試有司援故例餽金堅辭不受/抵京擢祭酒陞右宗伯遭父喪哀毁卒)¶
　鄭𢎞道(蘭谿縣志字克修性至孝七歲遘親疾治湯/藥衣不解帶萬厯甲辰成進士授徽州府司)¶
　　(理有士人投謁門牆贄以一硯試之則紫金也立/召至郤而絶之俸入不足以供日用室人歎曰為)¶
　　(亷吏婦自甘淡泊亞旅不能宿飽奈何𢎞道巽言/慰之攝郡篆餘羨數千金不入私槖為造紫陽橋)¶
　　(利渉者感之號鄭公橋又攝休歙二邑羨贖所積/幾萬金悉以葺泮宫資貧士調南雄去行李蕭然)¶
　徐可期(永康縣志字烜父崇禎戊辰進士初授行人/奉命冊封蜀藩屏供帳省夫役蜀藩以金帛)¶
　　(贈行堅辭不受又奉命諭祭豫藩清望益著考選/福建道御史以鯁介觸忌改刑部主事時山陜宼)¶
　　(起大臣多無辜被逮可期力為申救/乙亥病卒於官同官賻之舉柩歸)¶
<pb:KR2k0044_WYG_190-24a>¶
國朝¶
　倪懋祚(四川名宦册金華人康熙庚戌進士宰犍為/不名一錢致政歸民餽以贐置之江干不受)¶
　　(而/去)¶
　　衢州府¶
　宋¶
　王介(萬厯常山縣志字中甫言之子博學善屬文慷/慨負氣喜直言慶厯進士嘉祐六年䇿賢良方)¶
　　(正直言極諫之士介取上第後以祕閣校理出知/湖州休致卒於家初介與王安石遊甚欵及見其)¶
　　(新法乖謬遂與之絶子漢之渙之/沇之弟悆悆子溈之皆舉進士)¶
<pb:KR2k0044_WYG_190-24b>¶
　樊澥(崇禎衢州府志字徳潤西安人元符進士徽宗/欲用之以不附蔡京出守鄱陽後奉祠老於家)¶
　毛抗(正徳江山縣志字節之登甲科時/新法行抗持論不合去終祠部郎)¶
　柴天錫(崇禎衢州府志江山人仕為司封郎中時蔡/京當國鄭居中説往謁之天錫曰曵裙權門)¶
　　(吾弗/為也)¶
　明¶
　汪益民(𢎞治衢州府志開化人元季不仕洪武初詣/行在獻䇿陳開國綱紀朝廷嘉納之尋召赴)¶
　　(闕授慈利縣令守官亷介任滿乞歸上憐/其貧解御袍賜之仍命有司優給衣食)¶
　蔡徳政(萬厯龍游縣志永樂初舉明經擢福建道御/史彈劾不避權倖嘗曰張綱埋輪彼何人耶)¶
<pb:KR2k0044_WYG_190-25a>¶
　吾紳(嘉靖浙江通志字叔縉開化人永樂甲申進士/授庶吉士改刑部主事陞郎中文學政事為時)¶
　　(所稱官至禮部右侍郎仕/宦二十餘年蕭然如寒士)¶
　胡超(萬厯龍游縣志字彦超舉進士授都水主事改/虞衡奉使華陽饋遺皆不取强之勉取其一出)¶
　　(投之江人以投金名其處判通州盡剔宿蠹/尋乞骸歸𢎞治初歲給米四石子授舉人)¶
　呉䕫(崇禎衢州府志字學夔西安人𢎞治舉人為永/春教諭士有惜别頌調濰縣士有難得歌致仕)¶
　　(家居僉憲韓邦竒夔之門生分巡三衢龍游胡癩/頭以罪求釋遺數百金峻拒之嚴守喬遷亦門生)¶
　　(治西安梁宰獄梁以二百金求囑復拒之性孝/友吮母疽父喪廬墓郡守沈杰請總緝郡志)¶
　汪璀(開化縣志𢎞治間以貢授古田令下車誓不取/一介時當路有欲横征者璀獨不奉令曰吾不)¶
<pb:KR2k0044_WYG_190-25b>¶
　　(能剝民脂以媚人遂托疾歸家居二十餘年絶跡/城市一日有友人謁邑令借冠於璀璀取冠彈曰)¶
　　(此冠不屈於人乆矣友/悟歸其冠亦不往謁)¶
　周文興(分省人物考字用賓江山人正徳進士甫登/第即疏歸讀書於江郎山中八年起為刑部)¶
　　(主事厯官鴻臚卿屢起屢退前後實厯不踰二考/舉朝重其恬退特越次遷之逾年致仕愛抗郡山)¶
　　(水之勝築室清平山下與人交樂易無城府放言/髙論意豁如也總督胡宗憲表其里曰髙士坊)¶
　汪嘉㑹(衢州府志字亨夫開化人正徳辛丑進士為/刑部主事陞郎中事繼母甚孝恬退清守不)¶
　　(茍取不兢進審録四川多所平反楊/石淙以公平仁恕薦之未幾卒於家)¶
　周任(江山縣志字以仁幼事章楓山登進士時逆瑾/用事誘以殊擢不聽乃外謫尋陞刑部郎武宗)¶
<pb:KR2k0044_WYG_190-26a>¶
　　(南巡陸震以直諫下獄抗疏救/之後出守梧州以勞瘁卒於官)¶
　陸郁(崇禎衢州府志字文盛西安人歲貢生令湖口/時值宸濠之亂州縣被收印篆郁佩印死守卒)¶
　　(免郤漁船常例金秩滿啓行糧長積每歲常例二/百金餽以供路費毅然却之在任八年每食蔬素)¶
　　(人稱陸青菜後任/鹽運使政聲尤著)¶
　陸瓚(萬厯廣東通志龍游人進士嘉靖中知雷州寛/簡臨民尤勵苦節時當入覲故事有夫馬供億)¶
　　(瓉一切罷去及所餘贖鍰皆蠲除之/在官三載不擕家屬歸途行李蕭然)¶
　楊希聖(崇禎衢州府志字恒初西安人萬厯戊戌進/士官翰林編修攻苦茹淡飯止脱粟衣皆布)¶
　　(素奉差道經武林織匠/以千金求囑怒而却之)¶
<pb:KR2k0044_WYG_190-26b>¶
　蔣士臯(開化縣志字仁宇六嵗失怙事母程以孝聞/任岢嵐州吏目萬厯庚戌嵗大饑委催軍餉)¶
　　(甚迫徵急則慮民變餉遲又懼軍譁士臯請暫停/徴兩月支五寨所儲馬料代餉知州難之馳告本)¶
　　(道力請始得允軍民兩便致/仕歸杜門課子家無長物)¶
　翁祚(龍游縣志字子長少逰呉中與張西銘楊維斗/張受先諸人友篤學嗜古終老不輟家無儋石)¶
　　(儲處之晏然不問家人生産有言及阿堵物者輙/面發頳揮使去每嵗教授生徒束修外雖片楮寸)¶
　　(管亦不妄取丙/子選貢不仕)¶
國朝¶
　方輔圓(開化縣志字左一順治間由監生知臨汾縣/時查墾令下上官恐有隱匿催提旁午里胥)¶
<pb:KR2k0044_WYG_190-27a>¶
　　(欲増畝以為守令地報牘盈三千輔圓集士民謂/曰奉文查隱漏非増税畝也今若此是遺爾民無)¶
　　(窮之患且非朝廷愛養爾民之意矣聚牘焚之外/艱服闋補合水令地瘠民貧鬻邸第以代逋賦民)¶
　　(徳之忽一日心動遽乞養歸士民泣送數百里外/抵家而母病已劇奉湯藥三日而歿卧柩側三載)¶
　　(終喪杜門不出垂三十年絶不聞戸外事有福建/流寓持三百金求冒墾戸應試堅拒不納事乃寢)¶
　　嚴州府¶
　宋¶
　陳彦才(竹坡詩話字用中平陽人宣和進士居官亷/靖以不附秦檜終不大用有述懐詩晦翁跋)¶
　　(之紹興初嘗有故相寓永嘉彦才雖鄰不/謁也後其人再相彦才僅注邑連江云)¶
<pb:KR2k0044_WYG_190-27b>¶
　洪璞(嚴陵志字叔玉淳安人為鎮東節度推官遷卲/武通判慈湖楊簡薦之朝曰守官數十年而無)¶
　　(屋可居舉家三百指而無田可養節操方正/可備獻納科未報而卒所著有省堂文集)¶
　方恪(嚴陵志字徳奎淳安人以春秋領鄉薦仕/祕閣校理耿介自持時貴忌之乃棄官歸)¶
　童堯民(萬厯嚴州府志遂安人登紹熙四年進士/第累官至右正言以言事忤韓侂胄罷歸)¶
　俞誠一(嚴陵志字則明分水人嘉定十六年進士累/官南康教授兼白鹿書院山長淳祐七年遷)¶
　　(國子監丞磨勘轉奉議郎平居喜怒不形遇事剛/果不為禍福怖自奉儉約菲衣糲食破窻敗几澹)¶
　　(如也居家蒞官内外如/一著南疇集十五卷)¶
　徐唐佐(淳安縣志字君輔咸淳四年進士厯衢州教/授至行在權院官生平力學自奮未嘗隨俗)¶
<pb:KR2k0044_WYG_190-28a>¶
　　(俯仰晚年居家貧甚操行峻潔為後學師表從弟/夢髙字明叟學尤精粹教授衡州有菊存稿一卷)¶
　明¶
　盧義(嚴陵志字希正淳安人洪武進士累官刑部郎/中出知建昌府以誠確愛民稱盧慈悲然寛而)¶
　　(不縱豪强有所犯不少貸且曰今不慈悲矣秩滿/民借留復任九載當遷以疾辭歸囊無餘貲吏部)¶
　　(侍郎洪璵嘗寄以詩云袍笏賣來供/國賦詩書留得當山田蓋實録也)¶
　洪堪(淳安縣志字子輿洪武丁丑進士授監察御史/以年少辭俾冠豸暫歸候長永樂召入臺彈劾)¶
　　(不避權要同寅有遺雙白鷴者堪却以詩/曰白鷴本是山中物何事飛來到柏臺)¶
　胡拱璧(淳安縣志字寶之號更拙穎敏好學經史百/家皆貫通大㫖恬淡閒雅不以紛華易志兄)¶
<pb:KR2k0044_WYG_190-28b>¶
　　(莊懿公既貴顯拱璧愈韜晦邱園足跡不履公府/邑令特加禮敬終不能致家居惟讀書吟咏以孝)¶
　　(友忠直為素履六十年不/變所守縉紳咸重其品行)¶
　陳道(建徳縣志字霽宇事繼母以孝聞撫幼弟不欲/分著盡以腴田歸之充萬厯癸巳貢授廣西遷)¶
　　(江知縣縣界安南苗民雜處有豪苗陸轉者殺傷/差胥諸司欲𠞰之道執不可乃單騎入陸村諭以)¶
　　(順逆擒陸轉一人置之法餘衆得全安南人聞道/名餽金十三條峻拒之其人已越界去道呈之撫)¶
　　(按以其事聞有㫖令安南人前來領金以彰其/亷秩滿陞王府長史致仕歸淡泊一如寒士)¶
　呉希敏(公舉事實字魯卿淳安縣學生崇禎中以薦/授四川大寧知縣未至任而卒年十四時刲)¶
　　(股療父疾父卒事母至孝及長兄希哲以進士官/司李於粤希敏至其署越數月告歸瀕行兄贈以)¶
<pb:KR2k0044_WYG_190-29a>¶
　　(金希敏笑而郤之曰弟不憚數千里為省兄來非/為分潤來也辭不受與人交一介不取里稱篤行)¶
　　(君子/云)¶
　　温州府¶
　宋¶
　王公彦(萬厯温州府志字成徳永嘉人與兄公輔同/登紹聖第調江夏尉元符未上書論宣仁無)¶
　　(負於先帝司馬光無負於天下且言章惇悞國之/罪與李林甫盧杞無異由是廢斥入元符黨籍紹)¶
　　(興初褒録/轉官奉祀)¶
　徐履(嘉靖瑞安縣志字子雲尚氣節紹興戊辰省試/第一時秦檜專權力主和議朝野側目履不勝)¶
<pb:KR2k0044_WYG_190-29b>¶
　　(憤怒及聞檜欲以女妻之廷試對䇿指斥其奸朝/臣視之愕然髙宗憫其戇直特置榜末厯刪定官)¶
　　(國子博士終朝請郎所至有聲止齋/陳傅良嘗曰吾鄉徐少初天下士也)¶
　顧岡(平陽縣志字次鳳紹興進士授錢塘簿時趙鼎/去位秦檜擅權力主和議盡斥不附己者岡深)¶
　　(憤歎因致書其鄉人工部侍郎蕭/振極論二相邪正之黨遂不復仕)¶
　徐瑄(萬厯温州府志字純中定子由評事積遷朝奉/大夫大理少卿濟邸獄興史彌逺囑其傅㑹殺)¶
　　(無辜啖以美官瑄不從削秩謫道州卒端平改元/詔復原官贈集英殿修撰命有司立勸忠坊於第)¶
　　(左/)¶
　邱何(兩浙名賢録字漢規瑞安人乾道二年進士宰/連江有聲部使者交薦不自售由是浮沈州縣)¶
<pb:KR2k0044_WYG_190-30a>¶
　　(晚始登朝監進奏院遷太府簿時方詆道學何獨/奏疏論中庸及皇極偏黨之義語意懇切慶元丁)¶
　　(巳將有事於南郊太常缺卿丞肄儀宰相以何名/聞遂攝卿行禮自受誓戒至飲福細大無違以不)¶
　　(肯謁當路出/守袁州卒)¶
　夏祐(江西通志永嘉人由進士嘉定八年尉上髙以/亷介自持有委一斷以公未嘗通當路嘗謂人)¶
　　(曰仕途奔兢相率成風吾竊恥/之窮達有命豈可枉道求伸耶)¶
　曾鼎臣(永嘉縣志倜儻篤氣節許及之/嘗奏以官鼎臣恥附之辭不就)¶
　徐儼夫(兩浙名賢録字公望平陽人淳祐辛丑廷試/第一厯官館閣以忤丁大全拂衣歸里杜門)¶
　　(不出家貧幷日而食抱膝髙吟聲出金石或勉其/抑已謝過儼夫笑而不答景定中起為禮部侍郎)¶
<pb:KR2k0044_WYG_190-30b>¶
　趙時詀(樂清縣志立夫子為浙西憲時道經太湖遇/賈似道還京邀之引舟避去後為太府卿又)¶
　　(數忤之遂貶融州貽書諸弟歎國/柄下移冀有為以行其志遂卒)¶
　明¶
　任道遜(温州府志字克誠瑞安人七歲工書永樂中/以奇童應薦厯官太常卿致仕居官五十餘)¶
　　(年囊槖蕭然日以詩畫自娯與呉祚蔡鼎結清樂/會倡和吟詠年餘耄耋卒有太極心性圖説歸田)¶
　　(百詠/諸書)¶
　范霖(温州府志字時雨樂清人宣徳丁未進士以行/人使萬里外歸篋蕭然擢御史彈劾不避權貴)¶
　　(時都御史周銓苛刻貪暴霖悉條其不法事合十/三道共劾之有詔逑都御史銓心悸自經十三道)¶
<pb:KR2k0044_WYG_190-31a>¶
　　(譴謫霖係首議下獄擬大辟霖了/無怖色㑹詔恤刑乃減死出獄)¶
　陳鈍(萬厯温州府志字斯鈍樂清人以孝行聞正統/丙辰進士授行人厯使逺藩至朝鮮世子親餽)¶
　　(毫無所受凡再進再却且諭以詩有天使非闗賄/賂來之句朝鮮人相顧動色進吏部文選郎中遂)¶
　　(乞休有/全歸集)¶
　陳宣(萬厯温州府志字文徳平陽人成化辛丑進士/授工部主事治徐沽頭等閘漕商兩便陞刑部)¶
　　(郎中以同列章霆事連坐謫夷陵州其俗女耕男/織信巫事鬼宣教以男耕女織崇祀祖先俗遂雅)¶
　　(化尋陞河南知府毁滛祠十數創二程祠署後多/曠地散步圃中見一僕揮鋤有聲令掘之得蔵金)¶
　　(即白之臺臬盡以其金充邊/餉晉雲南左㕘政乞休歸)¶
<pb:KR2k0044_WYG_190-31b>¶
　王朝佐(平陽縣志字廷望𢎞治丙辰進士授南禮部/主事遷工部員外居官清貧父卒不能葬郡)¶
　　(人張孚敬知其賢為言於郡守徐宏賻之/金始克葬所著有蛟川集東嘉先哲録)¶
　鍾城(萬厯温州府志字文獻瑞安人以例貢入太學/授鉛山丞六年考績擢本縣尹清謹一節不畏)¶
　　(强禦以忤權貴引疾歸/林居結社賦詩以終)¶
　章朝鳳(萬厯温州府志字鳴仲樂清人恭毅綸曽孫/嘉靖甲辰進士任刑部主事陞福建僉憲轉)¶
　　(廣西㕘議厯官十餘年常俸之外一無所取在閩/表章龜山延平諸儒及新李忠定祠謝病歸屏居)¶
　　(山中不/入城市)¶
　朱廷□(萬厯温州府志字司理少孤力學為士林所/推嘉靖乙夘舉人授藁城令亷謹自持而拊)¶
<pb:KR2k0044_WYG_190-32a>¶
　　(循特至及期政聲籍甚北地苦寒念母老弗克迎/養中心鬰結既聞訃邑民泣留出百金以贐固却)¶
　　(之竟哀毁卒/藁人祠祀焉)¶
　林宗教(永嘉縣志字希道嘉靖戊午舉人任永福令/遷貴陽府判尋投牒歸宦槖蕭然家徒四壁)¶
　　(敝衣蔬食/恬如也)¶
　張陽春(福建通志字文復永嘉人進士知尤溪以清/白著出贖鍰改建學宫卒於官無以為殮)¶
　趙嗣薦(樂清縣志字似川萬厯丁酉舉人署夀州教/諭捐俸葺學周恤貧士陞廣西太平司理崇)¶
　　(禎元年取天下清亷第一進京時相温體仁重其/名欲延見之竟不謁遂授漳州同知氷節愈勵時)¶
　　(有尹大使以金密進/責而勿受卒於官)¶
<pb:KR2k0044_WYG_190-32b>¶
　　處州府¶
　宋¶
　呉畀(慶元縣志熙寧癸丑進士教授峽州學士翁彦/深知其名謂之曰以先生學問操行宜居太學)¶
　　(之選以範多士奚逺處湘湖哉畀笑曰吾道其事/干求耶他日出一書示彦深曰吾將以此書干丞)¶
　　(相范公深怪其前後語不相符啓其書則以大義/責范公不能用正才以興起太平徒取法度紛更)¶
　　(之語/也)¶
　管師常(龍泉縣志熙寧間舉逸民召試賜進士第授/校書郎知江陵府監利縣事時天下方以苗)¶
　　(役新書為政州縣上下咸趣辦師常獨置得失與/察訪使抗論可否人為師常危之後去官道出安)¶
<pb:KR2k0044_WYG_190-33a>¶
　　(州應城無疾而逝初居白雲/巖自號白雲翁有集行世)¶
　孫薪(蓉塘詩話麗水人字至豐元祐中以明經擢第/授荆門軍教授不赴絶意仕進與黄葆光為太)¶
　　(學舊逰宣和六年黄以侍御史出守處州薪不肯/詣郡謁見黄約以勸農日㑹於洞溪僧舍至期薪)¶
　　(以扁舟來㑹時有里胥欲賂黄而無由將因薪納/之俾薪家僮導意薪叱曰無語使吾聞此便是入)¶
　　(耳贓年/八十卒)¶
　周綰(括蒼彚紀字彦約瑞昌人崇寧五年進士五剖/符持節再領大藩為吏部侍郎以敷文閣待制)¶
　　(致仕始終以/亷節著名)¶
　呉詳(兩浙名賢録字守約麗水人崇寧間為蘇州教/授髙簡自持不為貴勢所屈時中貴朱勔以花)¶
<pb:KR2k0044_WYG_190-33b>¶
　　(石綱住蘇州勢焰薰灼有司脅息奔走如屬官詳/獨不屑見之及為福建路茶司提舉以亷著名入)¶
　　(仕四十年無一椽以庇風/雨子祇若登紹興進士)¶
　胡升(兩浙名賢録字子上麗水人博雅工文辭初任/彭澤丞終湖北提舉紹興初郡將耿廷禧創譙)¶
　　(門委譔上梁文幷記刻石畢以錢十萬酒百/壺餉之辭曰升雖貧終不為一譙門所鬻)¶
　閭邱昕(嘉靖浙江通志字逢辰麗水人知温州時有/秦檜親黨薛某為郡丞承檜密㫖俾造漆器)¶
　　(昕不從薛怒諷秦相黜之昕嘗憤權臣專政作周/易二五君臣論以排用事者平生不殖産至無宅)¶
　　(可居郡守馬光祖建/祠祀之扁曰清風)¶
　程榆(隆慶松陽縣志字森之九嵗能屬文既登第孤/介特立恥事媕阿宰玉田真西山疏其天資靖)¶
<pb:KR2k0044_WYG_190-34a>¶
　　(重心術端良有古循吏風不報嘗倅鄞史彌逺挾/勢干請榆却之後持廣左憲節彌逺以夙忿風言)¶
　　(詆毁榆安命不易志官/至中奉大夫謚曰安節)¶
　呉淇(慶元縣志嘉定甲戌進士時相欲以淇為監察/御史淇以臺諌不宜出宰相薦舉抗不就職忤)¶
　　(當道出知/南劒州)¶
　呉懿徳(崇禎處州府志字夏卿慶元人嘉泰二年進/士知玉山縣改新㑹每新令至有給繇錢受)¶
　　(訴牒者有酷息錢一切罷去進廣州通判未及赴/而卒將卒前二日書於冊曰平生薄宦每受凍餓)¶
　　(一介不取一毫不私嘗祀晉刺史呉隠/之於縣東邑人以其無愧遂配享焉)¶
　潘大臨(隆慶松陽縣志字舜舉嘗以兩浙運司主管/文字官攝温州獲海冠釋無辜者半復以太)¶
<pb:KR2k0044_WYG_190-34b>¶
　　(府寺丞出𣙜真州茶鹽時丁大全使人諷之曰有/羨獻即受賞大臨曰吾一錢皆籍縣官羨餘何取)¶
　　(大全怒馳代者夜半/奪印去後知廣徳軍)¶
　毛蘭(兩浙名賢録字君玉松陽人資性簡黙官福州/司理時宰相趙汝楳之黨曰林冕者有罪下獄)¶
　　(使人夜懐金私之蘭正色不受復賄當道者以威/怵之不動卒坐冕以法汝禖聞而歎曰蘭持法如)¶
　　(此何有廷尉乎後召蘭不果行累官/二十載厯叙凡九考居最止承直郎)¶
　趙崇潔(縉雲縣志字敏則累官右司郎官每以人才/為宰相薦理宗朝中貴盧必升等專權無一)¶
　　(人敢言崇潔乞罷斥以肅宫府自是名振/朝野居官不受私謁所至以激揚著聲)¶
　明¶
<pb:KR2k0044_WYG_190-35a>¶
　楊仲吉(崇禎處州府志麗水人洪武中辟至京師上/問在家何為對曰春耕夏耘秋收冬則教子)¶
　　(讀書通義理特授崖州/知州及歸惟衣被而已)¶
　戴銓(括蒼彚紀字文衡處州衛人由嵗貢授鹽城訓/導值嵗歉當道命監賑至興化得銀九百兩縣)¶
　　(官請分銓毅然拒之悉以賑/陞益都教諭兩任皆入名宦)¶
　金旅(括蒼彚紀字從吉麗水人信仲子力學篤行十/歲遇母疾龥天求代母病革粒食不入口者三)¶
　　(日與兄祥弟禖自相師友以貢授雲南永昌府判/慎守官常嘗承檄撫安干崖隴川酋長餽以白金)¶
　　(良馬拒郤不受謝事歸杜門斂跡賦詩徜徉/自適卒年八十八著有易意白湖詩文集)¶
　周徳琳(遂昌縣志字廷獻由進士厯刑部郎中亷謹/平恕不阿權貴正統間清理江西刑獄多所)¶
<pb:KR2k0044_WYG_190-35b>¶
　　(全活陞雲南布政司㕘議時宦官金姓者/要其一見以美官誘之卒不往遂乞歸)¶
　金忠(崇禎處州府志字尚義麗水人天順甲申進士/授監察御史使車所至聞者披靡值星變疏陳)¶
　　(三事皆人所不敢言者事侵權貴坐是中傷繫獄/謫戍遼東怡然就道杜門著書有甕天稿東甌童)¶
　　(子/吟)¶
　陳中州(青田縣志字洛夫詔之曽孫以貢為廬江教/諭復除玉山以興起人文為任往與永嘉張)¶
　　(少師游及上銓選張令作清馥賦將薦授館職不/就作詩諭意曰上馬伏波猶未老下車馮婦也堪)¶
　　(羞人稱其氣節歸結一室/依古木下自號依樹老人)¶
　葉雲(崇禎處州府志字民望遂昌人由嵗貢除江西/建昌府推官為人砥礪名節居官亷介捐俸修)¶
<pb:KR2k0044_WYG_190-36a>¶
　　(曽南豐祠執法忤當道懇致仕居家甘貧有司以/蔡相公廟基地遺之計直數十金辭弗受今湖山)¶
　　(所建風池書/院即其地也)¶
　李鍵(舊浙江通志字廷守縉雲人嘉靖丙辰進士任/工部晉光禄少卿抗疏陳職守十事頓革靡濫)¶
　　(擢南都給事以持宗藩事儀忤權要左遷守蘇州/有飲呉水之謠入覲無餽遺因議官屬復忤執政)¶
　　(遷長蘆鹺使氷蘗自持至今商人春秋祀之晉四/川大㕘念親老厯䟽乞養歸卒年九十一著有賜)¶
　　(養堂/詩集)¶
　李寅(縉雲縣志字敬之由進士厯廣西布政誓不取/一介搜應得羨餘銀一十三萬解部無私告歸)¶
　　(行槖蕭然夀一百八嵗臨終作詩云身曾許國生/無補恨不除奸死不休其志節可見矣著有晹谷)¶
<pb:KR2k0044_WYG_190-36b>¶
　　(空音/行世)¶
　葉溥(畿輔通志龍泉人嘉靖五年知大名府剛介自/持寡言笑人不敢干以私宴賓客魚一盂菜菓)¶
　　(一盂酒數行輙止費不過數十錢以上隨至官惟/兩童子琴書一肩而已去郡之日亦如之人呼為)¶
　　(葉青/天)¶
　王一中(舊浙江通志字石門麗水人萬厯丁未進士/厯三邑皆以清亷著擢御史疏罷内市糾保)¶
　　(姆客氏權璫魏忠賢巡按山東平妖寇徐鴻儒等/陞京卿忠賢矯㫖削奪居家十餘載研究道徳性)¶
　　(命之學述五經輯郡乗至老手不釋卷起光禄以/不附時要調南光禄疏乞休卒所著有瑞芝堂集)¶
　　(經書疏解東/巡疏草諸書)¶
<pb:KR2k0044_WYG_190-37a>¶
　¶
　¶
　¶
　¶
　¶
　¶
　¶
　¶
<pb:KR2k0044_WYG_190-37b>¶
　¶
　¶
　¶
　¶
　¶
　¶
　¶
　浙江通志卷一百九十一¶
