# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:28.831455
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷二百十九 
<pb:KR2k0044_WYG_218-1a>¶
欽定四庫全書¶
　浙江通志卷二百十九¶
　　祠祀(三/)¶
　　　嘉興府¶
　　　嘉興縣(附郭/)¶
　　　秀水縣(附郭/)¶
　先農壇　在東門外白五都地字圩號内¶
國朝雍正五年嘉興縣知縣戈鳴岐秀水縣知縣魏大¶
<pb:KR2k0044_WYG_218-1b>¶
　　徳奉文建立壇宇并合置耤田九畝八分¶
　社稷壇　舊嘉興府志在阜城門外五福鄉西北都¶
　　嘉秀二縣皆統於府¶
　風雲雷雨山川壇　嘉興府志在迎薫門外象賢二¶
　　十二都¶
　郡厲壇　萬厯嘉興府志在望吳門外即菩提院舊¶
　　址¶
　城隍廟　嘉興府圖記在府治西北一里嘉靖丁未¶
<pb:KR2k0044_WYG_218-2a>¶
　　知府趙瀛增葺兩廊以居二縣城隍之神(賀燦然/重修城)¶
　　(隍廟碑記廟在郡治西北一修於宣徳壬子再修/於嘉靖戊申今且六十餘年矣郡伯新都吳公首)¶
　　(捐俸倡諸僚屬於正殿則仍而葺之於殿前之軒/則増而昻之於殿後之堂則撤而更新之於大門)¶
　　(儀門於寝殿於兩邑城隍之殿及廊廡則丹堊而/潤色之經始於萬厯庚戍嘉平月迄辛亥嘉平之)¶
　　(望遂告/成事)¶
　順濟龍王廟　𢎞治嘉興府志在郡城西通越門外¶
　　三里景徳禪寺之右三塔灣之左(李時習順濟龍/王廟記景徳寺)¶
　　(前有三塔枕其流流之深倍左右四尺龍之所宅/也寺有伽藍祠號順徳龍王淳熙元年夏五月潭)¶
<pb:KR2k0044_WYG_218-2b>¶
　　(之所大雨雹殆陽不克也克必過過則為旱已而/不雨至於秋七月取虎顱骨加之於三塔之潭禱)¶
　　(畢大雨嵗以大熟/乃即廟貌寵新之)嘉興府志明洪武三年封順濟¶
　　龍王宣徳五年知府齊政構祠繪像¶
　徐偃王廟　至元嘉禾志在縣西二十里偃王逃之¶
　　會稽王之宗族嘗有㪚在邑者故後世為廟以祀¶
　伍王廟　舊嘉興府志在嘉興縣東二十七里胥山¶
　　子胥代越經營於此唐乾寧中勅封為吳安王¶
　越相國范公祠　嘉興府志在府治西南金明寺後¶
<pb:KR2k0044_WYG_218-3a>¶
　　按范蠡嘗居嘉興今稱陶朱公里祠南臨范蠡湖¶
　　東為范公浜(吳偉業金明寺謁范少伯祠詩艤櫂/滄江學釣魚五湖何必計然書山川)¶
　　(禹穴思文種𤇺火蘇臺弔伍胥浪擲紅顔終是恨/拜辭烏喙待何如却憐愛子猶難免霸越平吳事)¶
　　(總/虗)¶
　三賢祠　嘉靖浙江通志在府治西北元大徳間建¶
　　祀漢朱買臣唐陸䞇宋陳舜俞(羅汝敬重建三賢/祠記浙江嘉興古)¶
　　(吴郡地漢㑹稽守朱買臣唐宰相陸䞇宋山陰令/陳舜俞實生兹土是為三賢元大徳間鄉老以其)¶
　　(行義足以淑諸人請祠春波門外以春秋二仲之/上丁祀之嵗乆圯於沮洳洪熙紀元初大理卿胡)¶
<pb:KR2k0044_WYG_218-3b>¶
　　(公槩乃治郡西三皇/殿之故址重構焉)¶
　關帝廟　嘉興府志在府治北一里跨寳帶河為石¶
　　梁廟於其上明嘉靖間知縣張烈文建¶
　𤣥壇廟　舊嘉興府志在嘉興縣王家坊神姓趙名¶
　　朗字公明趙子龍從兄弟也明萬厯辛亥工部郎¶
　　中陸基恕建¶
　　(謹按仙都志趙侯廟乃後漢趙炳也今正一宗壇/給趙侯禁氣籙即此所謂趙侯禁師者是宋元豐)¶
　　(七年封靈順顯佑廣恵威烈王據此𤣥壇神當屬/趙炳府志所云趙朗字公明羽士訛傳似未可信)¶
<pb:KR2k0044_WYG_218-4a>¶
　許公廟　至元嘉禾志在嘉興縣西一里許公名安¶
　　仁晉黃門侍郎也¶
　陳司徒廟　名勝志嘉興縣西南陳司徒果仁祠唐¶
　　咸通中建十國春秋梁封故隋司徒陳果仁為福¶
　　順王¶
　陸宣公祠　嘉興府志在城西報忠坊即嘉興縣學¶
　　故址舊祠在州學中宋建炎三年作書院於鴛湖¶
　　之東後屢遷(吕祖謙陸宣公祠記唐史載陸宣公/䞇蘇州嘉興人石晉時吳越王元瓘)¶
<pb:KR2k0044_WYG_218-4b>¶
　　(奏以嘉興置秀州城東橋以宣公名者先老相傳/公所生之地郡學故有公祠今郡守直顯謨閣東)¶
　　(平吕侯正已復葺而新之維秀陪翼行都典治為/天下劇侯獨置迎将期㑹之煩表公以風勵多士)¶
　　(其知本務矣金幼孜重修宣公祠記洪武初郡守/劉澤民重建於城内實元江南書院之故址嵗乆)¶
　　(為有力者所侵奪宣徳二年大理郷胡元節購材/鳩工復厥侵地命郡人王愷之董其役薛瑄重修)¶
　　(宣公祠記景泰二年知府事江西舒君敬上章以/公乃唐之名臣忠節著於當時奏議行於後世其)¶
　　(遺廟雖存自昔以來官無祭饗宜量/給官錢修舉春秋祀事詔從其請)明嘉靖十七¶
　　年改建於此(李曾伯宣公祠詩公不生唐世貞元/事若何主恩思報切臣罪忤時多佞)¶
　　(舌攻何忍剛腸死不磨倚/欄凝望乆一鷺㸃蒼波)¶
<pb:KR2k0044_WYG_218-5a>¶
　裴丞相祠　舊嘉興府志在秀水縣南真如寺唐大¶
　　中年裴休捨宅為寺後人立祠祀焉¶
　高豐廟　名勝志嘉興縣東十八里有高豐廟在雀¶
　　墓村唐朱士勉主嘉禾屯田有白雀集於高豐里¶
　　嵗輒大穰遂立祠祀之(李翰髙豐廟記浙西有三/屯嘉禾為之大乃以大理)¶
　　(評事朱士勉主之且揚州在九州之地最廣全吳/在揚州之域最大嘉禾在全呉之壌最腴故嘉禾)¶
　　(一穰江淮為之康嘉禾一歉江淮為之儉公首選/於衆獨當其任自朱公為屯無下嵗朝嘉厥庸授)¶
　　(廷尉/評)¶
<pb:KR2k0044_WYG_218-5b>¶
　楊将軍廟　萬厯嘉興府志在治北一里(張寧楊将/軍廟碑嘉)¶
　　(興縣西北五十歩有旌烈楊将軍廟梁乾化中剏/置将軍為守将時城䧟不屈赴井死今地故有井)¶
　　(嵗旱汲不竭必其生有捍禦功於民又能/死事故立廟以祀遺跡具存無可疑者)¶
　曹使君祠　嘉靖浙江通志在府治西北祀吳越曹¶
　　信及其子珪信仕錢氏守嘉興有恵政而珪為都¶
　　將拒淮人有功因祀於此¶
　曹王廟　舊嘉興府志在嘉興縣東南四十里相傳¶
　　曹武恵王彬宋開寳中帥師平江南不妄殺邦人¶
<pb:KR2k0044_WYG_218-6a>¶
　　感而祀之¶
　　(謹按十國春秋梁開平二年封故唐曹王明為昭/靈侯注云明為唐太宗子淮人圍姑蘇時守将禱)¶
　　(於其廟輒自潰去故加封焉則神為唐曹王李/明而非宋曹武恵王彬也特拈出以正其誤)¶
　蘇公祠　萬厯秀水縣志在本覺寺三過堂後萬厯¶
　　八年郡守龔勉建¶
　施府君廟　嘉興府志補䕶國鎮海祠在望吳門外¶
　　二百歩宋景定五年封今額舊嘉興府志一在縣¶
　　西南六里一在縣北十五里府君名伯成九嵗為¶
<pb:KR2k0044_WYG_218-6b>¶
　　神建立廟宇墓在廟中明勅封䕶國鎮海侯¶
　張烈侯廟　嘉興府圖記在秀水縣北三十里¶
　趙龍圖祠　明一統志在秀水縣南真如寺中宋建¶
　　炎初趙叔近以龍圖待制知秀州王淵以私憾害¶
　　之殯寺中後為立祠¶
　吾相公廟　嘉興縣志在徳化一鄙宋勅封撥雲吾¶
　　相尊神祠前有深浜每嵗春日衆魚來朝¶
　報恩祠　舊浙江通志在秀水城北三十餘里元至¶
<pb:KR2k0044_WYG_218-7a>¶
　　元間張穹壽慟父恂為宋進義校尉殉崖山之難¶
　　捨居為禪院肖像祀之¶
　六賢祠　舊嘉興府志在仁文書院初祀薛瑄胡居¶
　　仁陳獻章王守仁後増吳與弼岳元聲¶
　楊公祠　萬厯嘉興府志在府治西北即招提寺舊¶
　　址祀知府楊繼宗(傳詳/名宦)¶
　遺澤祠　舊嘉興府志在景徳寺左祀明太守徐盈¶
　　何祉劉慤¶
<pb:KR2k0044_WYG_218-7b>¶
　　(謹按賈名儒嘉興三郡守祠記一貴溪徐盈一進/賢何祉一安福王學孔别有郡守劉慤祠記不知)¶
　　(何時去王而進劉也/仍府志録之以俟考)¶
　項襄毅公祠　嘉興府志在象賢鄉為明兵部尚書¶
　　項忠立萬厯秀水縣志嘉靖丁亥孫項鏞建(馬輿/過項)¶
　　(襄毅祠詩山河正氣竟何其汗簡芳名千古垂足/底蒺藜歸漢日胸中介胄定秦時平沙碧草空殘)¶
　　(壘古木黃鸝有舊祠頭白書/生雙劍在叅從無地有餘悲)¶
　三賢祠　嘉興縣志在春波坊漏澤寺西偏祀明巡¶
　　撫都御史胡宗憲兵偹副使劉燾巡按御史龎尚¶
<pb:KR2k0044_WYG_218-8a>¶
　　鵬¶
　徐太僕祠　舊嘉興府志在府治東明徐世淳守隨¶
　　州死流賊之難贈太僕少卿賜特祠¶
國朝康熙三年復新之其子彬捐田百畝以為祠祭之¶
　　費(傳詳/忠臣)¶
　陸公祠　嘉興府志在府學東祀¶
國朝監察御史陸隴其¶
　忠義節孝祠　嘉興縣忠義祠在本縣學宫節孝祠¶
<pb:KR2k0044_WYG_218-8b>¶
　　在東關外蒯搭坊東津亭秀水縣忠義祠在集慶¶
　　坊節孝祠在鍾秀坊¶
國朝雍正四年知縣劉徳憲董懿奉文建¶
　　　嘉善縣¶
　先農壇　在東關外玖南區壹豐圩¶
國朝雍正六年知縣郜煜奉文建立壇宇并置耤田四¶
　　畝九分¶
　社稷壇　𢎞治嘉興府志在縣治西二里¶
<pb:KR2k0044_WYG_218-9a>¶
　風雲雷雨山川壇　嘉興府圖記在華亭塘南去縣¶
　　治一里¶
　邑厲壇　𢎞治嘉興府志在縣治北一里¶
　城隍廟　萬厯嘉善縣志在縣治東中為正殿殿後¶
　　為堂右為大寤樓左為求嗣神祠祠後為三元樓¶
　　殿兩翼對峙為六曹神閣南為中門外為廟門門¶
　　外有井泉(孫詢城隍廟碑嘉善在郡治之東三舍/許宣徳五年大理胡元節來旬是邦以)¶
　　(民夥地廣析之為縣而縣治之外社稷山川風雲/雷雨城隍等祠一時咸備前尹山東鄭時倡其事)¶
<pb:KR2k0044_WYG_218-9b>¶
　　(景泰癸酉龍溪林侯𢎞來令/是邑復加葺治完舊益新)¶
　八蜡廟　嘉興府圖記在西塘鎮正徳中縣丞倪璣¶
　　建(蒋愷八蜡廟記乙亥秋左司諌倪璣謫丞兹邑/嘗於邑治之西見淫祠一所撤而更之命之曰)¶
　　(八蜡廟一曰神農二曰后稷三曰田畯四曰鄄表/畷五曰貓虎六曰坊七曰庸八曰昆蟲悉據禮為)¶
　　(之噫嘻數千載而下聿舉曠/典有如丞者其亦可嘉也已)¶
　亞聖廟　舊嘉興府志宋南渡時亞聖四十七代孫¶
　　孟忠厚扈從臨安勅建鄒國公孟子廟於蘇州(今/地)¶
　　(名孟子/堂前)元末圯五十四代孫孟觀避兵嘉興之清¶
<pb:KR2k0044_WYG_218-10a>¶
　　風涇遂居焉明宣徳間分屬嘉善嘉靖三十二年¶
　　山東教授司查孟氏南支在善移文浙省改建善¶
　　邑三十六年置祭田十八畝晉江陳道基碑記¶
國朝雍正七年奉¶
上諭往聖先賢祠宇着各省督撫轉飭各屬稽查修葺¶
　　欽此浙江總督(臣/)程元章檄行嘉興府知府閻堯¶
　　熙重建於學宫之南太平坊¶
　高使君祠　檇李詩繫在嘉興府北三十六里使君¶
<pb:KR2k0044_WYG_218-10b>¶
　　逸其名晉建武中為嘉興監屯田校尉鎭静其民¶
　　於此立祠祀之¶
　表賢祠　正徳嘉善縣志在縣東南六里祀宋山陰¶
　　令邑人陳舜俞(吕㦂表賢祠記我鄉先生賢良陳/公舜俞熙寧初令山陰㑹時相王)¶
　　(安石行青苗法先生不奉令謫監南康軍星江鹽/酒棄官歸日跨犢以竆林塘之趣自號白牛居士)¶
　　(去今五百餘年而鄉猶以奉賢名塘猶以白牛名/涇猶以清風名郡城有三賢祠以先生配享於宣)¶
　　(公也吳興有六客堂以先生友善/於蘇軾也其人望之重可想見矣)¶
　朱相公廟　嘉興府志在嘉善縣遷善都江涇塘相¶
<pb:KR2k0044_WYG_218-11a>¶
　　傳宋高宗夜寝夢登紫微樓而墜有一力士捧之¶
　　得不委地問其姓氏則曰秀州朱六郎也既覺體¶
　　猶濕乃遣使訪之時六郎死已七日矣因勅封為¶
　　紫㣲侯立祠香火不絶¶
　喻楊祠　嘉善縣志在縣治北斜塘鎮明嘉靖間知¶
　　縣于業建祀叅議喻良而以郡守楊繼宗配食故¶
　　合二公為今稱官置田二十二畝瞻祭¶
　劉公臺合祠　舊嘉興府志在縣治北城外嘉興府¶
<pb:KR2k0044_WYG_218-11b>¶
　　志明嘉靖中知府劉慤慮伍子塘水勢築臺障之¶
　　萬厯二十三年知縣章士雅建祠於臺左左祀胡¶
　　槩龎尚鵬右祀劉慤¶
　彰義祠　嘉興府志在東關外明萬厯中知縣金和¶
　　建祀江西陣亡本縣主簿李錫本邑陣亡福建汀¶
　　州百户賴恩(孫明忠彰義祠記余觀史䇿所載士/之以義烈見者肝可納血可藏精誠)¶
　　(所激貫虹射斗感動天地二公一命之吏耳先登/䧟陣奮不顧身卒使荆棘芟除鯨鯢剪滅鶴湖左)¶
　　(右人敦廉節家尚名教未必非二公之貞魂有以/啟之也李諱錫字天佑嘉善縣主簿贈嘉善縣知)¶
<pb:KR2k0044_WYG_218-12a>¶
　　(縣河南登封人賴諱恩字英華官百户福建汀州/人建室三楹整碑碣治庭除修門廡庀几筵神所)¶
　　(慿依将/在是矣)¶
　魏公祠　舊嘉興府志在縣治東明崇禎二年為忠¶
　　節魏大中及子魏學洢建¶
國朝雍正九年總督(臣/)李衞重修¶
　忠義節孝祠　忠義祠在縣治西學宫内節孝祠在¶
　　縣治東思賢書院之前¶
國朝雍正四年知縣張鏞奉文建¶
<pb:KR2k0044_WYG_218-12b>¶
　　　海鹽縣¶
　先農壇　在城南白啚地方¶
國朝雍正五年知縣王仕正奉文建立壇宇並置耤田¶
　　四畝九分¶
　社稷壇　𢎞治嘉興府志在縣北門外西北一里開¶
　　濟鄉一都¶
　風雲雷雨山川壇　𢎞治嘉興府志在縣南門外西¶
　　南一里甘泉鄉十五都¶
<pb:KR2k0044_WYG_218-13a>¶
　邑厲壇　𢎞治嘉興府志在縣北門外東北一里海¶
　　鹽鄉十六都¶
　城隍廟　舊嘉興府志舊在縣南五十歩元末燬明¶
　　洪武三年令劉朝英遷於縣西南二百五十歩為¶
　　風潮傾圯永樂間令畢瑗重建成化中令李雲𢎞¶
　　治中令王公璽累加整葺¶
　海神廟　海鹽縣圖經亦名龍王廟永樂三年左通¶
　　政趙居任築海鹽塘成建景泰六年僉事陳永叅¶
<pb:KR2k0044_WYG_218-13b>¶
　　政謝輔重建於東門外海上¶
　黃道廟　𢎞治海鹽縣志在縣西南四十五里澉浦¶
　　南長牆山下(海鹽縣圖經長牆山之阿有黃道神/祠實慶三年都運諸大卿請到廟額)¶
　　(稱顯應侯廟廟中有神曰楊/太尉尤靈客舟渡海必禱之)¶
　太公吕望廟　至元嘉禾志在縣東一百五十歩海¶
　　鹽縣圖經吳地志云太公辟紂居東海之濵百姓¶
　　懷之為立廟後淪於海今鄉民立於甘泉鄉¶
　尚胥廟　明一統志在海鹽縣西北一十八里祀伍¶
<pb:KR2k0044_WYG_218-14a>¶
　　子胥及其兄尚(張寧尚胥廟碑伍公子胥以正諌/被讒死史稱吳人憐之為立祠江)¶
　　(上命曰胥山海鹽開濟鄉去胥山二百餘里有尚/胥橋循橋而北有尚胥廟豈公将吳時伐楚破越)¶
　　(嘗經行其間而有按兵息民之澤歟公兄尚死於/楚今橋廟之名及尚又豈以奔吳之謀尚實成之)¶
　　(而懷徳推本耶夫名乆者其行必碩報重者其施/必深公正氣在天地間宜有浩然獨存此廟祀所)¶
　　(以愈遠而益不忘也彭孫眙伍胥祠詩伍胥祠廟/鎖溪橋灌木千章夏自銷此地避仇空説劍只今)¶
　　(乞食有吹簫東風芳草連吳苑南渡荒江盡/浙潮羡煞種魚三徙客烟波一去五湖遥)¶
　秦始皇廟　海鹽縣圖經在縣南一十八里秦駐山¶
　　按吳地志云秦始皇廟失其建立年代時日董榖¶
<pb:KR2k0044_WYG_218-14b>¶
　　澉水志曰今廟前有飄松一株伐去復生時顯戈¶
　　甲光怪之異¶
　歩公廟　海鹽縣圖經在縣南楊橋下元大徳三年¶
　　建祀吳令歩隲萬厯四十六年重建俗呼為歩總¶
　　管廟¶
　蘇驃騎廟　至元嘉禾志在縣西一百三十歩萬厯¶
　　嘉興府志神名舉字子羽晉驃騎将軍封烏程侯¶
　　卒𦵏金牛山北劉宋髙祖嘗夢其神因贈平南大¶
<pb:KR2k0044_WYG_218-15a>¶
　　将軍¶
　魯公祠　舊嘉與府志在縣南思魯橋之左祀宋令¶
　　魯宗道(海鹽縣圖經元姚桐壽云魯簡肅風範凛/凛載在史冊每一繙誦未嘗不想見其為)¶
　　(人余始謁公祠祠旁有思魯橋壁端有卜筊詞凶/吉如響柱上有聨云舄去右祠留鳥翼名從青史)¶
　　(識魚頭是縣令/蔣行簡所書)¶
　岳武穆王廟　澉水志在千户所公廨左嘉靖癸丑¶
　　後倭㓂海上屢至城下官兵悉力捍禦百户余勲¶
　　郎舜臣黙禱於王城上忽見神兵數輩約長丈餘¶
<pb:KR2k0044_WYG_218-15b>¶
　　金戈鐵馬出入雲端自是師屢㨗於是勲等因申¶
　　請建精忠祠以荅靈貺實戊午嵗也¶
　楊公祠　海鹽縣圖經楊憲使瑄築塘有功既卒民¶
　　祀之東門海塘上與龍王廟並萬厯七年巡撫徐¶
　　栻疏請移建二廟於白洋河上嵗春秋有司致祭¶
　　(傳詳/名宦)¶
　三公祠　海鹽縣圖經在楊公祠旁祀僉憲陳公詔¶
　　郡丞黃公清縣令饒公廷錫並萬厯七年築塘有¶
<pb:KR2k0044_WYG_218-16a>¶
　　功者¶
　英烈祠　嘉興府志祀嘉靖二十五年後倭變殉節¶
　　指揮馬呈圖滿朝采煉徐行健李元律姚𢎞千百¶
　　户王繼隆姜楫楊臣薛烱宋應蘭王相吕鳯姚岑¶
　　康綬于岳¶
　　(謹按祠址失考又按靖海紀畧薛烱作薛珙于岳/係諸生非千百户時同殉者尚有王鏜邵鼎劉大)¶
　　(仲等並/存其名)¶
　忠烈祠　舊嘉興府志在西門外一里祀明山東巡¶
<pb:KR2k0044_WYG_218-16b>¶
　　撫都御史徐從治賜祠曰忠烈(傳詳/忠臣)¶
　旌忠祠　嘉興府志在縣治東祀明給事中吳麟徵¶
　　(傳詳/忠臣)¶
國朝録明代死節諸臣¶
賜諡貞肅¶
　忠義節孝祠　忠義祠在學宫側節孝祠在安仁橋¶
　　南賔啚地方¶
國朝雍正四年知縣王仕正奉文建¶
<pb:KR2k0044_WYG_218-17a>¶
　　　石門縣¶
　先農壇　在東郊距城三里¶
國朝雍正五年知縣吕廷鑄奉文建立壇宇並置耤田¶
　　四畝九分¶
　社稷壇　嘉興府圖記在縣西素商門外¶
　風雲雷雨山川壇　嘉興府圖記在縣南薰仁門外¶
　　運河東岸¶
　邑厲壇　嘉興府圖記在縣北朔義門外運河西岸¶
<pb:KR2k0044_WYG_218-17b>¶
　城隍廟　嘉興府志宋在縣治西南隅明洪武十五¶
　　年知縣塗節徙置崇福寺西景泰間知縣郁綸嘉¶
　　靖間知縣丘岳重建年乆傾圯¶
國朝順治十八年知縣李震重建康熙八年知縣杜森¶
　　竣工¶
　何律王廟　至元嘉禾志在縣西三里嘉興府志明¶
　　洪武中重建(名勝志崇徳何城有何律王/廟相傳即吳王遣以築城者)¶
　馬鳴廟　石門縣志在縣西北三十里(鄺世修馬鳴/廟碑神裴姓)¶
<pb:KR2k0044_WYG_218-18a>¶
　　(名璩唐廣明中官浙西藩鎮㑹黃巢由湓宼浙公/力戰破之此土弗熸没而廟食以報其功配饗者)¶
　　(為蒋都官佚其名則與公戮力者也新唐書逆巢/犯浙西時節度使裴璩斬其二長殱其黨甚衆賊)¶
　　(大沮䘮乃詣天平軍乞降當巢所過千里無孑遺/而斯境得安堵如故㣲神之力弗及此矧捍患禦)¶
　　(菑式靈征伐自唐迄今千有餘禩生則宣勞於牧/圉没而介福於馨薌神之綏乂吾民始終如一日)¶
　　(也故於廟貌之成作迎神送/神之詩使工祝歌以祀之)¶
　忠勲祠　石門縣志在城隍廟東南明嘉靖丙辰建¶
　　祀宋趙忠定公汝愚(錢夢得重建趙忠定公祠記/吾鄉忠定趙公以天潢懿親)¶
　　(夾輔宋鼎誕生於洲錢民舍故里曰生賢巷曰探/花猶昭昭在人耳目祠舊在祗園寺嘉靖間胡中)¶
<pb:KR2k0044_WYG_218-18b>¶
　　(丞毁諸寺觀祗園賴有公祠獨不毁意其箕尾山/河鬼神呵䕶亘古今不可湮没歟今祗園梵宇金)¶
　　(碧輝映而公之榱桷几筵化為烏有矣念夫緇衣/錫杖猶思克紹衣鉢而章縫衿佩顧獨無高山之)¶
　　(仰耶靳侯捐俸首倡使邑中好義者/翕然樂助以共成此祠也意在斯乎)¶
　四君子祠　嘉興府志補在邑庠内明倫堂東與傳¶
　　貽書院相對𢎞治間知縣趙希賢立以祀輔廣鮑¶
　　恂朱逢吉沈貴¶
　蕭尚書廟　至元嘉禾志在縣東三十里舊嘉興府¶
　　志元蕭穆拜尚書後封蕭王祀此¶
<pb:KR2k0044_WYG_218-19a>¶
　蔡烈婦祠　石門縣志在玊溪鎮南明嘉靖間郡守¶
　　趙瀛建仍給祭田(傳詳/列女)¶
　忠義節孝祠　忠義祠在學宮東射圃左側節孝祠¶
　　在傳貽書院左側¶
國朝雍正五年知縣呂廷鑄奉文建¶
　　　平湖縣¶
　先農壇　在東郊二十一都已字圩¶
國朝雍正五年知縣楊克慧奉文建立壇宇并置耤田¶
<pb:KR2k0044_WYG_218-19b>¶
　　四畝九分¶
　社稷壇　舊嘉興府志在西關外西林寺西¶
　風雲雷雨山川壇　舊嘉興府志在南關外演武場¶
　　東¶
　邑厲壇　嘉興府圖記在縣北一里許¶
　城隍廟　𢎞治嘉興府志在縣治東一百五十歩宣¶
　　徳五年設縣新建成化十六年知縣李智用所起¶
　　藏錢買地廣二丈許直南為神路重建堂廡門額¶
<pb:KR2k0044_WYG_218-20a>¶
　顯濟廟　嘉靖浙江通志在縣東南三十里宋大觀¶
　　三年建山半有龍湫其上有龍母塜旱禱即應宣¶
　　和中賜額顯濟崇寧中封淵靈侯明去侯爵稱陳¶
　　山之神(龔頤正顯濟廟記乍浦之陳山有靈湫居/山之半水旱不溢不涸山有盤陀大石嵗)¶
　　(三月十有八日吳之陽山及此多雲霧雷雨晦暝/之變俗傳為白龍君以是日生於陽山而歸藏其)¶
　　(母於此山也故祠事甚嚴州邑旱潦致禱酹酒石/上有物蜿蜒即見崇寧三年部使者以聞詔以顯)¶
　　(濟名其廟宣和五年始封龍君為淵靈侯紹熙元/年四月不雨至於六月睢陽李亶養以才薦畀令)¶
　　(事亟走祠下俄有蜿蜒舉體金色見神座上直養/迎挹即循其左臂而上至巾幞因請歸醮祠復循)¶
<pb:KR2k0044_WYG_218-20b>¶
　　(而上如初奩中四龍子如粟闔境驚異見所未有/閲三日大雨霑洽是嵗詔進封龍君為廣恵淵靈)¶
　　(侯龍母為慶善夫人命綍既下神報益彰明年三/月直養以祠宇敗撓弗稱神施遂裒衆力為建二)¶
　　(大殿鼎新設像且列四神像於後以表四龍子之異/頤正櫽括比次如左而系之以迎享送神詞云海)¶
　　(波淵淪兮海山巃嵸其下潛通兮神之宫時思其/母兮來舂容菖葉生兮杏蔕融神之來兮雷隆隆)¶
　　(雨我田兮秋芃芃我之懐兮無初終神税駕兮芬/陽斯陳鼓鐘廟享兮列鼎重茵神之宫兮屯雲蕙)¶
　　(肴蒸兮芬芬我黍我稌兮抑亦薦其萍芹神明其/衷兮無吐芳新吹洞簫兮望極浦神之歸兮雲在)¶
　　(下十風兮五雨祐我海邦兮汗萊斥鹵神/不來兮使吾心苦千秋萬嵗兮為民所怙)¶
　齊景公廟　明一統志在平湖南一十三里(閑窗括/異志齊)¶
<pb:KR2k0044_WYG_218-21a>¶
　　(景鄉縣北四十里有廟在焉圖經號齊景公廟一/云朱明大王古老相傳齊景公遵海而南觀於轉)¶
　　(附朝儛曽遊於此立廟於/斯舊有碑今磨滅不存)¶
　三將軍廟　舊嘉興府志在梁莊祀齊田榮田廣田¶
　　橫(馬維銘募建三将軍廟疏吾邑梁荘故有三將/軍廟三将軍者為齊義士田横横兄榮廣夫吾)¶
　　(邑𨽻吳去齊境二千里梁荘𨽻吾邑即濵海乎去/橫之島何啻二千里而遥夫亦謂神則無所不之)¶
　　(乎議新其廟重神也亦重義也惟義故雖死而凛/然有生氣神之所以無方也居兹土者尚其以義)¶
　　(朂/焉)¶
　顯忠廟　嘉興府圖記在縣治東一里當湖旁祀漢¶
<pb:KR2k0044_WYG_218-21b>¶
　　大将軍霍光閩人英烈錢侯附焉嘉興府志霍廟¶
　　一在海鹽東北廣陳鎮元至大二年建一在當湖¶
　　市宋建炎三年建並析屬平湖(魯詹顯忠廟碑記/吳主孫皓當被疾)¶
　　(時有神降於小黃門云華亭鹹塘風濤為害非人/力所能防古海鹽縣治一旦䧟為湖無大神䕶臣)¶
　　(漢之功臣霍光也臣部黨有力當鎮之可免翼日/疾瘳立廟小金山竊嘗謂生為偉人則没為明神)¶
　　(必有大功徳於民隨其所向而世奉祀之惟公䇿/名孝武擁昭立宣厥功懋焉是時漢都長安距呉)¶
　　(㑹遠甚又公之殁更兩漢厯三國已數百年乃托/吳王之疾肇建金山之祠如月在天有水則現曾)¶
　　(何乆且遠之間耶宣和二年始賜額曰顯忠後三/年封忠烈公趙孟堅英烈錢侯廟銘博陸在漢擁)¶
<pb:KR2k0044_WYG_218-22a>¶
　　(昭立宣雖曰世禄不吾以延逮及異朝血食廟祀/為禦提封叱捍潮水無使侵齧虧厥疆里至於今)¶
　　(世靈畏若存英烈錢侯起身七閩浮舶而商至禮/英靈惟公與直志合心傾一誠黙孚旋𨽻部下拱)¶
　　(立廟廡杳然㝠化東海之瀕奉祀畢䖍位號封崇/若有待然小醜不競東鄙興師惟侯助順若響之)¶
　　(隨神兵千萬陰雲擁之宼勢旋靡電掃風披昭靈/顯功褒號英烈服爵儀衞一變錦蕞我儕銘石匪)¶
　　(事誇雄寓勸若人知孝而忠李東陽霍氏行祠詩/霍将軍古祠下揚靈旗躍靈馬神遊四方適余野)¶
　　(霍将軍武且神驅逐厲鬼鞭風雲生能安邦死能/福我民壯哉将軍死猶存沈懋嘉霍氏行祠詩花)¶
　　(街東畔是儂家閒㸔迎神放晚衙拂/拂紅旗春賽罷霍王祠下採藤花)¶
　馮將軍廟　𢎞治嘉興府志在縣治南十五里宋端¶
<pb:KR2k0044_WYG_218-22b>¶
　　平三年建漢陽夏侯異之廟也¶
　白沃使君廟　嘉興府圖記在縣治東北三里許(閒/窗)¶
　　(括異志故老相傳當湖初䧟時白沃使君躍馬疾/走不及遂駐馬以鞭指得湖東南一角水至不没)¶
　　(今此地獨高後人於此立廟一在/沙腰一在乍浦皆稱白沃廟也)¶
　景賢祠　平湖縣志在徳藏寺東祀唐相陸忠宣公¶
　　䞇以宋靖獻先生陸正明徴士陸宗秀程鄉令陸¶
　　鋹太子太保吏部尚書諡荘簡陸光祖配嵗春秋¶
　　仲月祭(范惟一景賢祠記嘉禾祠宣公者四其一/在東湖而廣陳之陳山有靖獻先生書院)¶
<pb:KR2k0044_WYG_218-23a>¶
　　(嘉靖甲寅合宣公與靖獻祠焉題其額曰景賢又/七年有司議以徴君宗秀程鄉令鋹入祠配享予)¶
　　(按唐書宣公為蘇之嘉興人宋以嘉興𨽻浙西路/而宣徳間分鹽官地置縣平湖故陸氏今為平湖)¶
　　(人宣公之功在唐社稷而靖獻徴士程/鄉諸公又皆能世其徳合而祀之固宜)¶
　天妃宮　嘉興府志在乍浦苦竹山妃閩莆人宋都¶
　　巡檢林愿女生而神靈没為海神厯代累封至天¶
　　妃洪武永樂中兩加封號凡邊海處皆祀之¶
　忠獻祠　舊嘉興府志在東十八都盤字圩里名蒹¶
　　葭圍祀宋張魏公浚南軒栻南陽判官溥(張治洪/宗祠記)¶
<pb:KR2k0044_WYG_218-23b>¶
　　(自忠獻公六世孫淮揚通判徳夫遷居於湖處士/静菴自獨山繼遷蒹葭圍子孫保聚於斯構祠以)¶
　　(奉忠獻公暨右文殿修撰公徳夫静菴二公嵗在/庚辰登仕郎完初構椽而落成之庚戌治洪謀之)¶
　　(叔伯宣形先兄介眉朗辰共捐/田瞻享立碑宗祠撮其要云)¶
　陸氏先正祠　舊嘉興府志在東城内祀象山先生¶
　報功祠　天啟平湖縣志在兵備司左為禦倭都御¶
　　史胡宗憲立以禦倭郡守劉慤邑令劉存義配(馮/汝)¶
　　(弼報功祠記嘉靖丙辰總督軍務都察院右僉都/御史梅林胡公殱海宼於平湖南郊士民懐公再)¶
　　(造功謀諸邑令陳君一謙建/祠立碑以垂不朽屬余為記)¶
<pb:KR2k0044_WYG_218-24a>¶
　羅侯祠　天啟平湖縣志在南司左為知縣羅尚忠¶
　　立¶
　陸荘簡公祠　舊嘉興府志在南司右祀陸公光祖¶
　懐徳祠　平湖縣志在佑聖宮西(王世貞懐徳祠記/懐徳祠者祠故諌)¶
　　(議平湖馮公公為徳於其鄉三老徐燮等請於令/願特為祠以報公公居恒謂家居不習計倪不可)¶
　　(饒不饒不可以伸志夫人富而仁義附焉故奉羡/即以収棄田而治之皆成上腴又以其田入益斥)¶
　　(直傍畝亡何邑田皆驟貴於是公喜曰吾可以為/徳矣其首施則伯仲子姓次施則五服之親屬最)¶
　　(後施則邑之老者疾者無子者不能紼者叩之即/響應又推其餘饒築城修土石堰十五石橋三十)¶
<pb:KR2k0044_WYG_218-24b>¶
　　(二浚陳塘為里二十七人環公居而家者可十萬/户大半食公恵其自罷官至捐館三十四年如一)¶
　　(日公諱汝弼/官揚州郡丞)¶
　忠義節孝祠　忠義祠在學宫西節孝祠在治西太¶
　　平橋之東¶
國朝雍正五年知縣楊克慧奉文建¶
　　　桐鄉縣¶
　先農壇　在東門外常平倉舊址¶
國朝雍正五年知縣王輅生奉文建立壇宇並置耤田¶
<pb:KR2k0044_WYG_218-25a>¶
　　四畝九分¶
　社稷壇　𢎞治嘉興府志在城隍廟右去縣治西北¶
　　二百二十歩許¶
　風雲雷雨山川壇　舊嘉興府志在縣治東南一里¶
　邑厲壇　𢎞治嘉興府志在北門外去縣治二里許¶
　城隍廟　嘉興府圖記在縣西北一百八十歩宣徳¶
　　末知縣趙中建天順初知縣張泰修¶
　索度王廟　正徳崇徳志即青鎭土地神鎮人飲食¶
<pb:KR2k0044_WYG_218-25b>¶
　　必祭水旱疫癘必禱咸若有荅(萬珪索度王廟記/青墩有上地神祠)¶
　　(居宻印寺之東號曰索度明王世祠兹土名位世/次不見於載述宣和問起居舍人周離亨謫蒞鎮)¶
　　(事一夕夢有神人謁之曰予居敝陋幸恵顧我翼/日周訪諸叢祠得王之像適契夢中所見者因為)¶
　　(修祠宇獨不為記以傳於後今考諸鎮西南隅有/古山廟神曰索靖唐咸通中朱洪所記索靖王者)¶
　　(實三國吳王孫權之仲子也按吳書吳王之子七/人本傳所稱乃呉王第三子而洪以為仲子不知)¶
　　(何據今父老所傳或言王與古山廟神棣萼也或/言王即索靖王姑叙其大槩以俟後之博識君子)¶
　　(而叅/訂焉)¶
　昌武大王廟　檇李詩繫廟在皂林鎭吴士季為吳¶
<pb:KR2k0044_WYG_218-26a>¶
　　興令病痁遣人就此乞驅鬼夢一騎縛小鬼去即¶
　　愈宋志淮海王有三子皆有功於民因祀為土榖¶
　　神皂林為大龍翔為二爐鎮為三云¶
　昌武三王廟　嘉興府志宋淮海王第三子廟在車¶
　　溪九里松之西至和元年五月大風雨擁廟入水¶
　　漂至車口堰北四里而止感夢於密印寺僧仲翔¶
　　告以欲遷里人驚異以是年重建故云下廟¶
　顯靈廟　桐鄉縣志在殳山宋寳慶元年建封周顯¶
<pb:KR2k0044_WYG_218-26b>¶
　　靈王祈禱者甚衆¶
　程都御史祠　嘉興府志在北門内祀明建文時殉¶
　　節僉都程本立¶
　宗将軍祠　桐鄉縣志在皂林鎮秀溪橋(張定志宗/将軍祠碑)¶
　　(将軍諱禮嘉靖丙午倭宼入犯所至蹂躪将軍奮/勇而前禦宼於皂林市之三里橋三覆賊兵斬首)¶
　　(四百餘兵興以來稱血戰第一功今日桐之蒼赤/詎非将軍所遺哉廟食兹土而家尸户祝亦不負)¶
　　(将軍一/死矣)¶
　胡總制祠　嘉興府志在城隍廟前祀總制胡宗憲¶
<pb:KR2k0044_WYG_218-27a>¶
　　(萬禾胡總制祠田記嘉靖三十五年倭宼圍桐鄉/軍門胡公䇿解其圍民建祠肖像醫生姚崑謂有)¶
　　(祠無租祠何以守倡捨己田一十五畝/以膳守者樹碣祠中名其冊曰報功田)¶
　三公祠　桐鄉縣志在城隍廟間壁祀阮公鶚王公¶
　　三錫金公燕載入祀典¶
　忠義節孝祠　忠義祠在儒學内節孝祠在縣東南¶
　　司前¶
國朝雍正六年知縣蔡可遠奉文建¶
　¶
<pb:KR2k0044_WYG_218-27b>¶
　¶
　¶
　¶
　¶
　¶
　¶
　¶
　浙江通志卷二百十九¶
