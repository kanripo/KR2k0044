# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.681939
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十九
<pb:KR2k0044_WYG_041-1a>¶
欽定四庫全書¶
　浙江通志卷三十九¶
　古蹟(一/)¶
　　浙自吳越肇封以來上下幾千百年其間城郭宫¶
　　室園林臺榭名賢之所興建達士之所登臨以及¶
　　一名一物之奇雖世遠年湮不盡存於今日而流¶
　　風餘韻可攷而知搜羅舊聞以廣覩記載筆者之¶
　　職也志古蹟¶
<pb:KR2k0044_WYG_041-1b>¶
　　杭州府(上/)¶
　古州城　元豐九域志古州城隋楊素創太平寰宇¶
　　記隋置杭州在餘杭縣十年移州理錢塘十一年¶
　　復移州於柳浦西依山築城即今郡是也(互見/城池)¶
　　(謹按隋書開皇九年平陳更置各州縣太/平寰宇記所云十年乃文帝之開皇也)¶
　吳越國城　吳越備史唐大順元年王命築新夾城¶
　　環包氏山暨秦望山而迴凡五十里皆穿林架險¶
　　而版築焉景福二年王率十三都兵洎役徒二十¶
<pb:KR2k0044_WYG_041-2a>¶
　　餘萬衆新築羅城自秦望山由夾城東亘江干洎¶
　　錢塘湖霍山范浦凡七十里(錢受徵吳越國治攷/舊城門凡十朝天門)¶
　　(在吳山下今鎮海樓龍山門在六和塔西竹車門/在望仙橋東南新門在炭橋東南土門在薦橋門)¶
　　(外北上門在舊菜市門外鹽橋門在舊鹽橋西西/闗門在雷峰塔下北闗門在夾城巷寶徳門在艮)¶
　　(山門外無星橋葢當時城垣南北展而東西縮故/曰腰鼓城也錢鏐杭州羅城記大凡藩籬之設者)¶
　　(所以規其内溝洫之限者所以虞其外華夏之制/其揆一焉故魯之祝丘齊之小穀猶以多事不時)¶
　　(而城况在州郡之内乎自天下兵革而江左尤所/繁併余始以郡之子城歲月滋久基址老爛狹而)¶
　　(且卑每至㸃閲士馬不足迴轉遂與諸郡聚議崇/建雉堞夾以南北矗然而峙帑藏得以牢固軍士)¶
<pb:KR2k0044_WYG_041-2b>¶
　　(得以帳幕是所謂固吾圉以是年上奏天子嘉以/拙政優詔奬飾以為牧人之道其盡此乎俄而孫)¶
　　(儒叛蔡渡江侵我西鄙以剪以逐蹶於宛陵勁弩/之次泛舟之助我有力焉後始念子城之謀未足)¶
　　(以為百姓計東眄巨浸輳閩粤之舟櫓北倚郭邑/通商旅之寳貨茍或侮刼之不意攘偷之無狀則)¶
　　(向若吾皇優詔適足以自筞由是復與十三都經/緯羅郭上上下下如響而應爰自秋七月訖於冬)¶
　　(十有一月由北郭以分其勢左右兩翌合於冷水/源綿亘若干里其高若干丈民庶之負販童髦之)¶
　　(緩急燕越之車葢及吾境者俾無他慮千百年後/知我者以此城罪我者亦以此城茍得之於人而)¶
　　(捐之己者/吾無愧與)¶
　宋禁城　宋史高宗本紀建炎三年升杭州為臨安¶
<pb:KR2k0044_WYG_041-3a>¶
　　府紹興八年定都三十一年五月增築禁城(咸淳/臨安)¶
　　(志建炎三年二月詔以州治為行宫紹興元年十/一月詔守臣徐康國措置草創二年九月南門成)¶
　　(詔名曰行宫之門三年詔梁汝嘉創廊廡於南門/之内十八年名南門曰麗正北門曰和寧東苑門)¶
　　(曰東華二十八年増築皇城王同祖夜步内門詩/静夜高燈人未眠等閒行過内門前一聲唱徹連)¶
　　(珠喏碧月朱/䦨緑柳邊)¶
　鹽官縣古城　嘉靖海寧縣志在縣西北四十一里¶
　　隋大業十三年築唐永徽六年又築周回四百六¶
　　十步濠濶五丈深四尺今不存(互見/城池)¶
<pb:KR2k0044_WYG_041-3b>¶
　管城　至元嘉禾志吳王築四城以禦越管城屬鹽¶
　　官¶
　東安郡城　名勝志東安郡城在富陽縣北十八里¶
　　吳黄武中郡守全琮築¶
　富陽縣舊城　名勝志富陽縣古城唐咸通十年縣¶
　　令趙訥築去今城二百七十步富陽縣志元至正¶
　　十六年楊完者重築後毁慶春河即古縣城濠¶
　永寧寺城　宣徳富陽縣志在榮國寺西北隅即今¶
<pb:KR2k0044_WYG_041-4a>¶
　　永寧寺(咸淳臨安志城周十二里有屋七百十九/間警樓十二座舖舍一百十九所五代時)¶
　　(城在縣東南錢氏以地逼江乃壘磚礫為/之富陽縣志元至正十六年重築今不存)¶
　餘杭縣舊城　咸淳臨安志餘杭縣舊城在溪南後¶
　　唐時號為清平軍城(成化杭州府/志莫詳所始)¶
　營盤城　萬厯杭州府志在餘杭縣南一里至正十¶
　　六年楊完者即溪南舊城内築以守禦號為營盤¶
　　城¶
　舊倉城　咸淳臨安志在餘杭縣東南二里安樂山¶
<pb:KR2k0044_WYG_041-4b>¶
　　上唐永貞五年刺史張綱奏置倉宇四十二間天¶
　　寶八載採訪使奏置常平倉同在城内錢氏廢倉¶
　　建寺今名法善院倉址仍存¶
　東安鎮城　吳越備史大順二年秋七月城東安鎮¶
　　咸淳臨安志因山為城吳越錢王都將杜稜築(羅/隱)¶
　　(東安鎮新築羅城記杭之别郡舊有八都之目而/東安主領太師杜公尋以擒薛朗於京口破丅從)¶
　　(實於毘陵天子寵之拜常州刺史遂屬其兵於子/弟焉撫於内者曰建思禦於外者曰建徽經度於)¶
　　(季孟之間者曰建威洎太師解印而歸淮叛淝偷/連壓封部元帥大丞相彭城王始授君以板築之)¶
<pb:KR2k0044_WYG_041-5a>¶
　　(要濠塹之廣袤地里之横亘皆取刖於大丞相鳩/其民人相其險易惟師有令衆克從之起大順辛)¶
　　(亥訖於明年蟠東矗西離連坎接隆者就之窪者/盈之民不弛擔時不妨農夏五月甲辰太師犒羣)¶
　　(帥於城下若杵若畚者皆與焉不三四年淮南節/度楊氏行宻擾我疆境而東安尤為其所忌行宻)¶
　　(減安仁義之精銳分田頵陶雅金威之敢勇以攻/東安城樓櫓翔空矢石交迸翊日我軍慿其城斃)¶
　　(賊將於城下者其數盈千濠塞塹堙自是羣冦不/復有圖南之意是知人非城則無以為捍城非人)¶
　　(則無以自固不有城也人何以安不有將也城何/以堅噫天下之無事也吾鄉則有河間凌凖宗一)¶
　　(濮陽吳降下已汝南袁不約還樸以文學進天下/之有事也吾鄉則有太師建徽伯仲及諸將佐以)¶
　　(武藝稱豈文武之柄倚伏而然也抑江山禀受與/時消息者乎太師以鎸金勒石見徵不敢堅遜乾)¶
<pb:KR2k0044_WYG_041-5b>¶
　　(寧五/年記)¶
　於潛縣舊城　嘉靖於潛縣志在縣北二百四十步¶
　　隋開皇十三年楊素築(互見/城池)¶
　潛州城　咸淳臨安志在於潛縣東七里置潛州時¶
　　築今地名城嶺¶
　紫溪城　咸淳臨安志在於潛縣南三十里潛川鄉¶
　　城復村(名勝志遺址在紫溪之上成化/杭州府志唐置紫溪縣時築)¶
　越王城　咸淳臨安志在於潜縣東十五里阿頂山¶
<pb:KR2k0044_WYG_041-6a>¶
　　夏后少康之後封於越其支庶或居此今城址猶¶
　　在又名平越城下有平越村其址與皇甫巖近¶
　新城縣古城　萬厯新城縣志古城在縣東南唐時¶
　　築¶
　四門城　成化杭州府志新城縣又有富春桐江新¶
　　鎮祠堂四門城今圯濠與遺址僅存¶
　吳越國治　吳越備史梁龍徳二年王建天下元帥¶
　　府於興國門之右(吳越國治攷國治在鳯凰山下/即鎮海軍使院唐以前州治也)¶
<pb:KR2k0044_WYG_041-6b>¶
　　(其子城南為通越門北為雙門錢氏納土後二門/猶存咸淳臨安志州治只載錢氏造而不言在鳯)¶
　　(凰山下政和二年孫沔守杭蔡襄為撰雙門記内/云吳越王依山阜以為治是錢氏宫室在鳯凰山)¶
　　(無疑南渡即其地為行都後人但知宋都而不知/錢氏其立鐵幢識射潮處去鳯凰山僅二百步許)¶
　　(此足為證也羅隠鎮海軍使院記鎮海軍舊治京/口大丞相以錢塘之衆東揕漢宏西殱逆朗天子)¶
　　(不易其土故自符竹四命然後移軍於錢塘生物/以宜租賦以便斥去舊址廣以新規廓開閈闗㧞)¶
　　(起階級俾幢節之氣色貔虎之出入得以周旋焉/庚申年始闢大㕔之西南隅以為賔從宴息之所)¶
　　(左界飛樓右劘嚴城地聳勢峻面約背敞肥楹巨/棟間架相稱雕煥之下朱紫苒苒非若越之今而)¶
　　(潤之舊也其府屬以下或八都舊將或従公於征/或禀之於朝廷或㧞之於鄉里故天子用清宫傅)¶
<pb:KR2k0044_WYG_041-7a>¶
　　(道之選以佐之輟敎民論道之任以副之其餘省/秩卿曹職領枂次自我朝藩服官屬之盛無加也)¶
　　(噫大丞相之勲徳既藏之天府而攀鱗附翼者非/鐫刻礫石其可久乎是年冬十月始命觀察判官)¶
　　(羅隠/為記)¶
　吳越宫室　五代史吳越世家梁龍徳元年稱吳越¶
　　國王更名所居曰宫府曰朝(吳越備史天祐二年/建功臣堂於府門西)¶
　　(天成三年王親祀於都㑹堂初名八㑹亭六年麗/春院火王遷居瑤臺院之綵雲堂文穆王治府於)¶
　　(城北孝獻㑹王以采戲於青史樓六年九月王即/位於仙居堂是月遷於思政堂七年以龍山武功)¶
　　(堂為文穆王廟開運三年重建天寵堂四年二月/有雉集於玉華樓七月有雉升於天册堂㦸門十)¶
<pb:KR2k0044_WYG_041-7b>¶
　　(二月迎王於義和後院顯徳二年七月有虹入天/長樓在内城之東建隆元年大慶堂成咸淳臨安)¶
　　(志中和堂錢王/閱禮堂舊址)¶
　吳越營屯　吳越備史廣明元年杭州始建八都五¶
　　代史吳越世家團諸縣兵為八都以鏐為都指揮¶
　　使(吳越國冶攷營屯凡六白璧營在城南上隅寶/劍營在鍾公橋北青字營在鹽橋東福州營在)¶
　　(梅家橋東馬家營在修文坊大路營在褚家/塘咸淳臨安志衣錦營在臨安縣石境山)¶
　吳越郊臺　武林舊事上石龍永壽院錢王郊臺近¶
　　焉又名登雲臺¶
<pb:KR2k0044_WYG_041-8a>¶
　宋宫室　宋史高宗本紀建炎三年駐驆杭州即州¶
　　治為行宫(徐一夔南宋行宫攷宋行宫在鳯凰山/下即唐以來州治其宫殿之制文徳殿)¶
　　(謂之正衙垂拱殿謂之常朝紫宸殿上壽御焉大/慶殿朝賀御焉明堂殿宗祀御焉集英殿䇿士御)¶
　　(焉此四殿即文徳殿隨事掲名非專建也後殿有/四崇政殿一名祥曦福寧殿寢息之所復古殿燕)¶
　　(閒之所延和殿在垂拱之後遇齋戒御焉選徳殿/孝宗建以為射殿緝熙殿理宗闢以為講殿熙明)¶
　　(殿度宗改東宫之益堂為之而講筵延閣並在禁/中至於東宫初無定制如孝宗之資善堂度宗之)¶
　　(益堂皆在禁中遂以為就學之地又有欽天孝思/二殿以奉神御則仍東都之舊制武林舊事故都)¶
　　(宫殿門曰麗正和寧東華西華苑東苑西北宫南/宫南水東水㑹通上閤宣徳隔門斜門闗門王華)¶
<pb:KR2k0044_WYG_041-8b>¶
　　(閤門含和眙謨二門在天章閣其正殿曰垂拱文/徳大慶紫宸集英後殿曰延和崇政即祥曦福寧)¶
　　(復古選徳緝熙熙明明華清燕膺福慶瑞射殿需/雲符寶嘉明明堂即文徳坤寧穠華慈明慈元仁)¶
　　(明進食即勤政欽先孝思清華堂曰翠寒澄碧觀/堂芳春凌寒鍾美燦錦燕喜静華清賞稽古清遠)¶
　　(清徹澄碧蘂淵環秀文囿書林華館衍秀披香徳/勤雲錦清霽緑蕚華又名瓊姿碧琳凝光澄輝繡)¶
　　(香呈芳㑹景正始怡然信美齋曰損齋彛齋謹習/燕申樓曰博雅觀徳萬景清暑清美明逺倚香閣)¶
　　(曰雲章清華凌虚清漏倚桂來鳯觀音芙蓉萬春/臺曰欽天宴春秋芳天開圖盡舒嘯蹌臺軒曰晚)¶
　　(清閤曰清華睿思怡真容膝受釐緑綺觀曰雲濤/亭曰清泳清趣清暉清顥清迥清隠清寒清激清)¶
　　(翫清興静香静華春妍春華春陽春信融春尋春/映春餘春留春皆春寒碧寒香香瓊香玉香界碧)¶
<pb:KR2k0044_WYG_041-9a>¶
　　(岺灧碧瓊英瓊秀明秀深秀衍秀濯秀錦烟錦浪/繡錦萬錦麗錦叢錦照粧浣綺綴金綴瓊穠香暗)¶
　　(香晩節香巖香雲岫映波含輝達觀秀野凌寒涵/虚平津真賞芳遠垂綸魚樂噴雪流芳芳嶼玉質)¶
　　(此君聚芳延芳蘭亭激湍崇峻惠和浮醴泛羽凌/穹迎薰㑹英正已丹暉凝光雪徑參月共樂迎祥)¶
　　(瑩粧植杖可樂文杏壺中天别是一家春園曰小/桃源杏塢梅岡瑤圃村莊桐木菴曰寂照怡真坡)¶
　　(曰瑪瑙洗馬橋曰萬歲清平春/波玉虹敎場曰南敎場北敎場)¶
　宋德壽宫　宋史高宗本紀紹興三十二年六月名¶
　　新宫曰徳壽(夢粱録在望仙橋東高廟倦勤命建/宫殿以徳壽為名後生金芝改殿曰)¶
　　(康壽高廟雅愛湖山於宫中鑿一池引水注入叠/石為山象飛來峰有堂曰冷泉孝宗曽賦長篇玉)¶
<pb:KR2k0044_WYG_041-9b>¶
　　(堂雜記徳壽宫中分四地隨時游覽東地分香逺/清深月臺梅坡松菊三徑清妍清新芙蓉岡南地)¶
　　(分載忻射㕔臨賦燦錦至樂半丈紅清曠瀉碧西/則冷香文杏静樂浣溪北則絳華俯翠春桃盤松)¶
　　(甞見御製盤松賛墨本又見御製祭土地文咸淳/臨安志孝宗受禪移御徳壽宫改曰重華後憲明)¶
　　(皇太后御改曰慈福壽/域皇太后御改曰慈壽)¶
　宋諸閣　玉堂雜記諸閣皆在禁中藏祖宗御書圖¶
　　籍寶瑞(建炎以來朝野雜記太宗龍圖閣真宗天/章閣仁宗寶文閣神宗顯謨閣哲宗徽猷)¶
　　(閣徽宗敷文閣高宗煥章閣孝宗華文閣光宗寶/謨閣寧宗寶章閣理宗顯文閣太祖英宗無御集)¶
　　(故不/設閣)¶
<pb:KR2k0044_WYG_041-10a>¶
　宋郊廟　宋史高宗本紀紹興四年詔祀明堂作行¶
　　禮殿於敎塲五年建太廟於臨安十三年築園丘¶
　　建景靈宫(咸淳臨安志郊丘在嘉㑹門外龍華寺/西壇四成分十二陛陛七十二級青城)¶
　　(齋宫及望祭殿以幕屋為之大殿曰端誠便殿曰/熙成外為泰禋門祭用元祐郊禮合祭天地設大)¶
　　(神大示及太祖太宗配位并從祀諸神凡七百七/十有一明堂即文徳殿太廟在瑞石山左正殿七)¶
　　(楹分十三室太祖太宗真宗仁宗英宗神宗哲宗/徽宗欽宗高宗孝宗光宗寧宗又設配饗功臣位)¶
　　(於横街南太祖趙普曹彬太宗薛居正石熙載潘/美真宗李沆王旦李繼隆仁宗王曽吕夷簡曹瑋)¶
　　(英宗韓琦曽公亮神宗富弼哲宗司馬光徽宗韓/忠彦高宗吕頥浩趙鼎韓世忠張俊孝宗陳康伯)¶
<pb:KR2k0044_WYG_041-10b>¶
　　(史浩光宗葛泌寧宗趙汝愚諸室之西奉僖順翼/宣四祖廟有册寶殿齋殿致齋閣子景靈宫在新)¶
　　(莊橋西内有蟠桃亭流杯堂跨水堂梅亭四井堂/橘園桂所南為崇禋館齋宫在錢湖門外惠照昭)¶
　　(慶二院夏至祭皇地祇立夏祭熒/惑南岳瀆立秋祭白帝西岳瀆)¶
　　(謹按咸淳志載配饗功臣惟欽宗無功臣故缺焉/田汝成西湖志誤認為欽宗缺祀殊不知欽宗升)¶
　　(祔月日見於宋/史不可誣也)¶
　宋諸壇　建炎以來朝野雜記紹興十六年饗先農¶
　　於東郊築高禖壇十八年築九宫貴神壇於東郊¶
　　(咸淳臨安志先農壇高禖壇在嘉㑹門外九宫貴/神壇在東青門外海神壇在太平橋東淳祐中以)¶
<pb:KR2k0044_WYG_041-11a>¶
　　(依海建都宜以海神為大祀臨/安府社稷壇在小昭慶寺側)¶
　宋官署　徐一夔官署攷宋南渡省臺寺監俱可指¶
　　數若其倉庫所局諸色公署不能一一悉舉入元¶
　　以來其地或為官舍或為民居遺基猶能指而¶
　　言之(咸淳臨安志三省樞宻院在和寧門北都堂/在樞宻院思堂在都堂後經武閣在樞宻院)¶
　　(中書門下後省在都堂西有紫薇閣寧宗御書檢/正左右司在諌院右承㫖檢詳編修在樞宻院御)¶
　　(史臺在清河坊北向取嚴肅之義朝堂即臺㕔西/序列東都御史名字南渡後列於東序㕔以内為)¶
　　(御史閤位諌院在後省西㕔事列諫官題名六部/在三省樞宻院南有論思獻納之堂後有望江亭)¶
<pb:KR2k0044_WYG_041-11b>¶
　　(在山上太常寺在羅漢洞有寅清堂昭勲崇徳閣/文武勲臣二十三人繪像其中寶庫在東廡藏祭)¶
　　(器樂器玉牒所宗正寺在太廟南有玉牒殿祖宗/屬籍之堂大理寺在仁和縣西雲章亭在中門列)¶
　　(累朝奨諭獄空勅有明清堂在㕔左楮亭在池上/司農寺在保民坊有祥扈堂太府寺在保民坊秘)¶
　　(書省在天井坊冇右文殿秘閣列累朝御製御書/國史院在右文殿東道山堂在秘閣後著作之庭)¶
　　(在道山堂後國史日厯所編纂㑹要所書庫寶庫/後圃渾儀臺勅令所在侍御橋南國子監在紀家)¶
　　(橋芳潤亭在後圃書板庫在中門内將作監軍器/監並在保民坊大宗正司在天慶坊有屬籍之閣)¶
　　(茶鹽所㑹子所公田所封椿安邊所並在三省大/門内登聞檢院登聞鼓院在麗正門外左右闕之)¶
　　(南都進奏院在朝天門外官告院在部門内糧料/院在漾沙坑審計司在保民坊𣙜貨務都茶塲在)¶
<pb:KR2k0044_WYG_041-12a>¶
　　(通江橋東雜買務雜賣塲在通江橋東文思院在/北橋之東左藏庫在清湖橋西封椿上庫在三省)¶
　　(大門内封椿下庫在左藏庫中門内安邊太平庫/在下庫南車輅院在嘉㑹門外御前軍器所在禮)¶
　　(部貢院西和劑局在太府寺内惠民局凡五南在/三省前西在衆安橋北北在市西坊南外局在浙)¶
　　(江亭北外局在北郭省倉上界在天水院橋中界/在菜市橋下界在東倉舖豐儲倉在仁和縣側倉)¶
　　(橋東西倉在左家橋端平倉在徳勝橋淳祐倉在/斜橋南平糴倉在仙林寺東咸淳倉在東清門内)¶
　　(軍寨北草料塲在天水院橋西紙局在赤山湖濵/騏驥院在漾沙坑象院在嘉㑹門外麗正門右馬)¶
　　(軍司在保民坊步軍司在鐵冶嶺閤門在和寧門/外宗學在睦親坊有大成殿御書閣明倫堂立敎)¶
　　(堂汲古堂齋舍太學在前洋街有大成殿首善閣/光堯石經之閣崇化堂武學在太學東有立武堂)¶
<pb:KR2k0044_WYG_041-12b>¶
　　(齋舍禮部貢院在觀橋西别試所在大理寺西太/史局在吳山大醫局左通江橋北中興舘閣續録)¶
　　(秘書省渾儀臺以東岡改築又有羣玉堂本名羣/玉亭改後樓鑰書榜芸香亭蓬萊舊名錦隱倪思)¶
　　(書榜天敎本名汗青軒楊簡書榜夢粱録本州貢/院在錢塘門外王家橋以待本州士人發解之處)¶
　　(兩浙漕司貢院在北闗門外待兩浙路/寓之士及有官人宗女夫發解之處)¶
　宋府第　古杭雜記南渡後都城戚里臣僚府第略¶
　　依東都舊制(乾道臨安志左右僕射府在壽域坊/南樞宻知院府在天慶坊執政府在)¶
　　(天慶坊南嗣濮王府在軍將橋之東吳王府在後/洋街益王府在巾沙巷睦親宅在清湖橋之東臺)¶
　　(諫宅在太常寺西百官宅在石灰橋夢粱録左右/丞相叅知政事樞宻院使簽書並在南倉前大渠)¶
<pb:KR2k0044_WYG_041-13a>¶
　　(口侍從宅在都亭驛東臺官宅在油車巷省府官/屬宅在開元宫對卿監郎官宅在俞家園七官宅)¶
　　(在郭婆井五官宅在仁美坊三官宅在潘閬巷十/官宅在舊睦親坊六房院在湧金門東五房院在)¶
　　(楊和王府西孟太后宅在後市街韋太后宅在薦/橋東邢皇后宅在薦橋南吳太后宅在州橋東郭)¶
　　(皇后宅在佑聖觀後夏皇后宅在豐樂橋北謝皇/后宅在豐禾坊南李皇后宅在后市街韓皇后宅)¶
　　(在將軍橋楊太后宅在漾沙坑壽和謝太后宅在/龍翔宫側全皇后宅在豐禾坊吳王府在後洋街)¶
　　(益王府在新橋秀安僖王府在後洋街漢王府在/西橋莊文太子府在井亭橋沂靖惠王府在清湖)¶
　　(北景獻太子府在鐵冶嶺榮文恭王府在佑聖觀/北周漢國長公主府在左藏庫西張循王府在清)¶
　　(河坊韓蘄王府在前洋街劉鄜王府在明慶寺南/楊和王府在洪福橋賈魏公府在葛嶺成化杭州)¶
<pb:KR2k0044_WYG_041-13b>¶
　　(府志岳鄂王/府在太學街)¶
　宋營屯　建炎以來朝野雜記中興初諸將各總重¶
　　兵至紹興二年詔三衙措置營屯次第皆東都衛¶
　　兵之遺也(咸淳臨安志殿前司在鳯凰山下馬軍/司在保民坊步軍司在鐵冶嶺引見司)¶
　　(在文思院後有等子營班直共二十四班一在保/民坊一在豐禾坊一在艮山門内一在梅家橋西)¶
　　(皇城司指揮一在豐樂橋一在輦宫營御厨營在/天慶坊翰林司營在京畿第二將南儀鸞司營在)¶
　　(麗正門外内軍器庫營在清波門内修内司營在/孝仁坊綱兵營在平擢倉北八作司營在玉津園)¶
　　(前輦官營在豐禾坊御馬營在嘉㑹門内外臨安/府兵衛在城九廂城南北廂城東西廂城外東西)¶
<pb:KR2k0044_WYG_041-14a>¶
　　(南北四壁城内兩縣/界分城外兩縣界分)¶
　宋酒庫　吕吉甫杭州監酒㕔記天下之酒利杭為¶
　　最厚歲入錢殆四十萬管庫之事大小一禀於州¶
　　焉(乾道臨安志御酒麯料庫在後市街贍軍南酒/庫在朝天門外有和樂樓贍軍東酒庫在柴垜)¶
　　(橋之東有太和樓贍軍北酒庫在鹽橋之東贍軍/西酒庫在三橋之西有豐樂樓贍軍中酒庫在灞)¶
　　(頭市之北贍軍南外酒庫在候潮門外贍軍北外/酒庫在江漲橋鎮咸淳臨安志東庫清庫煮庫並)¶
　　(在崇新門裏西庫清在橋西煮在湧金門外南庫/清在清和坊煮在社壇北庫清在鵝鴨橋煮在祥)¶
　　(符橋中庫清在衆樂坊煮在井亭橋南上庫清在/睦親坊煮在東青門外南外庫清在清水閘煮在)¶
<pb:KR2k0044_WYG_041-14b>¶
　　(嘉會門外北外庫清在左家橋煮在江漲橋西溪/庫並在九里松天宗庫清在天宗門裏煮在上閘)¶
　　(東赤山庫清在赤山煮在左軍敎塲崇新庫並在/崇新門外又小庫九碧香庫五分𨽻各鎮錢塘縣)¶
　　(志宋時有麯院在九/里松釀官酒之處)¶
　宋亭館　都城紀勝都城樟亭驛其地最古且雄據¶
　　江山之勝然諸亭館大㮣皆由唐制中興以後亦¶
　　有增設者(咸淳臨安志樟亭在錢塘縣南五里今/為浙江亭苕溪館在餘杭縣南桂芝館)¶
　　(在臨安縣初號東館唐咸通中改今名潛溪館芙/蓉館鶴山館在於潛長壽館迎恩館朝天館在富)¶
　　(陽義亭光華亭海昌亭在鹽官雙溪館在昌化名/勝志昔有樟亭可以觀濤今浙江驛是其故址孟)¶
<pb:KR2k0044_WYG_041-15a>¶
　　(浩然與顏錢塘登樟亭望潮詩百里雷聲震鳴鉉/暫輟彈府中聨騎出江上待潮觀照日秋雲逈浮)¶
　　(天渤海寛驚濤來似雪一坐凛生寒蘇軾自昌化/雙溪館下步尋溪源至治平寺詩亂山滴翠衣裘)¶
　　(重雙澗響空窗戸摇飽食不嫌溪筍瘦穿林閒覔/野芎苗却愁縣今知游寺尚喜漁人争渡橋正似)¶
　　(醴泉山下路桑/枝刺眼麥齊腰)¶
　漢西部都尉治　漢書地理志㑹稽郡錢唐西部都¶
　　尉治越絶書漢文帝前十六年都尉治錢唐(萬厯/杭州)¶
　　(府志會稽西部都尉元狩中徙治錢塘在武/林山今靈隠山是也然其定處已不可攷)¶
　隋餘杭郡總管府　隋書地理志餘杭郡平陳置杭¶
<pb:KR2k0044_WYG_041-15b>¶
　　州仁夀中置總管府大業初府廢(成化杭州府志/圖經謂即唐州)¶
　　(治然世遠/莫可考矣)¶
　唐州治　舊唐書地理志隋自餘杭移州理錢塘又¶
　　移州於柳浦西貞觀六年自州治南移於今所去¶
　　州十一里徳宗建中二年賜號鎮海軍(萬厯杭州/府志舊州)¶
　　(治凡三一在餘杭舊志云開皇九年置杭州治餘/杭是也一在錢塘舊志云十年移錢塘是也一在)¶
　　(鳯凰山柳浦西舊志云復移柳浦西依山築城即/鳯凰山之右是也今遺址皆不存姚合郡中西園)¶
　　(詩西園春欲盡芳草徑難分静語惟幽鳥閒眠獨/使君宻林生雨氣古石帶潮紋雖去清秋遠朝朝)¶
<pb:KR2k0044_WYG_041-16a>¶
　　(見白/雲)¶
　宋府治　咸淳臨安志府治舊在鳯凰山之右自唐¶
　　為治所本朝至和元年郡守孫沔重建雙門蔡襄¶
　　撰記幷書刻石(蔡襄雙門記杭於二浙為大州提/支郡數十而道通四方俗用不一)¶
　　(自錢氏專有吳越治兵蓄財日為戰守朝廷除刺/史以來葢八十年其風俗治蹟有足稱者要之起)¶
　　(廢弊變繇習斯亦難矣至和元年資政殿學士給/事中孫沔自樞宻副使來撫是邦曰此吾鄉也敢)¶
　　(易治之鄽里之税歳縻中産餘二千家為之籍其/地而出其資市賈謾欺取予不均為之正量衡而)¶
　　(一之富黠倚強蝕貧誅利為之索其黨而逐之盗屠歸/侠閉藏出没無常為之盡其根株而去之俗尚浮)¶
<pb:KR2k0044_WYG_041-16b>¶
　　(施無節嚴以約束婦人女子潔亷其行寵以簮珥/高年舊徳或復諏訪數月之間近遠竦動迎向公)¶
　　(訓公知衆之已悅也隨所譬喻勉之於善秋八月/語其僚曰諸侯臺門以高為貴葢以尊天子所命)¶
　　(而示等威也昔錢氏依山阜為治所而雙門置柵/木錮金鐵用為敵備今方内綂平吾為守臣於以)¶
　　(遵化而流澤每大號令從官屬陳兵校㑹州之士/民即門内張次班列而布宣之門圮而地狹又非)¶
　　(禮制豈所以重方面之體乎吾將易而新之即以/其說謀之轉運使資以羡錢又詢之於民良家大)¶
　　(姓願以力助於是商其用而裁取之凡埏埴竹木/之材必可其直塈陶葢梓之工必當其庸十一月)¶
　　(甲戌興作明年五月訖工十有五日壬申合樂讌/飲以落之至於下邑旁郡擕扶老幼闐隘郛郭相)¶
　　(與觀聽指是巍然者曰上之命令由是而出下之/情偽由是而入一有不誠重為門羞吾屬戒焉是)¶
<pb:KR2k0044_WYG_041-17a>¶
　　(年襄出刺清源州人遮予而言曰我公之為治始/者革弊惡人畏其明已而拊養鰥&KR1103;敎勅子弟及)¶
　　(其治成井市兒童不收落錢田豐海晏人得其職/公作雙門我實為之公歸有時我思無窮願為記)¶
　　(所作之實而刻之石庶遠不忘初公定邕廣寇還/請涖杭上以其遜而不伐召升宥宻未幾以直議)¶
　　(不能與衆合遂伸前請至則勵精夙夜不以宴息/自處其進退忠義之節與所施為若千里之績固)¶
　　(不足書然州人過余再三稱/頌殷勤不書無以慰其志)中興駐蹕因以為行¶
　　宫而徙州治於清波門北(咸淳臨安志臨安府諸/㕔通判㕔北㕔南㕔東)¶
　　(㕔並在府治南都㕔在府治西當直司在府治内/敎授東㕔在學之南西㕔在學之西僉書判官㕔)¶
　　(在府治後定安橋西觀察判官㕔節度推官㕔並/在府前近民坊觀察推官㕔在僉判㕔西府院在)¶
<pb:KR2k0044_WYG_041-17b>¶
　　(府治西左司理院在府治東右司理院在府治/西城南廂㕔在嘉㑹門外北㕔在北闗門外)¶
　元官署　徐一夔官署攷元改府為路而設總管府¶
　　以轄之(成化杭州府志總管府至元十四年建路/在今府治金玉總管府至元十七年建在)¶
　　(外橋東向行御史臺在紀家橋今北察院稅課提/舉司四一在城南一在井亭橋一在北郭一在江)¶
　　(漲橋財賦都總管府在佑聖觀東今入武林驛江/淮財賦總管府在前洋街𣙜茶提舉司在天慶坊)¶
　　(蒙古字學提舉司在鐵冶嶺下省府廣濟庫在癸/辛街洪武初為曹國公宅平準行用庫俗名倒鈔)¶
　　(庫一在朝天門外一在中和橋今鎮撫司一在江/漲橋一在武林門外一在嘉㑹門外行宣政院今)¶
　　(都使司治江浙儒學提舉司舊在軍將/橋後罷燒鈔庫在戒子橋今入都司)¶
<pb:KR2k0044_WYG_041-18a>¶
　漢錢塘縣舊治　水經注浙江東逕靈隠山山下有¶
　　錢塘故縣萬厯錢塘縣志縣治舊在錢塘門裏三¶
　　十步後徙於紀家橋華嚴寺基樓鑰為㕔記(萬厯/杭州)¶
　　(府志舊縣治凡四一在靈隠山麓一在錢湖門外/皆漢魏時治也一在錢塘門内今敎塲地唐治也)¶
　　(一在紀家橋華嚴寺故/址宋治也今皆不存)¶
　　(謹按錢塘縣治在靈隱山者見於水經注在錢湖/門外者考舊志中無之在錢塘門内者自唐厯宋)¶
　　(至南渡後始遷於紀家橋/不獨唐治並皆郡志之誤)¶
　宋錢塘縣尉司　咸淳臨安志在錢塘門外(武林舊/事相傳)¶
<pb:KR2k0044_WYG_041-18b>¶
　　(王子高舊居世稱仙尉内有平湖堂擢桂堂詠物/堂萬厯杭州府志尉司里是其遺址舊署内有清)¶
　　(風軒錢塘縣志宋隆興間兹邑繁麗仁宗覽西湖/圖嘆曰真仙尉也遂建真仙亭蘇軾在杭率賔從)¶
　　(來游遂建英游閣林逋訪謝尉賦秋水芙蓉詩遂/建咏物樓其内有片石周必大賞之遂名竒俊石)¶
　　(又有水/雲亭)¶
　吳越錢江縣治　嘉靖仁和縣志梁龍徳二年錢氏¶
　　割錢塘鹽官地置錢江縣以治錢塘萬厯杭州府¶
　　志在武林門梅家橋南¶
　宋仁和縣舊治　宣德仁和縣志縣治舊在武林門¶
<pb:KR2k0044_WYG_041-19a>¶
　　内梅家橋即吳越王所建錢江縣地相傳為吳公¶
　　子慶忌宅宋太平興國三年改仁和縣令孫廷直¶
　　徙於招賢坊今興賢坊紹定五年令胡巨卿重修¶
　　喬行簡記(互見/公署)¶
　漢鹽官縣治　嘉靖海寧縣志鹽官漢之舊縣晉宋¶
　　志縣以鹽官為名唐武德七年省入錢塘貞觀四¶
　　年復置宋太平興國四年始建於崇儒坊其舊處¶
　　已不可攷¶
<pb:KR2k0044_WYG_041-19b>¶
　吳東安郡治　三國吳志黄武五年置東安郡吳錄¶
　　曰郡治富春也萬厯杭州府志在富陽縣其定處¶
　　今不可攷¶
　唐富陽縣舊治　宣德富陽縣志舊縣署在城東北¶
　　唐咸通十年令趙訥建當在古城内與城並建¶
　漢餘杭縣舊治　餘杭縣前志舊在苕溪南今際留¶
　　倉即縣署基也¶
　宋牧馬監　餘杭縣新志在縣南上下湖宋命守臣¶
<pb:KR2k0044_WYG_041-20a>¶
　　梁汝嘉提舉每馬五百匹為一監¶
　唐臨安縣舊治　嘉靖臨安縣志縣治舊在西市元¶
　　至正末毁(互見公署臨安縣志宋以前治/建在高陸鄉溪東舊碑尚存)¶
　唐於潜縣舊治　嘉靖於潜縣志縣治舊在石柱峰¶
　　唐武徳八年廢潜州復為縣徙治今所(互見/公署)¶
　唐潛州治　萬厯杭州府志唐武徳七年置潛州在¶
　　今於潛縣豐谷後鄉城嶺八年廢潛州遂廢(互見/公署)¶
　唐紫溪縣治　萬厯杭州府志唐垂拱三年置紫溪¶
<pb:KR2k0044_WYG_041-20b>¶
　　縣在潜川鄉尋廢¶
　唐新城縣舊治　萬厯新城縣志縣治舊在縣東南¶
　　隅唐長夀中始建今治¶
　宋新城縣簿㕔　咸淳臨安志在新城縣城内以杜¶
　　稜舊宅為之¶
　宋南新縣治　咸淳臨安志淳化六年置其地本嚴¶
　　州分水縣東境本朝乾徳間即其地置南新塲熙¶
　　寧五年廢為鎮隸新城¶
<pb:KR2k0044_WYG_041-21a>¶
　唐武隆縣治　萬厯杭州府志唐萬歲通天元年易¶
　　紫溪縣為武隆縣建治在唐山之南今昌化縣後¶
　　是也¶
　錢王故苑　武林舊事錢王故苑以芝生其間捨為¶
　　靈芝寺¶
　南果園　武林梵志錢氏南果園在六和塔月輪峰¶
　　之傍¶
　瑞蕚園　武林舊事本錢王園捨建龍華寶乘院¶
<pb:KR2k0044_WYG_041-21b>¶
　聚景園　咸淳臨安志孝宗致養北宫拓圃西湖之¶
　　東清波門外為南門湧金門外為北門流福坊水¶
　　口為水門亭宇皆孝宗御扁(武林舊事有會芳殿/瀛春堂攬遠堂芳華)¶
　　(堂花光亭&KR1592;津翠光桂景灧碧凉觀瓊芳彩霞寒/碧柳浪橋學士橋高似孫聚景園詩翠華不向苑)¶
　　(中來可是年年惜露臺水際春/風寒漠漠官梅却傍野梅開)¶
　玉津園　咸淳臨安志嘉會門外紹興十七年建北¶
　　使至燕射其中淳熙中孝宗數臨幸(宋孝宗玉津/園詩一天秋)¶
　　(色破寒烟别築連隄壓巨川欣見歲功成萬寶因/行射禮命羣賢騰騰喜氣隨飛羽嫋嫋凄風入控)¶
<pb:KR2k0044_WYG_041-22a>¶
　　(弦文武從來資並用/酒餘端有侍臣篇)¶
　富景園　七修𩔖藁新門外東花園即富景園内有¶
　　百花池今園前民家之後尚存大池(嘉靖仁和縣/志俗稱東花)¶
　　(園在/城東)¶
　梅岡園　桐木園　武林舊事皆北山路御園¶
　錢氏園　武林梵志在昭慶寺側菩提院宋錢惟演¶
　　園也(西湖游覽志舊有白蓮緑野等堂碧玉四觀/披顥等軒南漪迎薰澄心涵碧玉壺雪氍毺)¶
　　(等/亭)¶
<pb:KR2k0044_WYG_041-22b>¶
　玉壺園　武林舊事錢塘門外本劉鄜王園後歸御¶
　　前有堂曰明秀¶
　翠芳園　咸淳臨安志在錢湖門外面南屏山舊名¶
　　屏山園(董嗣杲翠芳園詩引舊為屏山園間慶初/内司展建東至希夷菴直抵雷峰山下水)¶
　　(地西至南新路口水環五花亭外舊有海查一樹/開小紅花在園門外尋亦枯方輿勝覽天竺延祥)¶
　　(寺亦有/屏山園)¶
　延祥園　都城紀勝西依孤山為和靖故居與瓊華¶
　　園小隠園並三朝臨幸¶
<pb:KR2k0044_WYG_041-23a>¶
　具美園　夢粱録楊府園在葛嶺水仙廟西内有飲¶
　　緑亭¶
　挹秀園　成化杭州府志在葛嶺水仙廟前為楊駙¶
　　馬園¶
　環碧園　咸淳臨安志在豐豫門外柳洲側武林舊¶
　　事楊郡王府堂扁皆御書(夢粱録又/名清暉園)¶
　雲洞園　咸淳臨安志楊和王園在錢塘門外古柳¶
　　林(武林舊事楊和王府有萬景天全方壺雲洞瀟/碧天機雲錦紫翠間濯纓五色雲玉龍玲瓏金)¶
<pb:KR2k0044_WYG_041-23b>¶
　　(粟洞天砌臺等處凡用園/丁四十人監園使臣二名)¶
　水月園　咸淳臨安志在大佛頭之西紹興中高宗¶
　　賜楊和王存中御書水月二字因以為名後復獻¶
　　御孝宗賜嗣秀王伯圭内有水月堂前列萬柳(武/林)¶
　　(舊事内有瀛燕堂玉林堂皆御書董嗣杲水月園/詩園門當路掩清華喬木靈根裹翠霞地擁樓臺)¶
　　(齊葛嶺天分香影傍林家南朝勲將曾營業外邸/王孫且看花月色水光三十里何人來此泛仙槎)¶
　香林園　齊東野語在九里松蘇仲虎尚書園¶
　斑衣園　萬厯靈隱寺志韓世忠之别墅¶
<pb:KR2k0044_WYG_041-24a>¶
　梅莊園　咸淳臨安志在西馬塍韓蘄王園廣一百¶
　　三十餘畝(武林舊事内有堂曰静樂曰清風及竹/軒並高宗御書人有澄渌堂水閣梅坡)¶
　　(芙蓉堆武林野録蘄王有二園一在徳勝橋内有/新霽堂有池十餘畝石碑尚存一在梁婆橋有老)¶
　　(息軒釣/魚亭)¶
　隱秀園　成化杭州府志在錢塘門外宋劉鄜王園¶
　秀野園　武林舊事在葛嶺路劉鄜王園有四并堂¶
　凝碧園　夢粱録張府園在孤山路¶
　真珠園　咸淳臨安志在雷峰北歸張循王府(武林/舊事)¶
<pb:KR2k0044_WYG_041-24b>¶
　　(有真珠泉高寒堂杏堂水心亭御港陸游真珠園/雨中作清晨得小雨慿閣意欣然一埽羣兒迹稍)¶
　　(稀游女船烟波蘸山脚濕翠到闌邊坐誦空濛句/余懐玉局仙許棐真珠園詩芭蕉石上題詩字雨)¶
　　(後來看半不全餘濕未勝/濃墨補且擕巵酒到花前)¶
　半春園　武林舊事在葛嶺路史衞王府¶
　小隱園　武林舊事在葛嶺路史府園¶
　萬花小隱園　武林舊事在北山路謝府園¶
　快活園　武林舊事在葛嶺路趙氏園¶
　大吳園　小吳園　武林舊事俱在葛嶺路¶
<pb:KR2k0044_WYG_041-25a>¶
　北園　嘉靖仁和縣志宋福王府園在城北天水院¶
　　橋傍¶
　新園　成化杭州府志在錢塘門外酒庫側宋秀王¶
　　府園¶
　擇勝園　咸淳臨安志在錢塘門外九曲墻下秀王¶
　　府創有御書擇勝愛閒二扁¶
　湖曲園　董嗣杲西湖百咏引甘園在浄慈寺相對¶
　　齋宫之西舊為内侍甘昇園宋淳祐中名湖曲園¶
<pb:KR2k0044_WYG_041-25b>¶
　　咸淳中屬謝府名新園園倚雷峰有四面堂(武林/舊事)¶
　　(甘園曾經游幸有御愛松望湖亭小蓬萊西湖一/曲後歸趙觀文又歸謝節使周宻甘園詩小小蓬)¶
　　(萊在水中乾淳舊賞有遺踪園林/幾換東風主留得庭前御愛松)¶
　總宜園　夢粱録張内侍園在西林橋西(董嗣杲總/宜園詩望)¶
　　(極湖山變幻奇萬千光景自紛披妙分西子争妍/態絶想東坡得句時柳徑曲埋兠率寺花陰直接)¶
　　(放生池内官愛展亭臺/去盡付年華與酒巵)¶
　盧園　武林舊事在大麥嶺内侍盧允昇園西湖十¶
　　景所謂花港觀魚是也¶
<pb:KR2k0044_WYG_041-26a>¶
　劉園　武林舊事在柳洲内侍劉公正所居¶
　喬園　武林舊事在小新堤喬幼聞園¶
　裴園　武林舊事在小新堤裴禧園(楊萬里裴園詩/岸岸園亭傍水)¶
　　(濵畫圖飛入水心横傍人莫/問游何處只㨂荷花開處行)¶
　梅坡園　董嗣杲西湖百咏引在小麥嶺楊太后宅¶
　　園(武林舊事楊郡/王園又名總秀)¶
　謝園　武林舊事在北山路謝府園有一碧萬頃堂¶
　錢園　武林舊事在北山路華亭錢府園¶
<pb:KR2k0044_WYG_041-26b>¶
　南園　蓉塘詩話慶樂園韓平原之南園也有碑石¶
　　卧荆棘中猶存古桂百餘(陸游南園記其地為武/林之東麓西湖之水滙)¶
　　(於其下堂曰許閒㕔曰和容臺曰寒碧門曰藏春/閣曰凌風積石為山曰西湖洞天歸耕之莊堂之)¶
　　(名則曰夾芳曰豁望曰鮮霞曰矜春曰歲寒曰忘/機曰照香曰堆錦曰清芬曰紅香亭之名則曰逺)¶
　　(塵曰幽翠曰多稼自紹興以來園林相望莫能及/南園者武林舊事光宗初賜韓侂胄名南園後復)¶
　　(歸御前名慶樂淳祐中/賜嗣榮王易名勝景)¶
　南湖園　西湖游覽志宋張鎡功父作嘉靖仁和縣¶
　　志即今城内南湖稱白洋池者是也張既以園為¶
<pb:KR2k0044_WYG_041-27a>¶
　　寺今稱張家寺舊碑猶存(張鎡桂隱百果序余所/居桂隱堂館橋池諸名)¶
　　(各賦小詩總八十餘首東寺為報上嚴先之地西/宅為安身擕幼之所南湖則管領風月北園則從)¶
　　(宴賔親亦菴神居植福約齋晝處觀書至於暢懷/林泉則又有衆妙峰山介乎前六者之前造物不)¶
　　(相負矣東寺有大雄尊閣静高堂真如軒西宅有/叢奎閣徳勲堂儒聞堂觀樂堂安閒堂瀛巒勝處)¶
　　(綺互亭柳堂花院應鉉齋振藻齋宴頤軒尚友軒/賞真亭亦菴有法寶千墖如願道塲傳衣軒寫經)¶
　　(竂約齋有泰定軒烟波觀南湖御風橋閬春堂挹/蘭亭天鏡亭星槎鷗渚亭汎月闕北園有羣仙繪)¶
　　(幅樓桂隱諸處總名今揭樓下清夏堂玉照堂蒼/寒堂艷香館碧宇水北書院界華精舍撫鶴亭芳)¶
　　(草亭味空亭垂雲石攬月橋飛雪橋蕊珠洞涉趣/門珍林杏花莊安樂泉芙蓉池鵲泉衆妙峰山有)¶
<pb:KR2k0044_WYG_041-27b>¶
　　(詩禪堂黄寧洞天景白軒文光軒緑畵軒書葉軒/俯窠軒無所要軒長不昧軒摘星軒餐霞軒讀易)¶
　　(軒詠永軒凝薰堂楚珮亭宜雨亭滿霜亭聽鶯亭/千歳菴恬虛菴慿暉亭美芝亭都㣲别館水湍橋)¶
　　(漪嵐洞澄霄臺登嘯臺金竹巖隱書巖古雪巖新/巖叠翠亭釣磯菖蒲澗中池珠旒瀑藏丹谷煎茶)¶
　　(磴張鎡玉照堂梅品序淳熙乙巳余得曹氏荒圃/於南湖之濱有古梅數十增種江梅合三百本築)¶
　　(堂以臨之因名曰玉照戴表元牡丹讌集序功甫/以好客聞天下花時必開玉照堂置酒樂客傳為)¶
　　(盛事大徳戊戌功甫諸孫國器復尋墜典自天目/致牡丹百餘以三月大享客衣冠之盛咸曰未易)¶
　　(有/也)¶
　集芳園　咸淳臨安志在葛嶺前臨湖曲後據山岡¶
<pb:KR2k0044_WYG_041-28a>¶
　　原張婉儀園後歸太后殿理宗以賜賈氏改名曰¶
　　後樂園(癸辛雜識景定三年詔以集芳園賜賈似/道園故思陵舊物古木夀藤積翠四抱仰)¶
　　(不見日架廊叠磴極其營度之巧猶以為未也則/隧地通道抗以石梁飛樓層臺凉亭燠館前挹孤)¶
　　(山後據葛嶺兩嶺映帶一水横陳各隨地勢以構/架焉堂榭之有名者曰蟠翠雪香翠巖倚繡挹露)¶
　　(玉蕊清勝西湖一曲奇勲秋壑遂初容堂初陽精/舍山之坳曰無邊風月見天地心水之濵曰琳瑯)¶
　　(步旱船曰歸身通名之曰後樂園第之左瞰湖作/别墅曰光漾閣春雨觀養樂堂嘉生堂生意瀟然)¶
　　(生物之府通名之曰養樂園又於西泠之外樹竹/千挺架巨樓臨之曰秋水觀第一春梅塢剡船亭)¶
　　(則通謂之水/竹院落焉)¶
<pb:KR2k0044_WYG_041-28b>¶
　水樂洞園　兩湖麈談近烟霞内有水樂洞(癸辛雜/識亦理)¶
　　(宗賜賈氏者内有聲在堂介堂愛此留照獨喜玉/淵潄石宜晚上下四方之宇並取東坡詩中之語)¶
　　(以為/名)¶
　小水樂園　武林舊事福邸園¶
　香水隣園　都城紀勝在葛嶺廖瑩中園又名葯洲¶
　　園(武林舊事葛嶺路廖葯洲園/内有花香竹色世綵等亭)¶
　水邱園　武林舊事在北山路其傍又有吕氏瑤池¶
　　園¶
<pb:KR2k0044_WYG_041-29a>¶
　瓊花園　夢粱録在禇家塘東(七修𩔖稿瓊花惟揚/州有之𩔖聚八仙宦)¶
　　(者陳源取孫枝接於八仙根上至今流傳杭褚家/塘瓊花園是也杭志修於咸淳洪武而瓊花園不)¶
　　(載偶至褚塘一土地祠見古碑然後知祠名通聖/實瓊花園之地即慶忌宅基神乃褚遂良九世孫)¶
　　(褚塘之織綾錦此神/始之因知二志失考)¶
　櫻桃園　咸淳臨安志在瑞石山太廟側(成化杭州/府志杭城)¶
　　(舊有兩櫻桃園一在七/寶山一在薦橋門外)¶
　淳樸園　硤川志紫薇山人沈祐别業在硤石西山¶
　　有芙蓉溪柳塘藕花灣¶
<pb:KR2k0044_WYG_041-29b>¶
　梅園　硤川志在硤石東山峭壁下古梅百餘花時¶
　　如雪有飛雪軒¶
　陳氏園　名勝志新城縣石羊山下(晁補之同子瞻/游陳氏園詩山)¶
　　(園芙蓉開寂寞歳云晚公來無與同念我百里逺/寒飈吹空林白日下重巘興盡還獨歸桃燈古囊)¶
　　(滿/)¶
　班荆館　咸淳臨安志在赤岸北使至居之¶
　幸笑館　宣徳富陽縣志在縣西門内花竹清幽¶
　東阿山館　宣徳富陽縣志在城東倚山環澗地頗¶
<pb:KR2k0044_WYG_041-30a>¶
　　幽勝¶
　超然館　萬厯杭州府志在餘杭縣大滌山晉郭文¶
　　隱居於此¶
　通明館　大滌洞天記在洞霄宫宋高宗臨幸至此¶
　　几榻咸在¶
　昌黎館　咸淳臨安志在於潜縣岝㠋山邑人以令¶
　　韓灌為政明允以寓去思又名曠軒¶
　紫薇館　成化杭州府志在於潜縣署¶
<pb:KR2k0044_WYG_041-30b>¶
　紫溪館　月堤館　晏公𩔖要並在昌化縣城内¶
　褚莊　錢塘縣志在龍井金鍾峰下相傳漢末褚族¶
　　舊居於此¶
　養魚莊　武林舊事在柳洲楊郡王府¶
　天竺莊　硤川志在海寧縣硤石山前唐許逺子玟¶
　　葬於此¶
　錦南莊　嘉靖臨安縣志錦南為錢武肅王生地有¶
　　錦南八勝莊其一也¶
<pb:KR2k0044_WYG_041-31a>¶
　虛白堂　古蹟考在郡圃唐時建後為錢氏都會堂¶
　　乾道臨安志舊圖經云在舊治唐長慶中刺史白¶
　　居易有詩刻石堂上堂前有紫薇兩本世傳居易¶
　　所植蘇軾有虛白堂紫薇花詩(白居易郡亭詩平/旦起視事亭午卧)¶
　　(掩闗除親簿領外多在琴書前况有虛白堂坐對/海門山潮來一慿隘賓至一開筵終朝對雲水冇)¶
　　(時聽筦絃持此聊過日非忙亦非閒山林多寂寞/朝闕空喧煩惟兹郡閣内囂静得中間羅隱虛白)¶
　　(堂牡丹詩欲詢往事奈無言六十年來此托根香/暖幾飄袁虎扇格高長對孔融尊曾憂叢淺陰難)¶
　　(合且喜春殘色尚存莫背欄/干便相笑與君俱受主人恩)¶
<pb:KR2k0044_WYG_041-31b>¶
　因巖堂　古蹟考在郡圃唐建咸淳臨安志在鳯凰¶
　　山舊治今存其名(白居易因巖堂詩箕潁人窮獨/蓬壺路阻艱何如兼吏隠復得)¶
　　(事躋攀嵓樹羅堦下江雲貯棟閒似移天目石疑/入武丘山清景徒堪賞皇恩肯放閒懸知興未足)¶
　　(旋被詔/催還)¶
　中和堂　咸淳臨安志在鳯凰山舊治本錢王閱禮¶
　　堂至和二年郡守孫沔建更名中和建炎三年高¶
　　宗臨幸改為偉觀既移改府治仍以名堂嘉定六¶
　　年安撫趙時侃再建(李堕中和堂記杭瀕浙河雅/為東南一都會民物殷富山)¶
<pb:KR2k0044_WYG_041-32a>¶
　　(水清美厯唐至五季錢氏所據傳三世閲七紀我/宋受命守吏即王宫為居棟宇宏敞他郡莫及始)¶
　　(錢氏作堂名閲禮至和中威敏孫公沔來守更飭/治之易名中和守居負鳯凰山堂跨山慿高蘇文)¶
　　(忠公嘗謂下瞰海門洞視萬里觀覽之傑可想建/炎初高宗南巡登斯堂賦詩八十言奎章睿藻流)¶
　　(於人間尋易名曰偉觀紹興停鑾浸久因其地剏/行宫而守廨遂徙於清波門之北今所治是也惠)¶
　　(國趙侯被命尹政之明年綱舉目張民情浹和顧/廨處闤闠失官守崇宻之體侯曰此弗可已也乃)¶
　　(撤廢屋疏朽壞築八十四堵為堂三十七楹獲采/舊名牓曰中和人徒見其堂之成而不聞其費且)¶
　　(勞嘆其室之美而不知其意有所寓余嘗造侯要/余觀焉雖無異時凌虛騖遠壞異絶特之觀然華)¶
　　(橺邃宇修欄曲檻崇廣靚深亦足以攄雅思而滌/煩襟視故有殊而猶取昔名侯欲存前賢之義而)¶
<pb:KR2k0044_WYG_041-32b>¶
　　(施於政事者將有所推本侯名時侃字仲和今以/司農卿兼知府事云趙非中和堂詩老來重守鳯)¶
　　(凰城千里人心未易平樂職古/賢形嘆頌中和終不為虛名)¶
　有美堂　名勝志在吳山頂宋嘉祐二年梅摯以龍¶
　　圖閣出守仁宗賜以詩有地有湖山美之句因名¶
　　其堂歐陽修為記蔡襄書今故址不存而府治後¶
　　堂尚仍其名(蘇軾與𫐠古自有美堂乘月夜歸詩/娟娟明月照前軒㶑㶑星河半隱山)¶
　　(魚鑰未收清夜永鳯簫猶在翠微間凄風瑟縮經/絃柱香霧凄迷著髻鬟共喜使君能鼓樂萬人争)¶
　　(看火/城還)¶
<pb:KR2k0044_WYG_041-33a>¶
　清暑堂　乾道臨安志治平三年郡守蔡襄建在州¶
　　治之左并撰記及書刻石堂上(蔡襄清暑堂記杭/於吳為一大都會)¶
　　(其地傾而屬海又多陂池以故苦濕方春夏時梅/雨蒸鬰礎甓皆汗披纎衣覆大厦猶鼻息奄奄不)¶
　　(得曠快非有高明之居曷以禦之於是清暑之堂/作焉清暑負州廨之左直海門之衝其風逺來灑)¶
　　(然薄人日以决事佚而忘勞至者莫不悦之前有江/海浩蕩無窮之勝潮濤早暮以時上下奔騰洶湧)¶
　　(蔽映日月雷霆鼓駭方輿動摇浮商大舶往來聚/散乎其中朝霞夕景不繢而彩翠旁走羣山濱山)¶
　　(而湖崖隒瀰漫巖岫崒嵂岌乎河漢之上蒼烟白/雲少頃萬變茂林香草冬榮不凋此所以娯君之)¶
　　(視聽也及夫夏日比室煩煥方且披軒闥據高凉/放浪於無何翺翔於至極簫然而自適或賓友環)¶
<pb:KR2k0044_WYG_041-33b>¶
　　(次鳴管揳瑟釃酒均餌歌呼暝醉此所以懌君之/心意也於民乎何有豈不與昔人廬於逺野者異)¶
　　(哉余謂之曰唯人之情不得其適則慌然余於是/堂也愈吾疾亦於是休吾心焉體康志寧然後究)¶
　　(民之不至而敎之度民之所有而用之去其所不/願就其所便安以得其平於為惠也亦大矣乘其)¶
　　(間也燕賔朋接和好是亦為/政也遂以其說為清暑堂記)¶
　雙檜堂　錢塘縣志在鳯凰山府舊治(泊宅編東坡/帥杭一日與)¶
　　(徐璹坐雙檜堂上指檜吟曰二疏辭漢去/以兄弟皆補外也璹對曰大老入周來)¶
　講易堂　咸淳臨安志在府治愛民堂東紹興十六¶
　　年安撫張澄建名吏隱堂隆興元年郡守陳輝改¶
<pb:KR2k0044_WYG_041-34a>¶
　　名講易張孝祥書(葛立方講易堂記事莫夥於官/學莫邃於易游刄叢劇之地嚌)¶
　　(咀奥賾之境能於一時相兼而不相廢者戛戛乎/其難哉福唐陳公逢掖時已覃思潔静精微之敎)¶
　　(既筮仕靡勞弗宣聲大彰白天子知之特付衆大/之區而牧焉公以一身任之無巨細畢濟其必有)¶
　　(得其源者乃於府治之東為講易堂延龍舒易經/師王虛中居之帥子弟從焉盖欲窮其所未盡也)¶
　　(虛中嘗著易論四十篇凖繫解易二十四卷大率/顓以古易正文為主鈎深致逺自得於心又豈如)¶
　　(前人屋上架屋之比哉陳公/字晦叔名輝虚中名日休)紹定壬辰安撫余天¶
　　錫重建¶
　簡樂堂　咸淳臨安志在府治設㕔後光宗以青宫¶
<pb:KR2k0044_WYG_041-34b>¶
　　領尹奏疏有訟簡刑清百姓和樂之語後二年郡¶
　　守胡與可摭二字名堂且乞御書今府治後堂即¶
　　其故址(薛元鼎簡樂堂記輦轂之下雜八方人物/缿筩訟牒抵讕糾紛最號為難理故於帥)¶
　　(每難其人乾道辛卯東宫以民事到南衙如太虛/一聲人自怙懼如半天一照毫髪無所逃既而為)¶
　　(堂於設㕔之背時出而從容其間若無事可理而/畿甸熙熙盡在春風和氣中矣蓋甞奏疏自期有)¶
　　(訟簡刑清百姓和樂語不二年既效又二年胡與/可承乏府事廼采其語以名堂仍請天書而榜之)¶
　　(示將來法焉元鼎執經備數宫僚宜為紀其實且/銘之曰浩穰繁劇情偽百出雖有智者莫窮目力)¶
　　(惟是此心應以虛一鏡照媸妍繩分曲直物晦必/明事虛必實姦伏自柅不在發擿事往心閒庭空)¶
<pb:KR2k0044_WYG_041-35a>¶
　　(人寂故雖至勞而將至逸允矣前星行之昨日至/今塗巷懽聲洋溢惟間則樂此理不易昭揭兹堂)¶
　　(以垂/千億)¶
　承化堂　咸淳臨安志在府治愛民堂後嘉定間安¶
　　撫袁韶建¶
　三桂堂　咸淳臨安志在府治承化堂側¶
　恕堂　咸淳臨安志在府治清暑堂前紹定間安撫¶
　　余天錫建¶
　松檜堂　咸淳臨安志在府治中和堂西淳祐間安¶
<pb:KR2k0044_WYG_041-35b>¶
　　撫趙與&KR0696;建¶
　愛民堂　咸淳臨安志在府治清暑堂東淳祐九年¶
　　安撫趙與&KR0696;建明年理宗御書愛民篇因以名堂¶
　　仍請御書為扁¶
　景蘇堂　咸淳臨安志在府治簡樂堂西景定三年¶
　　安撫魏克愚建(萬厯杭州府志以蘇/文忠嘗守郡故也)¶
　見亷堂　咸淳臨安志在府治中和堂前舊為七間¶
　　堂咸淳五年安撫潛說友撤而新之樓其上最為¶
<pb:KR2k0044_WYG_041-36a>¶
　　高聳面南諸峰若拱若揖堂成適有足見亷能之¶
　　褒因取為名(馮夢得見亷堂記聖君以恭儉化天/下歲下詔書廣宣厥道越郡國吏㒺)¶
　　(不用勸思所以風厲之動於耳目而周乎區蓋之/間夫豈徒哉惟京尹卓犖諸夏知遠之近知風之)¶
　　(自據會要以觀方來以為莫先於此而簡修之具/行焉廼咸淳六年戸部侍郎潜君守京兆至是二)¶
　　(年矣政修人和百為克開每歲終攷其成無一人/之獄計所裁縮代九縣輸四五等戸租一年樁釀)¶
　　(庫本為緡凡五百萬此其大較也高第轉聞璽書/數下嘉其亷平會斯堂落成白於朝因其亷能見)¶
　　(名曰見亷將以習天下之為郡國者抑自今至於/後日坐斯堂者亦將以存其見而使相為君子也)¶
　　(夫灑掃庭内維民之章華衮一字其嚴矣哉烏乎/得見有常者斯可矣嬰以亷恥故人矜節行聖賢)¶
<pb:KR2k0044_WYG_041-36b>¶
　　(揭厲人心之道槩如此夫亷非小善也漢時文翁/黄覇朱邑尹翁歸之屬居官可紀壹是為本史稱)¶
　　(良吏凛凛甚盛故嘗論之平仲不受邑以足欲非/惡富也是幅利也義也子文不勤民以自封非厭)¶
　　(取也是庇民也仁也懷仁義以事君而亷在其中/矣是皆無所為而為之也烏乎推是心也千載而)¶
　　(下猶將見之潜君名/説友字君高栝蒼人)¶
　宣化堂　劉基杭州路重修府治記杭為東南大郡¶
　　寶珂公為總管理而新之其視事之堂即其舊名¶
　　曰宣化¶
　秋香堂　乾道臨安志在漕臺舊治轉運使劉既濟¶
<pb:KR2k0044_WYG_041-37a>¶
　　建¶
　節愛堂　咸淳臨安志在兩浙轉運司寶祐初運使¶
　　王克仁建¶
　周咨堂　振襟堂　寛民堂　咸淳臨安志在兩浙¶
　　轉運司並淳祐問運副魏峻建¶
　繡春堂　公生明堂　咸淳臨安志在兩浙轉運司¶
　　並景定間運副魏克愚建¶
　仁惠堂　咸淳臨安志在兩浙轉運司紹定初運副¶
<pb:KR2k0044_WYG_041-37b>¶
　　陳宗仁建¶
　浩春堂　風月堂　咸淳臨安志並在通判㕔¶
　芙蓉堂　咸淳臨安志在僉書判官㕔咸淳四年安¶
　　撫潛說友重建¶
　晝簾堂　咸淳臨安志在錢塘縣舊治¶
　無倦堂　倪思無倦堂記宋淳熙十一年陳鞏宰仁¶
　　和葺縣舍北向數椽為齋名曰無倦¶
　安敬堂　嘉靖仁和縣志在縣治宋嘉泰二年令胡¶
<pb:KR2k0044_WYG_041-38a>¶
　　巨卿建¶
　湖山堂　咸淳臨安志在蘇公堤第二橋西咸淳三¶
　　年安撫洪燾創棟宇雄傑面勢端閎岡巒層叠水¶
　　光滉漾四浮圖列四隅前則雷峰保叔後則南北¶
　　二高其後芙蕖菰蒲蔚然相扶後三年安撫潜說¶
　　友増建水閣卓然為西湖最勝¶
　柏堂　蘇軾孤山二詠引孤山有陳時柏二株其一¶
　　為人所薪山下老人自兒時已見其枯矣然堅悍¶
<pb:KR2k0044_WYG_041-38b>¶
　　如金石愈於未枯者僧志詮作堂其側名曰柏堂¶
　　與白公居易竹閣相連屬余作二詩記之(錢塘縣志/在西泠橋)¶
　　(東坡所云九朝三/見太平年是也)¶
　隱居堂　晏公𩔖要後漢陸瑋隱居靈隱山學易圖¶
　　淮南王及九師之像又名九師堂¶
　思真堂　陸羽二寺記許邁字逺遊建在靈隱山(錢/塘)¶
　　(縣志今靈隱山有許由舊蹟是因逺/遊而誤也其見於陸羽記者可證)¶
　丹竈堂　陸羽二寺記葛洪煉丹之所¶
<pb:KR2k0044_WYG_041-39a>¶
　徳生堂　咸淳臨安志紹興間請以西湖為放生池¶
　　慶元四年安撫趙師&KR0759;創徳生堂於石函橋西内¶
　　翰高文虎為記又作二亭於傍曰飛泳曰枕山(董/嗣)¶
　　(杲徳生堂詩引徳生堂/飛泳亭二扁皆御書)¶
　凉堂　四朝聞見録孤山凉堂西湖奇絶處也植梅¶
　　數百株堂中素壁四堵蕭照畵¶
　鑑堂　咸淳臨安志在孤山¶
　南漪堂　董嗣杲西湖百詠引在錢塘門外菩提寺¶
<pb:KR2k0044_WYG_041-39b>¶
　　西東坡咏南漪堂杜鵑花詩即此後為玉壺園¶
　玉蓮堂　咸淳臨安志在錢塘門外菩提寺南景定¶
　　二年安撫馬光祖建三年安撫魏克愚奉玉蓮堂¶
　　奎扁揭於此(武林舊事原名一清堂萬厯杭州府/志湖中競渡以此為奪標之所董嗣)¶
　　(杲玉蓮堂詩引玉蓮舊在郡治敎塲之南景定三/年移於錢塘門外扁曰一清後以堂外多種白蓮)¶
　　(復揭玉蓮/舊賜額)¶
　閱古堂　四朝聞見録在太廟側本韓魏公舊名侂¶
　　胄因名青衣泉曰閱古泉為流觴曲水有桃坡十¶
<pb:KR2k0044_WYG_041-40a>¶
　　二級雲巖之奇者曰雲岫¶
　湖堂　乾道臨安志在豐豫門外堂前有集賢亭武¶
　　林舊事舊在聳翠樓側(薛昻題湖堂詩一段風烟/不可闗出門滿目是湖山)¶
　　(昔人華厦今何在此日漁舟任自閒鳯觀簇新霄/漢上龍洲依舊水雲間歸來丘壑多幽趣願與諸)¶
　　(賢約/往還)¶
　冰壑書堂　武林舊事樞宻金淵號冰壑嘗作書堂¶
　　積慶永清二山在後平鼎山在左湖山在前乃南¶
　　北二峰之中最高處也理宗御書積慶山怡顔藏¶
<pb:KR2k0044_WYG_041-40b>¶
　　書農圃以賜之¶
　翠樾堂　見楊蟠西湖百詠¶
　西嶺草堂　見楊蟠西湖百詠¶
　雪江書堂　武林舊事在蘇公堤第四橋胡賢良侊¶
　　所居¶
　曲江草堂　錢塘縣志在五雲山下元錢惟善故居¶
　　(易恒題曲江草堂詩浣花去後鍾山遠今見風流/在曲江八十儀型猶有幾三千詞賦總無雙屋頭)¶
　　(秋老凌霜樹竹下春閒聼雨窗好/向西村尋舊隱月輪峰磵響飛瀧)¶
<pb:KR2k0044_WYG_041-41a>¶
　依光堂　董嗣杲西湖百詠引本錢氏靈芝崇福寺¶
　　紹興中阜陵臨幸因創堂扁曰依光(萬厯杭州府/志宋進士題)¶
　　(名之/地)¶
　賀蘭堂　袁桷賀蘭堂記靈武李公居錢塘三十年¶
　　築其第之堂而名之曰賀蘭志不㤀本也¶
　樂夀堂　袁桷樂夀堂詩序葛嶺有堂顔曰樂夀容¶
　　齋李公習静之所¶
　山舟堂　錢塘縣志在城南天龍寺内元貫酸齋雲¶
<pb:KR2k0044_WYG_041-41b>¶
　　石嘗讀書於此山舟二字雲石書¶
　愛蓮堂　戴表元愛蓮堂記相臺唐伯榮居錢塘東¶
　　圃有池植蓮其中生一莖雙花好事者繪為畵圖¶
　　於是取周元公語名其並池之堂曰愛蓮¶
　快雪堂　萬厯錢塘縣志在孤山四賢祠傍馮夢禎¶
　　之别墅¶
　清愛堂　嘉靖海寧縣志在舊縣治内(郭知運清愛/堂詩清愛堂)¶
　　(前竹色佳留烟帶月翠横斜日長/吏散庭空後風景蕭蕭對瀹茶)¶
<pb:KR2k0044_WYG_041-42a>¶
　緑遶堂　嘉靖海寧縣志在縣後圃(陳申重修緑遶/堂記予至海昌)¶
　　(之二年既葺故亭而新之牓曰仰高矣直亭而南/有堂巋然上漏旁穿不知廢於何時詢之里人張)¶
　　(似之云緑遶之名得於横浦張先生葢取王荆公/一水䕶田之句風在職者使知農田為務特加修)¶
　　(正以著遺範移植酴醿於後即支木為架敷條舒/蔓其下可坐十人餘則盡循其故春夏之交雲隴)¶
　　(收黄雪繅堆白稻田桑野葱蒨彌望主人休其心/於觀相彈琴不下堂見穎栗堅好之實邑民相與)¶
　　(飽食而嬉里胥足不及門賦輸告辦吏塞責矣若/乃素月流天蕙風飄香合杯促坐酣歌醉舞則非)¶
　　(先生所以命亭之意予恐有耽斯堂/之勝而以民事為緩者故併書以記)¶
　晞梅堂　嘉靖海寧縣志在縣尉廨¶
<pb:KR2k0044_WYG_041-42b>¶
　一經堂　海寧縣志元朱圭建(貢師泰一經堂記一/經堂者海昌朱肅齋)¶
　　(氏名之以訓其子㕘政周公伯溫所書也肅齋之/子鐩從余游請余為記余謂六經盡載聖人之道)¶
　　(何獨取一經豈不以漢韋賢有一經敎子之說耶/不然將先明一經而他經從可明也夫經之目有)¶
　　(六為說不同而道則未嘗不貫於一三五以降厯/世益逺然其垂訓立敎不過數十言而止至我夫)¶
　　(子賛序删正更加述作可謂極盛實亦不過數百/卷而止耳以數百卷之書明數十言之㫖簡易精)¶
　　(潔如天地運行如日月照臨其道未嘗不廓然而/公燦然而明也及秦漢諸儒各出己見務為專門)¶
　　(議論詆訾於是簡册之多棟充牛汗既已湮塞聖/道分裂經旨不可究極近世海内之士疲精竭力)¶
　　(靡然向風恣為新奇之言巧節頗僻之見烏乎大/道之晦一至於此向非周程張邵朱吕數君子者)¶
<pb:KR2k0044_WYG_041-43a>¶
　　(出孰能發微言於既昧之中尋墜緒於不傳之後/乎今之學士大夫執其全書因以潜觀黙識旁通)¶
　　(四鬯則亦幸矣然有讀書萬卷而實無一言之得/者有棎一言之要而終身守之不失者其故何也)¶
　　(道之明與不明而已鐩也文公諸孫其庶幾有/得於此歟不然雖日誦六經無益况一經哉)¶
　合香堂　富陽縣志在縣圃(癸辛襍識先君宰富陽/關縣圃鑿池建堂適有)¶
　　(雙蓮之瑞因名合香堂取/古詩風合兩花香之句)¶
　瑞蓮堂　萬厯杭州府志餘杭縣治内之東因白蓮¶
　　花池故名¶
　元祐學堂　咸淳臨安志在臨安縣治景定三年令¶
<pb:KR2k0044_WYG_041-43b>¶
　　家之㢲建¶
　九龍堂　萬厯杭州府志在臨安縣㕔東北¶
　袞繡堂　嘉靖於潜縣志宋隆興初令葉衡於㕔之¶
　　東偏築堂為退思之所慶元中衡入相令邵文炳¶
　　名其堂曰袞繡嘉泰三年縣治火此堂獨存(邵文/炳袞)¶
　　(繡堂記潜治山溪幽深其俗險而質其民勁而武/故常難服而易化茍有以應所傒則相與愛敬而)¶
　　(不忘金華葉公之來察里閭情偽鋭於植立㕔事/東偏有堂深静而虛明為退思之所融融萬理出)¶
　　(而施之所以洗濯而鼓舞其民者烝烝無復苟且/之意邑人誇詡以為昔所未有後公來者欲踐武)¶
<pb:KR2k0044_WYG_041-44a>¶
　　(増光而未能也袞衣繡裳室邇人逺之歎及兹未/冺不獨慰父老思戀而卉木映帶軒廡欣榮亦發)¶
　　(越而形見焉登兹堂而遐觀心存古人夢接千載/能使民安其生物得其所於以寫鳴絃之遺音歌)¶
　　(袞繡之聲詩/斯無愧矣)¶
　景覽堂萬厯杭州府志在於潛縣治簿㕔左¶
　梅隱堂　高雅堂　嘉靖於潜縣志並在縣治内¶
　深清堂　萬厯杭州府志在新城縣治内取蘇文忠¶
　　亂山深處長官清之句¶
　滴翠堂　咸淳臨安志在昌化縣治面對羣山乾道¶
<pb:KR2k0044_WYG_041-44b>¶
　　八年令卞圜創¶
　朝陽堂　萬厯杭州府志在昌化縣舊治宋縣令卞¶
　　圜建¶
　三瑞堂　萬厯杭州府志在昌化舊縣後宋景定中¶
　　邑西鳯凰山産瑞麥及諸山産嘉禾嘉粟縣令劉¶
　　宗憲表獻於朝理宗作詩紀之因作此堂而勒御¶
　　書於上¶
　清白堂　萬厯杭州府志在三瑞堂左宋咸淳中縣¶
<pb:KR2k0044_WYG_041-45a>¶
　　令李長孺建¶
　瑞應堂　萬厯杭州府志在昌化舊縣簿㕔後宋建¶
　　又有應宿堂元建¶
　静觀堂　成化杭州府志在昌化縣南覽溪蕭源章¶
　　氏山莊宋章詡建(章詡首夏静觀堂書懷詩杖䇿/下層嶺來憇雲外莊簷低繞頽)¶
　　(垣澹泊在一堂山高戸牖虚水清長夏凉翳翳動/林影㶑㶑浮溪光心逺與世隔獨有文史香汲井)¶
　　(資嚥𠻳蒔藥助體强園中橘為如沼内芰堪裳蒼/官青不老籬下明秋芳陶情在庶物養性歸琴觴)¶
　　(矯首起遐觀/此中有濠梁)¶
<pb:KR2k0044_WYG_041-45b>¶
　晝錦堂　昌化縣志在覽川宋處士章運之建¶
　損齋　咸淳臨安志紹興二十八年十一月高宗出¶
　　御札損齋記石本以賜羣臣諭之曰朕宫中嘗闢¶
　　一室名為損齋置經史其中朝夕燕坐嘗作記以¶
　　自警(宋高宗損齋記嘗謂當天下之正位撫域中/之萬微茍無以立其獨則多見弊精神疲意)¶
　　(志而不知止廣宴遊事不急膠膠擾擾莫收其放/心顧能回光抑損之道豈不較然有感於斯且漢)¶
　　(唐之君樂道為切而未燭𤣥覽武帝以雄心非用/損以持盈也明皇以侈心非知損以守位也推原)¶
　　(本指俱失滿戒兹鑒往事夕惕以思凡追逐時好/一切長物率屏去不復經意几案間但有書史商)¶
<pb:KR2k0044_WYG_041-46a>¶
　　(確古今盡撤無益示不貴之化其於蕩心侈目者/罔不掃除清心寡欲省縁薄費者奉以周内焉不)¶
　　(則染毫弄翰真草自如濃淡斜行茂宻惟意第於/筆硯間有未能忘情似賢乎已夫乾坤之道易簡)¶
　　(也易簡則天地之理得矣傳曰器用不作車服從/給信斯言哉宵旰餘暇乃闢殿廬之側明窗静戸)¶
　　(為游息之所欣然摭前說牓曰損齋朝夕清燕視/以自警庶幾損徳之修自奉養有節式稽於訓)¶
　易安齋　四朝聞見録光堯御書於郊壇易安齋曰¶
　　謁款泰壇因過易安齋愛其去城不遠巖石幽邃¶
　　得天成之趣為題梅巖詩¶
　高齋　避暑録話在州宅内清暑堂之後舊踞城闉¶
<pb:KR2k0044_WYG_041-46b>¶
　　横為屋五間下瞰虛白雖不甚高大而超出州宅¶
　　之上故為州者多居之(嚴維高齋詩詩家九日憐/芳菊遲客高齋對浙江漁)¶
　　(浦浪花摇素壁西陵樹色入秋窗木奴向熟懸金/實桑落新篘瀉玉缸四子醉時多講徳笑論黄覇)¶
　　(屈為/邦)¶
　隱秀齋　名勝志在通判北㕔宋蘇軾書紹興四年¶
　　始刻石趙令畤書其下¶
　莫能名齋　咸淳臨安志在寶蓮山慈湖楊文元公¶
　　創萬厯杭州府志在浙西安撫司幹辦公事㕔内¶
<pb:KR2k0044_WYG_041-47a>¶
　　(楊簡莫能名齋記四明楊簡為浙西撫屬淳熙十/一年八月朔既領事而宅僦隘陋無晏息之所偶)¶
　　(得在官僧屋於寶蓮山之顛帥君為更其居又使/簡惟意規摹之乃創書室於高爽之地且曰是不)¶
　　(可以不命名簡思所以名之東望大江巨濤際天/越山對揖袞袞如畵風帆飛鳥夕陽烟蕪朝暮晦)¶
　　(明變態百出於是間名之乎如此命名不惟游逸/沉溺要不可謂真識江山西望錢湖玉潔如鏡茂)¶
　　(林奇峰樓觀輝目烟靄翠蒙模寫不可於是問名/之乎如此命名不惟游逸沉溺要不可謂直識湖)¶
　　(山返而即諸本真歛其放情落其外慕窮理宻之/幽微探𤣥珠之杳㝠不則事理兩融曲暢旁通百)¶
　　(川會同歸宿乎中又不則悠然無事惟意所之無/所造為樂亦熙熙於是問名之乎如此命名不惟)¶
　　(游逸沉溺俱不可為實識本真周思天下古今名/言無一可以稱此又豈惟簡莫能名正恐盡明智)¶
<pb:KR2k0044_WYG_041-47b>¶
　　(絶識之士竭意悉慮終莫能名於是牓曰莫能名/齋然則終不可得而名之乎曰有能名之者是齋)¶
　　(之南高松扶疎微風過之蕭然有聲是能名吾齋/矣是齋之東洪濤駕風怒號翻空是能名吾齋矣)¶
　　(是齋之西湖光翠迷花飛鳥啼是能名吾齋矣是/齋之北㕓紆其麓鱗比甍屋人物往復啾啾碌碌)¶
　　(是能名吾齋矣有嘲曰既莫能名又曰是能名/何其立說之無常簡曰常淳熙乙巳仲春月記)¶
　西齋　許渾有遊錢塘青山李隱居西齋詩(又作/李郢)¶
　雪齋　武林舊事在方家峪西林法慧寺武林雜記¶
　　宋慶厯中僧法言作激水為池叠石為山灑粉樹¶
　　杪狀若飛雪蘇軾題曰雪齋秦觀為記¶
<pb:KR2k0044_WYG_041-48a>¶
　學古齋　戴表元學古齋記州城之西西秦張仲實¶
　　居之巴西鄧善之與仲實交分一室共居題曰學¶
　　古齋¶
　浩然齋　蓉塘詩話周宻公謹晚年寓居錢塘癸辛¶
　　街作癸辛雜識(趙孟頫寄周公謹錢塘寓居詩三/年漫仕尚書郎夢寐無時不故鄉)¶
　　(輸與錢塘周老子/浩然齋裏坐焚香)¶
　困學齋　戴表元困學齋記鮮于伯機為杭三司史¶
　　掾方營一室名曰困學之齋¶
<pb:KR2k0044_WYG_041-48b>¶
　選徳齋　萬厯杭州府志在海寧縣西㕔之後¶
　思政齋　嘉靖於潛縣志在縣治宋寶慶中令方熙¶
　　重建依山占勝為他邑之冠¶
　石林軒　乾道臨安志在舊府治後至和中郡守孫¶
　　沔建初號燕思閣又取臨安浄土寺立石七株置¶
　　之閣前蒼然奇怪號七賢石元祐中郡守蒲宗孟¶
　　改名石林軒¶
　聽雨軒　咸淳臨安志在府治中和堂後景定五年¶
<pb:KR2k0044_WYG_041-49a>¶
　　安撫劉良貴建取東坡詩中和堂後石楠樹與君¶
　　對床聽夜雨之句為名¶
　清明平軒　咸淳臨安志在府治簡樂堂後咸淳五¶
　　年安撫潛說友揭諸便坐¶
　樂清軒　徐一夔樂清軒記姑孰鄭君芳桂擢知錢¶
　　塘治其公署之東偏為退食之所顔之曰樂清¶
　勤清軒　萬厯杭州府志在舊錢塘縣治¶
　南屏軒　四朝聞見録小南屏山面對南屏軒¶
<pb:KR2k0044_WYG_041-49b>¶
　此君軒　董嗣杲西湖百詠引在壽星寺西廊寺門¶
　　坡下又有亭名一擊軒基不得而攷¶
　一笑軒　萬厯靈隱寺志在靈鷲¶
　借竹軒　錢塘縣志在吳山舊瑞隆院傍宋秦觀曾¶
　　宿軒中夢天女以維摩像求賛¶
　學士軒　成化杭州府志在保叔塔右元集賢學士¶
　　黄潜遊杭僧炬為築此軒舍之¶
　蘭芳軒　貝瓊蘭芳軒記永嘉李至剛僑居錢塘城¶
<pb:KR2k0044_WYG_041-50a>¶
　　東闢室樹蘭其前顔曰蘭芳¶
　君子軒　戴表元張園玩月詩序元大徳戊戌八月¶
　　合讌於君子軒之圃圃主清河張楧仲實其族子¶
　　焴烈客剡源戴表元錢塘屠約龍泉陳康祖會稽¶
　　王潤之戴錫嘉興顧文琛並集焉¶
　醉墨軒　徐一夔醉墨軒碣錢塘俞和子中所居元¶
　　至正時朝廷修宋遼金三史行文浙江行省繕寫¶
　　鏤版屬子中校正¶
<pb:KR2k0044_WYG_041-50b>¶
　萬玉軒　西湖游覽志在石人嶺後時思薦福寺側¶
　　地近西溪最多古梅游河渚者必至焉¶
　友梅軒　劉基友梅軒記臯亭之山有隱者以友梅¶
　　字其軒環其居皆梅也隱者王姓㫤名¶
　挺立軒　咸淳臨安志鹽官縣丞㕔¶
　環緑軒　嘉靖海寧縣志在長安鎮環水宋濓為鎮¶
　　人游氏賦云水竹佳致詩書雅懷樂只君子悠哉¶
　　悠哉¶
<pb:KR2k0044_WYG_041-51a>¶
　楝花軒　舊浙江通志去海寧縣五十里環溪多棟¶
　　因以名溪宋安化王之裔構數椽於上明青田劉¶
　　基署曰楝花軒¶
　雙檜軒　海寧縣志在悟空塔前蘇文忠公有雙檜¶
　　詩又有問牛軒亦在塔前鹽官令張昱有詩¶
　掬月軒　萬厯杭州府志在富陽縣後堂¶
　天趣軒　萬厯杭州府志在餘杭縣南湖𢎞治間尚¶
　　書鄒幹重建¶
<pb:KR2k0044_WYG_041-51b>¶
　有秋軒　嘉靖臨安縣志在縣廨西北宋景定三年¶
　　令家之㢲建¶
　深明軒　咸淳臨安志在於潜縣治寶慶丁亥令方¶
　　熙重建¶
　此君軒　嘉靖於潜縣志舊名緑筠東坡行縣題詩¶
　　後徙於縣治宋寶慶初易名此君在今儒學後軒¶
　　(洪咨夔此君軒記軒舊隸寂照精舍東坡倅杭行/縣為賦不可居無竹之詩隆興初徙於縣治袞繡)¶
　　(堂之東開禧間嘗重建寶慶初避上嫌名桐江方/侯熙易名此君仍用坡詩取晉王㣲之語也蘇軾)¶
<pb:KR2k0044_WYG_041-52a>¶
　　(於潜僧緑筠軒詩可使食無肉不可居無竹無肉/令人瘦無竹令人俗人痩尚可肥士俗不可醫傍)¶
　　(人笑此言似高還似癡若對此/君仍大嚼世間那有揚州鶴)¶
　日哦軒　嘉靖於潜縣志在縣丞㕔宋建(婁機日哦/軒詩高軒)¶
　　(多暇日安寐獨怡神風俗無今古雲山自主賓灘/平分燕尾松老半龍鱗徙倚清陰下吟成愧昔人)¶
　緑筠軒　輿地紀勝在昌化縣治¶
　掬雲軒　銜翠軒　夕霏軒　昌化縣志並在縣治¶
　　俱宋令卞圜建¶
　中和軒　萬厯杭州府志在昌化縣後元建¶
<pb:KR2k0044_WYG_041-52b>¶
　桃竹軒　咸淳臨安志在昌化縣參寥子道潛有題¶
　　王悅道桃竹軒詩¶
　鑑軒　萬厯杭州府志在昌化縣¶
　¶
　¶
　¶
　¶
　浙江通志卷三十九¶
