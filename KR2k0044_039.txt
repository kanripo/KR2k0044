# -*- mode: mandoku-view; -*-
#+TITLE: 浙江通志
#+DATE: 2015-08-24 22:41:23.629655
#+PROPERTY: ID KR2k0044
#+PROPERTY: BASEEDITION WYG    
#+PROPERTY: JUAN 卷三十七
<pb:KR2k0044_WYG_039-1a>¶
欽定四庫全書¶
　浙江通志卷三十七¶
　關梁(五/)¶
　　台州府(臨海縣/附郭)¶
　平橋　赤城志在州治小㕔前宋淳熙十五年宗守¶
　　頴重建跨池為屋左右植芙蓉(曽幾平橋詩浪說/吾邦小清池思有)¶
　　(餘水風凉枕簟芳氣馥衣裾客位經過少/官曹簿領疎良辰不行樂秋水落芙蕖)¶
　悟眞橋　明一統志在府治東北宋張平叔所居之¶
<pb:KR2k0044_WYG_039-1b>¶
　　地赤城志舊名黄牛坊橋慶元三年葉守籈更名¶
　狀元橋　赤城志在州東一里陳侍郎公輔居之¶
　　　臨海縣(城外/關梁)¶
　中津橋　輿地紀勝在縣南一里修八十六丈廣一¶
　　丈六尺宋淳熙八年守唐仲友建(唐仲友修中津/橋記郡介栝蒼)¶
　　(天台間城臨三津其中最要道招舟待濟寒暑尤/病仲友以淳熙庚子來守自念承乏牧養大利可)¶
　　(作廼分官吏庀工徒度髙下量廣深立程度以寸/擬丈創木樣置木池中節水以□効潮進退觀者)¶
　　(開諭然後賦役始於四月丙辰成於九月乙亥築/兩堤於皇華亭之東甃以巨石貫以堅木載䕶以)¶
<pb:KR2k0044_WYG_039-2a>¶
　　(菑楗中為級道兩旁為却月形三其層以殺水勢/南堤上流為夾水岸以受水衝堤間百十有五尋)¶
　　(為橋二十有五節旁翼以闌載以五十舟舟置一/碇橋不及岸十五尋為六栰維以柱二十固以楗)¶
　　(筏随潮與橋岸低昻續以版四鍜鐡為四鎻以固/橋紐竹為纜凡四十有二其四以維舟其八以挾)¶
　　(橋其四以為水備其二十有六以繋筏繋鎻以石/囷四繫纜以石獅子十有一石浮圖二纜當道者)¶
　　(植木為架遷飛仙亭於南岸遷州之廢亭於北岸/以為龍王神之祠為僧舍及守橋廵邏之室二十)¶
　　(有一間凡橋闌舟栰竹纜之須用錢九百八十萬/既成因其地名曰中津銘曰台江之津憧憧徃來)¶
　　(橋之未作吾民其咨豈無智謀亦阻浮議橋之既/成其勤在繼矜吾民兮閔吾勤兮永詔厥後見斯)¶
　　(文/兮)赤城志紹熙元年江守乙祖慶元元年周守曄¶
<pb:KR2k0044_WYG_039-2b>¶
　　二年劉守坦之嘉定四年黄守㽦六年余守建皆¶
　　重修之劉更名慶元黄仍其舊十五年齊守碩逆¶
　　防其壊大加崇葺舟補舊者四十創新者十有四¶
　　布版道二十有九鈎闌一百六十有二又以餘財¶
　　别為舟五穴南岸藏之以備異時更易臨海縣志¶
　　明𢎞治初郡守馬岱置田九頃八十一畝歳課租¶
　　銀九十八兩以供歳修今廢正德間郡守顧璘重¶
　　修歳僉橋夫二十名守橋以防橋船漂失¶
<pb:KR2k0044_WYG_039-3a>¶
國朝順治十八年造石橋成移於上津西門外康熙二¶
　　十五年石橋壊於大水仍遷浮橋於故地¶
　上津橋　台州府志在朝天門外舊時亦有浮橋兵¶
　　燹後橋廢馬守岱所捐田盡遭隠佔¶
國朝康熙三十八年知府閻承詔查出捐田四百五十¶
　　餘畝重建上津浮橋並將租銀及臨太兩邑欵銀¶
　　詳請各分一半為橋夫工食及歳修之費後壊於¶
　　大水五十三年知府張聯元清查租銀欵銀並捐¶
<pb:KR2k0044_WYG_039-3b>¶
　　俸重建歳加修葺通詳勒石¶
　赤欄橋　廣輿記府城臨海門外晉成公綏為章安¶
　　令嘗登橋望江作雪賦臨海縣志又名章安橋其¶
　　上有亭東西有樓¶
　懐義橋　輿地紀勝在縣東二里乾道六年守向汮¶
　　建¶
　交禮橋　赤城志在縣東二里一作交鯉因唐開元¶
　　中蛇與鯉鬬而名臨海縣志因大固鄉舊有交禮¶
<pb:KR2k0044_WYG_039-4a>¶
　　里故名¶
　吉祥橋　明一統志在縣西三里宋天禧中建赤城¶
　　志以近吉祥寺故名乾道六年亭其上¶
　通明橋　赤城志在縣東三里以其路通四明故名¶
　　台州府志宋有十將鄭者居之又名十將橋溪流¶
　　原抱城南下後決而東¶
國朝康熙五十八年知府張聯元修復形勝東築巨壩¶
　　俾溪水由橋下直入東湖合流靈江亦使城壕水¶
<pb:KR2k0044_WYG_039-4b>¶
　　深便於防禦¶
　大固橋　臨海縣志在縣東一十五里赤城志一名¶
　　雙橋濱溪舊多梅花¶
　錦衣橋　台州府志在縣東二十里舊為邵家渡以¶
　　明布政蔡潮出已衣以成橋故名¶
　九星橋　台州府志在縣東一百三十里宋乾道間¶
　　建有九洞¶
　三十六渡　赤城志在縣東二十里自潮漈東至小¶
<pb:KR2k0044_WYG_039-5a>¶
　　芝凡三十有六節故名¶
　三江渡　臨海縣志在縣西十五里舊有官渡歳久¶
　　漸壊明嘉靖戊戍同知朱世忠邑令劉大直移徙¶
　　上流里許築大埠造巨舟建濟川堂買廢寺田三¶
　　十畝給篙工民多便之(蔣鳴玉三江渡詩靈江活/活自西來潮口沙鳴兩岸)¶
　　(廻萬木參天渾未曉/鳴榔一響霧中開)¶
　　　黄巖縣¶
　縣橋　赤城志在縣南一十五歩宋宣和五年建黄¶
<pb:KR2k0044_WYG_039-5b>¶
　　巖縣志明隆慶二年楊令廷表重修増二橋於左¶
　　右¶
　利涉橋　嘉靖浙江通志俗稱浮橋在縣北一里台¶
　　州府志在澄江上舊為江亭渡宋嘉定四年楊令¶
　　圭建長一百丈廣三丈為台温通衢(葉適利涉橋/記嘉定四年)¶
　　(二月黄巖縣浮橋成林鼒叔和為其知縣楊君言/曰橋長千尺籍舟四十欄箘繂索隄其兩旁棞圖)¶
　　(狻猊訖三十旬斤鐡九千木石二萬五千夫工六/萬餘縣東南車馬擔負而客之塗皆達於橋西北)¶
　　(樵採携挈而民之市皆趨於橋諸公跨天台陟鴈/蕩行過黄巖皆喜曰増一橋矣蓋奔渡爭舟傾覆)¶
<pb:KR2k0044_WYG_039-6a>¶
　　(蹴踏之患既免而井屋之富㕓肆烟火與橋相望/不絶甚可壯也台州有橋自唐守始君一縣作之)¶
　　(抗其力如州倍難也願子記以為君酬予少從叔/和兄弟㳺每為予言縣直北山爽氣浮動花栁之)¶
　　(麗雪月之勝無不在江北予間至程頭必徘徊顧/瞻輙阻江而返屢矣今既橋而叔和與邑人日曳)¶
　　(杖娯戯於北山潮生汐落隨江降升悠然如泳漢/浴沂以歌詠令君之遺徳而余已老不復有四方)¶
　　(之事徒慨想而不能從也因附/見之亦以志予之不忘斯㳺爾)舊設利涉橋田千¶
　　餘畝蠲其他徭貯租以備修理費不及民公私兩¶
　　便明成化間折其半𨽻太平𨽻黄巖者六百二十¶
　　二畝有竒(潘士驥利涉浮橋詩陽侯欲截澄江道/江北江南天杳杳魚貫輕舟影不流蟻)¶
<pb:KR2k0044_WYG_039-6b>¶
　　(移過客何時了幾囘吹㫁西風顛雲斤月斧/費萬錢沙禽冷眼崖花笑空山有石無人鞭)¶
　孝友橋　赤城志在縣西一里修六十丈廣三丈跨¶
　　大江别浦宋元祐中令張元仲累石為之元仲字¶
　　孝友因以名橋慶元二年圮於水縣人趙伯澐重¶
　　建築為五洞橋面亦五折取道其中坎兩旁以竅¶
　　水翼䦨其上視舊功十倍焉今但呼西橋(潘士驥/西橋秋)¶
　　(月詩玉虹横處隔市喧夜痕冷浸青青天風生萬/籟瀉金液風定一顆摩尼圓飛步如逰桂香陌影)¶
　　(濕虛闌和露拍蘆花灣近/霜鴻驚亂啼錯認東方白)¶
<pb:KR2k0044_WYG_039-7a>¶
　東浦橋　赤城志在縣東北一里許即混水閘橋¶
　桂枝橋　赤城志在縣東二里左㻫居之宋紹興二¶
　　十八年建¶
　利渡橋　台州府志在縣西十五里舊為斷江渡江¶
　　流湍悍人多溺死明袁令應祺建橋成於萬厯己¶
　　夘秋名利渡(秦鳴雷利渡橋記黄巖邑在山海間/徃來之道非緣厓而躋即跨江而渡)¶
　　(若橘江視他渡特險艱於濟焉肖海袁侯涖治問/民所疾苦而興革之於是居民羣入以告侯曰是)¶
　　(誠不可已顧帑無羡貲乃捐俸為倡逺近聞侯意/爭相捐助唯恐後乃以僧元藴練實可任悉以委)¶
<pb:KR2k0044_WYG_039-7b>¶
　　(之僧乃測江之南北若干尺分為七梁梁廣如長/數而殺其二鍥趾所立皆以身泅於水而定之已)¶
　　(乃攢木以抵衝懸機以引縴蓋慿虛搆實務俾/堅好以為永利比成侯以酒徃落命以今名)¶
　得勝橋　黄巖縣志在縣東南三十里宋宣和中建¶
　　赤城志宣和寇亂逼南鄉翼日與宼戰廟前橋上¶
　　見神立空中飛矢石如雨宼驚走南鄉得全故名¶
　丁家渡　台州府志在縣西五里有丁婦死節於此¶
　　故名黄巖縣志明嘉靖間教諭黄統仁捐貲治舟¶
　　割田三畝募舟夫以便徃來¶
<pb:KR2k0044_WYG_039-8a>¶
　亢山渡　黄巖縣志在縣西二十五里里人鄭于鑛¶
　　造舟以資徃來置田以備修理鄉人德之¶
　　　天台縣¶
　孝義橋　台州府志在縣東九十步宋淳化元年建¶
　　以近孝義坊故名¶
　臨川橋　嘉靖浙江通志在縣西一里赤城志舊名¶
　　西橋宋隆興二年令王琰絫石而建且亭其上琰¶
　　臨川人故名(陳騤臨川橋記隆興元年冬十月甲/戌臨川王琰新作橋於邑西之谿從)¶
<pb:KR2k0044_WYG_039-8b>¶
　　(民欲也谿距邑庭可一里聫彴以度歳作歳圮編/甿苦其役迨公之來會費五百萬錢出俸四十萬)¶
　　(為邑先爰即故址營之穹石以為楹巨木以為梁/甓以培石灰以塗甓二年閏月丙辰告成公率僚)¶
　　(友觀之僉曰大夫之力也願即以臨川名遂歌以/落之曰壯哉滄溟跨蛟龍麗兮霄漢垂螮蝀疑若)¶
　　(有神施磨礲鞏然不動嶄華崧環瞻山幄凝翠空/俯睨溪紋織微風夜半横浮沆瀣中朝來掩映扶)¶
　　(桑紅車馬颯㳫西復東宏規碩利繄誰/功競將大年壽我公願與此橋俱無窮)天台縣志¶
　　元祐五年水壊復修亭廢明永樂七年暴漲衝壊¶
　　知縣張坰委陸孟洋許均重建¶
國朝康熙六年知縣侯仁爵率里民陸必㨗姜承齊等¶
<pb:KR2k0044_WYG_039-9a>¶
　　重修¶
　思賢橋　天台縣志在縣西二里赤城澗上宋嘉定¶
　　二年令詹阜民有德政秩滿邑人送至此刻石名¶
　　橋以紀善政又名迎賓橋橋側宋儒潘子善故宅¶
　　在焉圖經云咸平五年建後壊明萬厯十九年義¶
　　官許榜重建¶
　長洋廣濟橋　台州府志在縣十八都長洋澗上明¶
　　洪武年間建(宋濓長洋廣濟橋記天台縣西二十/里有山曰鷓鴣二水發源其間合流)¶
<pb:KR2k0044_WYG_039-9b>¶
　　(至長洋復折而西與大溪滙然後滔滔東逝當夏/潦秋霖水驟進氣勢奔突咫尺如隔秦越里人壘)¶
　　(石為小橋不能殺水怒竟蝕而去邑大姓洪紹生/憂之乃集子姓與謀累址於淵鑿石於山犬牙相)¶
　　(函魚鱗宻比架為髙梁崇以尺計者二十有五修/倍之翼以石闌與橋相齊甓東西兩堤各二百尺)¶
　　(有竒傍築菴廬三楹招浮屠惠澄者守之始事至/元己亥之三月訖工於庚子之十二月費錢一萬)¶
　　(緡夫工一萬一百橋成隠然如虹霓跨空而收截/險利涉之効下視飛濤如履袵席遂名之曰廣濟)¶
　　(云/)¶
　清溪橋　赤城志在縣西五里天台縣志宋令丁大¶
　　榮建大橋以鶴仙名之(楊嗣𧺫清溪搞記清溪在/縣西五里犇注湍悍每遇)¶
<pb:KR2k0044_WYG_039-10a>¶
　　(滛潦輙成巨浸慶元庚申縣令丁侯來長斯邑亟/詢之衆衆曰徃昔大夫嘗有意於斯不短於幹局)¶
　　(則嗇於資財以故無所建立侯曰事弛於偷安功/成於有㫁茍利於人以後為羞於是敷敘利害貢)¶
　　(書於尊君京尹侍郎求度牒以就成之得錢二百/萬且捐俸以繼其乏禮致鄉之士急於義者十餘)¶
　　(輩分董是役士皆欣然承命始於壬戍之春訖於/癸酉之秋橋成見者歎曰是橋之成君之功盍以)¶
　　(鶴仙名庶幾召伯埭白公渠之遺意/使後之人知所自侯名大榮毘陵人)明萬厯六年¶
　　令岳如厚重修之橋環洞二十有八名岳公橋四¶
　　十三年令胡來聘修崇禎間知縣程良符重建石¶
　　橋七大洞廣一丈餘行人利焉¶
<pb:KR2k0044_WYG_039-10b>¶
國朝順治間橋廢建木橋以濟涉¶
　振錫橋　赤城志在縣北一十里國清寺東舊名東¶
　　橋後寺僧亭其上以水聲如振錫更今名¶
　飛泉橋　赤城志在縣西二十里蓋取孫綽賦瀑布¶
　　飛流而名¶
　茅橋　天台縣志在縣西三十里赤城志舊名通濟¶
　　後以地多茅姓更今名¶
　澥渚渡　赤城志在縣東一十里始豐之水出於此¶
<pb:KR2k0044_WYG_039-11a>¶
　　其清如紺碧焉¶
　溪南下渡天台縣志在縣東南一里官渡在此¶
　　　仙居縣¶
　觀政(闕/)¶
　¶
　市橋　赤城志在縣西一百三十步景德四年建¶
　平政橋　台州府志舊名白水橋赤城志在縣東一¶
　　百五十步宋嘉定十六年建以溪水白色故名仙¶
<pb:KR2k0044_WYG_039-11b>¶
　　居縣志明萬厯二十年主簿曽學周重建改今名¶
　　知縣汪夢說顧震宇屢修之¶
　迎恩橋　赤城志在縣東六十五步舊名東河橋宋¶
　　嘉定元年令姚偓重建以嘗迎詔書於此更今名¶
　社橋　赤城志在縣西二里以其處社壇側故名上¶
　　有傾蓋亭¶
　三橋　嘉靖浙江通志在縣西三里台州府志以盂¶
　　溪馬踪張阜三水合流而名明正徳間知縣曹廷¶
<pb:KR2k0044_WYG_039-12a>¶
　　桂偕主事張糠重建明季又圮水月堂僧徳進募¶
　　而新之¶
　苦竹橋　赤城志在縣西五里其側多植苦竹故名¶
　慶雲橋　仙居縣志在縣東十五里赤城志宋慶元¶
　　元年建以有慶雲之瑞故名¶
　斷坑橋　台州府志在縣東二十里宋紹定六年令¶
　　程士龍政成解組民送之於此又名留程橋¶
　折桂橋　仙居縣志縣西三十里以宋呉芾子侄聨¶
<pb:KR2k0044_WYG_039-12b>¶
　　科故名¶
　廣業渡　仙居縣志在縣西六十里即九郎溪也明¶
　　萬歴間主簿曽學周造舟濟人¶
　羅漢渡　台州府志在縣東南三十五里即今羅渡¶
國朝康熙十七年僧於渡頭建三層樓頗壯麗¶
　　　寧海縣¶
　遺惠橋　台州府志在縣東跨玉河明萬厯壬辰令¶
　　曹學程建近程長官祠故名¶
<pb:KR2k0044_WYG_039-13a>¶
　桃源橋　赤城志在縣東一百九十步夾岸多桃花¶
　　舊傳水源出天台因取劉阮事而名(台州府志元/儲國秀自稱)¶
　　(桃源主人令王士宏號桃源/仙宰桃源寧海之通名也)¶
　過逺橋　萬厯寧海縣志在縣南二十五里崇福寺¶
　　前¶
　永逸橋　台州府志在縣西由雙樓至小桐巖十里¶
　　大溪二小溪四明萬厯丁亥令周應雷建¶
　桐山西橋　萬厯寧海縣志縣東北三十里赤城志¶
<pb:KR2k0044_WYG_039-13b>¶
　　因山得名宋嘉祐八年縣人應宗貴絫石而建(羅/適)¶
　　(桐山西橋記距縣東北隅半舎之近有聚落焉曰/桐山一溪經其中溪亦因山而畢㑹潄齧隄址洶)¶
　　(洶不可禦昔為梁以木濟諸行者曽無期月之固/由是徃來之人嘗病其涉邑有應宗貴者集其族)¶
　　(人與鄉之強有力者議以石易之於是捐鏹以給/其用召釋子普寧以督其役不踰月而橋成凡植)¶
　　(柱二十有五鑱板二十餘錢總五十萬一邑老㓜/四方之商旅有過而觀者咸嘉其用心焉羅適憶)¶
　　(西橋寄昉師詩長憶西橋避暑時天風六月襲人/肌水隨地脉來無盡雲過山頭去不知拂岸稚松)¶
　　(應偃蓋當年逰子已龎眉憑師/莫動溪邉石留待東歸題好詩)¶
　集義橋　崇禎寧海縣志縣北四十里紫溪舊志作¶
<pb:KR2k0044_WYG_039-14a>¶
　　十二保橋¶
　登台橋　明一綂志在縣東七十五里台州府志取¶
　　孫綽賦語名之宋紹定中發運鄭霖與僧元海同¶
　　建(王應麟登台橋記寧海縣東七十五里瀕鉅海/有黄公渡是為登陸之㑹其東曰西洲發運尚)¶
　　(書鄭公居焉公為太學生慨然有及物之志常涉/是渡時浮屠元海適同舟公中流謂曰津人操楫)¶
　　(涉風濤危孰甚焉盍為橋以濟元海曰是吾心也/他日子䇿足要津共成茲事可乎公曰可哉元海)¶
　　(裒檀施空貯槖鳩工犍石肇癸巳至甲辰一星終/始成橋一洞公方董餉淮右捐俸餘佐其費又為)¶
　　(洞者三丁未歳公起家持浙西常平使者節輸廪/給俾續前緒於是五洞就而元海逝其徒有清隱)¶
<pb:KR2k0044_WYG_039-14b>¶
　　(惠疇者復徃叩公公戒惠疇謁諸公貴人求助且/割俸裨其不足訖成跨海為梁二十四洞時庚戍)¶
　　(夏五月也公之孫灊圖列事蹟屬應麟著石章垂/久逺乃為之辭曰台為古海限與天際濞彼横津)¶
　　(坎險孰濟濤湧颷悍一葦航之鯨呿鮫嚵嗟人慓/危有偉鄭公懐仁斯惻身雖韋褐心已禹稷爰語)¶
　　(苾蒭汝其維梁一念之烈填海匪難昊穹實臨成/公之志于淮于浙公濡六轡縮衣貶食惠我鄉閭)¶
　　(厥施豐溥我祿之餘儒釋一心同於濟物謀不愆/素衛淇晉澳如虹貫日如黿浮江登陸結轍坦履)¶
　　(康莊溟波不揚百靈朝夕天吳紫鳯貼妥受職元/凱富平維何造舟未若茲橋鎮壓瀛陬鄭公之徳)¶
　　(巖巖無極爾駟/爾車過者必式)萬厯寧海縣志元至治中圮釋復¶
　　元募建明成化十七年復圮知縣張宏宜修¶
<pb:KR2k0044_WYG_039-15a>¶
　上白溪渡　萬厯寧海縣志在縣南四十五里即狐¶
　　嘯渡¶
　下白溪渡　台州府志在縣東南一十五里¶
　常樂渡　崇禎寧海縣志在健跳城外明正徳間里¶
　　人張士斌造舟以濟¶
　　　太平縣¶
　三元橋　台州府志在縣十字直街¶
　登雲橋　太平縣志在學宮前邑生林尚冲建¶
<pb:KR2k0044_WYG_039-15b>¶
　渭漳橋　台州府志在縣治東一里¶
國朝康熙二十年知縣郭治重建¶
　沙埭牐橋　太平縣志在縣東北三里林喬年建林¶
　　應禎修¶
　横峯橋　舊浙江通志在縣横嶼東台州府志舊志¶
　　作月河橋¶
　雙桂橋　台州府志在縣十四都葉檢校徳驥建¶
　靈山橋　舊浙江通志在靈山寺前¶
<pb:KR2k0044_WYG_039-16a>¶
　泥源橋　台州府志在江家橋西明隆慶間邱氏造¶
國朝康熙間知縣郭治重建¶
　石橋　舊浙江通志在縣二十三都¶
　截嶼渡　太平縣志在縣二十二都過渡入樂清界¶
　清港渡　台州府志在縣二十四都三山楚門徃來¶
　　之衝¶
　　金華府(金華縣/附郭)¶
　　　金華縣(城外/闗梁)¶
<pb:KR2k0044_WYG_039-16b>¶
　通濟橋　嘉靖金華縣志在通逺門外去縣西南一¶
　　里元大德四年西峯寺僧宗信募緣剏造未成元¶
　　統二年浙東憲使徐奭造(黄溍通濟橋記婺瀕溪/為郡二水薄城南合流)¶
　　(而西其勢滋大距城一里所故比舟為浮橋以達/徃來霖潦暴溢絙弱弗支舟多覆溺西峯及菴禪)¶
　　(師憫人之病已甚謀伐石作橋以利永久度地於/浮橋西若干步定基絫石旁為兩堤中為十一頓)¶
　　(凡頓之形西正方東則小撱而剡其上以殺水怒/起大徳四年秋九月訖十年春三月兩堤十一頓)¶
　　(皆集未及架木為梁禪師尋委順示寂元統二年/春部使者徐公甫下車友雲龍公時主西峯法席)¶
　　(亟以茲橋為言乃市大木於處之遂昌募良匠於/閩南江左以至正二年夏四月庀事於是諸頓悉)¶
<pb:KR2k0044_WYG_039-17a>¶
　　(完頓之髙去水四十有一尺貫以木梁被以石甃/髙出頓上又八尺而橋成橋之修七百八十尺廣)¶
　　(若干尺覆以屋如其修廣楹間五十而為殿者三/為亭者二因浮橋之舊名榜曰通濟竊考其廢興)¶
　　(之故而備記之用誌歳/月貽諸後之君子云)明洪武三十五年燬於火¶
　　天順壬午副使馮靜重修成化中郡守周宗智復¶
　　為屋𢎞治初復燬郡守郝隆重修金華府志嘉靖¶
　　間洪水墩墮者四郡守張鉞姚文昭葉宗春相繼¶
　　重修萬厯間損壊縣令方元彦重修天啓七年洪¶
　　水傾圮縣令髙倬再建崇禎七年復壊縣令王士¶
<pb:KR2k0044_WYG_039-17b>¶
　　鑅徐調元重修至乙酉被方兵焚燬(屠隆通濟橋/詩芙蓉山下)¶
　　(錦為溪二水迢迢繞郭西襟帶勢成雙浦合簷牙/髙出衆峯齊春流不斷長鴻影夕照猶聞天馬嘶)¶
　　(萬里登途還奏賦/仙郎何負少年題)¶
國初知府張安豫捐俸首倡功未就至康熙癸夘守道¶
　　胡養忠知縣王世功重建庚戍又壊中垜知府呉¶
　　翀知縣李錦重修甲寅宼亂盡燬知府張藎及知¶
　　縣王治國暫造浮橋以濟康熙二十年橋船為大¶
　　水衝壊知縣劉培捐俸分給橋南各啚造船三十¶
<pb:KR2k0044_WYG_039-18a>¶
　　二隻以成利濟三十二年復為大水衝壊知縣趙¶
　　泰甡捐俸首倡邑中慕義樂輸重造新船三十六¶
　　隻加砌兩岸馬頭又置田若干畝積租以為修理¶
　　之費始事於甲戍年七月至九月告成¶
　𢎞濟橋　嘉靖浙江通志在赤松門外維舟為之金¶
　　華縣志通武義永康逹於處州原名上浮橋明永¶
　　樂中義士袁大珍為舟二十有四維以鐡絙架板¶
　　其上未幾洪水暴漲絙絶舟敗宣徳三年大珍子¶
<pb:KR2k0044_WYG_039-18b>¶
　　淮重建(杜桓/為記)萬厯金華府志成化十三年知府周¶
　　宗智重修每舟徃來必候撤板人以為病正徳間¶
　　郡守趙鶴乃架木為二垜以通之¶
國朝順治三年橋壊九年知縣王世功重建康熙六年¶
　　知縣邢振嵒修九年知縣李錦加修¶
　旌孝橋　嘉靖金華縣志一名通逺在旌孝門外通¶
　　義烏浦江下為石墩上覆以屋山橋水經其下向¶
　　東流入大溪¶
<pb:KR2k0044_WYG_039-19a>¶
　正果橋　萬厯金華府志即孝順橋在縣東五十五¶
　　里橋屋三間杭慈溪水經其下西南流入大溪¶
　文明橋　嘉靖金華縣志即枝栁橋在縣南二十里¶
　　通湯溪金華府志南山水經其下北流入大溪¶
　明逺橋　嘉靖浙江通志在縣東二十五里金華縣¶
　　志即上目橋通浦江¶
　松溪橋　嘉靖金華縣志在縣南二十五里通永康¶
　　縣及温台處長二十五丈楊柵溪水經其下年久¶
<pb:KR2k0044_WYG_039-19b>¶
　　傾塌嘉靖丙申巡按御史張景重建萬厯金華府¶
　　志復圯萬厯丙寅分巡道僉事李穟用石修完¶
　山橋　方輿勝覽在縣治北二十里二巖對立溪流¶
　　亂石間故名山橋(黄溍山橋詩行行指木末路逐/飛雲上時登巨石憇共聽春泉)¶
　　(響尋源竟莫窮即事成幽賞于石山橋詩北山之/北兩山馳一徑蜿蜒石作梯脚力倦時山始好芙)¶
　　(蓉東畔/赤松西)¶
　含香橋　金華府志在縣東三十里北山水經其下¶
　　西南流入大溪金華縣志係東義徃來要津為水¶
<pb:KR2k0044_WYG_039-20a>¶
　　衝壊僅存墜垜¶
國朝康熙三十一年知縣趙泰甡重建¶
　雙溪渡　金華府志在縣南三十五里接永康武義¶
　　大溪¶
　　　蘭谿縣¶
　慶成橋　蘭谿縣志一名義成連跨官塘即官橋也¶
　　在縣西一百六十步¶
　福民橋　金華府志在縣西北城外浦口蘭谿縣志¶
<pb:KR2k0044_WYG_039-20b>¶
　　明隆慶間圮知縣傅元順重修¶
　思親橋　蘭谿縣志舊名塌水副使胡僖家北城以¶
　　母没思慕而建¶
　悦濟浮橋　正德蘭谿縣志在縣西門外臨跨衢婺¶
　　二港舊名中浮橋宋紹興中始作於江運使衍繼¶
　　成於知縣江文衡有橋莊之田以備修葺迨元季¶
　　始廢明洪武初知縣賈存義建之(徐元重重修悦/濟浮橋記蘭谿)¶
　　(合婺衢二水邑之城臨其東滸舊有浮梁以濟元/季戎馬擾攘廢渡垂二十年邑宰賈存義閔人艱)¶
<pb:KR2k0044_WYG_039-21a>¶
　　(涉捐已俸倡率於是邑之好事者佐財助力不數/月成其制兩舟方之駕板其上列楣其旁廣尋有)¶
　　(四尺袤倍之為節凡五十連以鐡鎻篾紼並維於/橋上旁溪置石櫃五以木為閑下石實其中以繫)¶
　　(紼三置上流挽之防其順而下曲二置下流綴之/備其逆而上曲橋之端累石為磴道餘三十級升)¶
　　(者涯立其扁曰/悦濟仍故名也)萬厯金華府志成化六年知縣李¶
　　璡又建未久壊於洪水以舟濟渡正徳四年六月¶
　　縣丞田中令民三里共作一舟而橋始成焉(章懋/重修)¶
　　(悦濟浮橋記蘭谿浮橋宋紹興中江運使合衆力/為之歳久屢壊國初以來一作於賈侯存義再作)¶
　　(於李侯璡惜其未久皆遭洪水摧敗近有上書言/浮梁不可廢者詔可其奏部檄藩府施行郡守萬)¶
<pb:KR2k0044_WYG_039-21b>¶
　　(公以屬邑丞田侯侯謂邑之編户里二百四十而/浮梁用舟八十艘命民三里共作一舟所需鐡石)¶
　　(之𩔖亦以其數均之衆情歡趨如治其私不兩月/而□事其橋跨溪中有洲焉溪兩岸及中洲皆累)¶
　　(石為垜垜之上各樹石柱者二而中則有四焉以/八十舟聫為兩節舟上架板為梁梁之兩旁皆有)¶
　　(欄楣兩節之修總百尋梁廣一丈有五尺其舟首/尾皆貫以連環鐡綆縻以篾纜而兩端皆繋於石)¶
　　(柱又以鐡作巨矛者十下墜於淵而上繫其橋使/不隨波上下且時其水之髙下以為損益又時其)¶
　　(開閤以通舟楫皆/侯之所經畫也)金華府志萬厯二十二年大學¶
　　士趙志臯與邑令葉永盛重建并置田數百畝充¶
　　繕修之費明季燬於兵¶
<pb:KR2k0044_WYG_039-22a>¶
國朝順治八年知縣季振宜重建¶
　赤溪橋　萬厯金華府志在赤溪上江永貴重建¶
　楊公橋　嘉靖浙江通志在東溪上金華府志宋時¶
　　楊克恱建¶
　板橋　正徳蘭谿縣志在縣東板橋舖下宋紹興辛¶
　　巳僧可威建(蘇簡板橋記蘭谿縣陸走郡再舍而/近車聲足音憧憧達旦板橋届其中)¶
　　(途春水時至秋霖積潦衆壑悍激滙於橋下入於/大溪橋壊勿治行旅病涉僧可威獨任其事因舊)¶
　　(増新糜金錢二百萬募緣僅二十萬傾竭衣鉢以/足其費營於紹興辛巳之冬成於隆興甲申之春)¶
<pb:KR2k0044_WYG_039-22b>¶
　　(礱石請書夫開道途謹闗梁吏事也自郡縣力不/暇給而重於勞民政廢不舉林下之人非有吏責)¶
　　(而視朝涉者若已褰裳惕然有不安於其躬者誠/可書也初威鳩工嘗語之曰昔橋髙於路累尺謂)¶
　　(水不能冐曽不知増髙易欹客土難托水甚至汎/濫於道固自若也當損髙益平以便馳驅厚其址)¶
　　(多為鋸牙以殺水勢益其廣疏為三硔以分/湍流迄用此說工不加倍而橋遂堅壯云)蘭谿¶
　　縣志明崇禎十二年因水衝壊知縣盛王贊重建¶
　東井橋　正徳蘭谿縣志在十一都宋咸淳間知縣¶
　　沈應龍建¶
　塢口渡　嘉靖浙江通志在忠祐廟前正徳蘭谿縣¶
<pb:KR2k0044_WYG_039-23a>¶
　　志宋時舊有浮梁知縣柴紱名曰通濟紹興中水¶
　　溢橋壊僧仲機重建後又壊明永樂初邑人余邦¶
　　永作舟以濟其子孟源又割田數畝以備繕修蘭¶
　　谿縣志後廢余士相余伯頴造舟為渡¶
　普濟渡　萬厯金華府志在平渡鎮即女兒渡也溪¶
　　流至是東西二百餘丈水甚湍悍宋紹聖中邑人¶
　　劉思㳟維舟百艘以梁其上因謂之普濟橋其後¶
　　邑人劉藻縣尉李彦相繼修治又因鄉而改名曰¶
<pb:KR2k0044_WYG_039-23b>¶
　　望雲橋其廢久矣今以舟濟渡云¶
　　　東陽縣¶
　玉帶橋　金華府志在東峴門内葛喬二太師住處¶
　叱馭橋　明一統志在縣治東廣輿記舊名碧嵐西¶
　　峴山水所經¶
　乗駟橋　嘉靖浙江通志舊名緑波橋在縣西一里¶
　夾溪橋　金華府志在縣東三十一都界台新二邑¶
　　髙十餘丈長三十丈明嘉靖間耆民趙模造(劉慤/夾溪)¶
<pb:KR2k0044_WYG_039-24a>¶
　　(嶺橋記東陽縣治東百里許曰夾溪嶺蜿蜒與天/台相虬錯故其巖障益深邃而嶻嵲水為兩崖所)¶
　　(束下注一溪悍怒狂激行者逡巡躑躅弛肩脅息/以俟先是人嘗議橋其間率自度不能與兹水争)¶
　　(勢竟中寢莫有仕其役者嘉靖戊戌嵬山趙氏捐/貲鳩匠百計圖之期必就凡費若干緡歴三載而)¶
　　(功果竟余敘其顛末以貽東陽人俾後/來者有考焉又剏屋數楹以居守者)東陽縣志¶
　　萬歴間趙明勤張宗道等復修崇禎末年橋壊里¶
　　人張宗泗胡求等架木橋以渡徃來便之¶
　和尚橋　嘉靖浙江通志在縣北八里東陽縣志相¶
　　傳唐駱賓王與李敬業起義兵敗逃歸追捕甚急¶
<pb:KR2k0044_WYG_039-24b>¶
　　至此削髮為僧故名¶
　荆浦橋　東陽縣志長四十丈濶八丈明崇禎間僧¶
　　知禮募建¶
　麻車渡　金華府志在縣東北五里有木橋¶
國朝康熙二十年於橋上流里許新設放生澤知縣俞¶
　　允撰文勒石為禁¶
　河頭義渡　東陽縣志在二都地都民傅一泰置¶
　　　義烏縣¶
<pb:KR2k0044_WYG_039-25a>¶
　文昌橋　義烏縣志在縣西八十步明知縣鄭錫文¶
　　建後廢知縣汪道昆改建縣西七十步¶
國朝康熙三十年知縣王延曽重修¶
　野鴨橋　金華府志在縣北百八十步繡湖渠(鄭東/白遊)¶
　　(繡川湖記栁洲花島北有小堤通洲/島堤受衆水架木為梁俗名野鴨橋)¶
　新呉橋　明一統志在縣治西宋淳熙中建萬厯金¶
　　華府志淳熙四年縣丞胡沃建橋下置閘以節繡¶
　　湖水利義烏縣志後圮明崇禎九年重建¶
<pb:KR2k0044_WYG_039-25b>¶
國朝康熙十年耆民孟六卿重建十三年因縣無城斷¶
　　橋以禦寇平後知縣辛國隆甃石重修¶
　登瀛橋　嘉靖浙江通志舊名南井橋在縣南一里¶
　　崇禎義烏縣志元至正五年建明洪武三十三年¶
　　知縣呉佑命李承理龔叔寧重建正統間洪水頽¶
　　塌知縣劉同命趙仲芳修築改今名¶
　繡津橋　義烏縣志在縣西南三里知縣熊人霖造¶
　　(熊人霖繡津橋詩十里湖香接芰荷蕭蕭竹樹/繡輕羅潺湲曲水穿山麓明月橋邊聽棹歌)¶
<pb:KR2k0044_WYG_039-26a>¶
　興濟橋　萬厯金華府志在縣東三里舊為浮梁曰¶
　　東江浮橋宋慶元三年知縣薛揚祖更以石縣民¶
　　徳之易名薛公橋尋圮於水嘉定二年知縣施寅¶
　　重建又圮淳祐五年知縣趙圓卿作新橋易今名¶
　　(虞復興濟橋記邑之東江故有石橋始成於慶元/初載淳祐壬寅秋七月雨甚橋壊浮屠惟幾者欲)¶
　　(踵成之時朱元龍自尚書左司郎歸繡湖上惟幾/謁曰願丐一言以興此橋朱君屬之予予曰吾家)¶
　　(萬山之中是謀非吾所能及乙巳冬十月趙侯圓/卿來朱君約予合辭以言侯曰吾責也博詢利病)¶
　　(孰宜因革或謂前創稍卑故水至而壅於是増築/其址視舊崇六尺或謂向也腹沙而背塹故易潰)¶
<pb:KR2k0044_WYG_039-26b>¶
　　(於是實之土而覆以石當橋之中作屋五楹又立/東西二門直西㟁作閣二間栖僧伽其上凡可以)¶
　　(増壯觀而夀此橋者無不為也橋未有名/乃扁以興濟因書其始相與謀者如此)萬厯義¶
　　烏縣志元大徳五年僧永識重修又圮皇慶元年¶
　　達嚕噶齊瑪蘇繙為浮梁泰定二年僧仲文募作¶
　　石橋於故址之西八步兩岸皆有石堤中疉石為¶
　　七頓橋長四十二丈僧智宏募緣為屋以覆之其¶
　　南二頓尋為水所激而仆達嚕噶齊額琳沁重修¶
　　明洪武五年南堤及二頓復毁於水至十五年主¶
<pb:KR2k0044_WYG_039-27a>¶
　　簿聶用和復修永樂間為水激壊正統三年縣丞¶
　　劉傑捐俸倡民擇石為頓六年知縣劉同勸民助¶
　　資完之成化九年東陽盧孟涵改為巻石洞橋十¶
　　二年洪水衝壊十六年同知李珍復勸盧孟涵盧¶
　　孟實協力重建十七年暴漲衝塌十八年知縣齊¶
　　溥勸義民呉希仁南築石堤重建橋梁構屋建亭¶
　　於其上改名廣濟橋(王汶重建廣濟橋記廣濟橋/自宋慶厯間縣令薛揚祖更)¶
　　(為石橋後繼為令者皆重造焉終不免於壊成化/辛丑元城齊溥來宰巡行江上咨嗟久之翌日遂)¶
<pb:KR2k0044_WYG_039-27b>¶
　　(命匠氏伐石於山採木於林視北堤尚無恙則仍/其舊南堤則累石為岸以遏水怒修一百三十尺)¶
　　(崇與頓等中為頓凡七每頓用其舊之少半而増/三之二其狀東則小撱而剡其上西則自下而上)¶
　　(皆正方崇四十有五尺廣二十有四尺頓之上疊/木六重髙出頓上又八尺貫以木梁木之上布厚)¶
　　(板被以甎修四百二十尺板之上構屋屋以間計/者四十南北端為亭者二亭之外為階級升降之)¶
　　(道中為亭者一亭東西為神祠凡屋之兩旁翼以/板以禦風雨每間虚其上為楹以供眺望經始於)¶
　　(成化十九年三月/畢於是歳八月)金華府志𢎞治十三年知縣李¶
　　文郁重修十五年知縣呉盛勸義官呉希彩黄子¶
　　宣虞子盛捐資重修嘉靖八年大水壊者過半十¶
<pb:KR2k0044_WYG_039-28a>¶
　　四年趙模趙幹倡義築礅建橋越二年復燬知縣¶
　　方介命趙幹重修四十五年侍郎呉百朋修之隆¶
　　慶五年橋屋壊知縣歐陽柏重修萬歴七年舉人¶
　　呉大纘重整石礅二十三年礅傾頽梁板朽壊知¶
　　縣周士英命呉彦清虞學鳳等悉新之義烏縣志¶
　　天啟七年知縣鄭極詳修崇禎十二年撤朽楹版¶
　　以石十三年知縣熊人霖倡捐并為木䦨翼之因¶
　　歳首迎春於此顔曰渡春橋¶
<pb:KR2k0044_WYG_039-28b>¶
國朝康熙九年知縣于漣修十三年邑寇橋廢二十四¶
　　年知縣辛國隆市巨木為梁上覆以版又置田修¶
　　葺三十年知縣王廷曽倡建橋屋五十四年燬於¶
　　火署縣張若霈重建¶
　西江橋　崇禎義烏縣志縣西南四里半明知縣熊¶
　　人霖造(虞國鎮建西江橋記邑治臨大溪萬厯中/主者欲於釣魚磯為梁或病其逺不便徃)¶
　　(來遂請梁於射堂南不得已從之梁址當潭暴漲/輙圮屢圮屢修公私病之歳在戊寅之秋邑侯豫)¶
　　(章熊公始視事博詢利害罔不殫悉急召役夫徙/之減馬捐薪以為經費不閲歳竣役以繩度之凡)¶
<pb:KR2k0044_WYG_039-29a>¶
　　(去舊趾九百武而止侯西江之/進賢人予因名之曰西江橋)¶
　景髙橋　義烏縣志縣西北十五里浦江孔道民素¶
　　病涉明崇禎十三年知縣熊人霖伐石四丈成之¶
　廣益渡　義烏縣志縣南三里地名下埠明萬厯七¶
　　年邑民龔來時捐造浮橋知縣范儁捐俸完之十¶
　　一年來時復累石為三谼浮舟加葺如故後舟損¶
　　改髙橋以鐡索纜木版而濟二十年知縣周士英¶
　　増修之後水漲橋傾改用渡¶
<pb:KR2k0044_WYG_039-29b>¶
　石基渡　金華府志在縣東十九里通東陽¶
　　　永康縣¶
　仁政橋　明一統志在縣東南萬厯金華府志舊名¶
　　大花橋元至元五年改建以石易今名明景泰六¶
　　年僉事馮誠重建知縣劉珂繼成之(李裳仁政橋/記永康縣東)¶
　　(南三十步有水匯而為淵名曰華溪溪當處婺之/交行旅輻輳舊以木為橋隨廢至元間改石覆之)¶
　　(以屋洪武中屋燬於火景泰乙亥橋壊於水僉憲/馮誠行部過之視橋之廢遂以贖刑之金庀材命)¶
　　(工悉將就緒而馮弭節他郡厥功未究明年春安/成劉珂來宰是邑毅然曰此有司責也遂殫力竭)¶
<pb:KR2k0044_WYG_039-30a>¶
　　(思窮日夜經營之不數月而橋成其長若干廣若/干石以方計者若干工以日計者若干屋凡若干)¶
　　(楹完美壯固有加於舊費出/自公不取於下衆咸徳之)金華府志正徳十六¶
　　年屋災縣丞李景軒葺萬厯二十八年知縣戴啓¶
　　鳳修¶
　永寧橋　萬厯金華府志在縣東南百三十步舊名¶
　　小花橋元至順元年主簿赤盞榮祖改建以石易¶
　　今名永康縣志明永樂間驛丞胡義葺𢎞治間市¶
　　民徐得銘重建正徳間圮其子璋復建¶
<pb:KR2k0044_WYG_039-30b>¶
　東橋　永康縣志在縣東北二百步延真觀前明嘉¶
　　靖年間民趙延懐建今為木橋¶
　梁風橋　萬厯金華府志在縣東百步永樂十四年¶
　　重建¶
　李溪橋　嘉靖浙江通志在縣東南二十里萬厯永¶
　　康縣志景泰初僉事馮誠檄同知趙某督耆民李¶
　　思傑施孟逹建成化末圮於水正徳中里人章徳¶
　　昭營建久弗就嘉靖二十三年僉事歐陽清捐俸¶
<pb:KR2k0044_WYG_039-31a>¶
　　為倡檄僧徳顯募緣合金衢温處四府官民之力¶
　　成之(洪垣李溪橋記李溪渡東浙要津也舊有橋/為洪波横激以去嘉靖癸巳子承乏永康耆)¶
　　(民章徳昭走予論兹渡利害甚悉遂告諸府未得/其方越七年庚子予自嶺南外補永嘉郡東裝晨)¶
　　(涉見徳昭之子章根致四明上人徳顯相與經始/其事既二年子以事出華溪而兹橋亦成屹屹然)¶
　　(且試以三春之水矣庠/生章子樹詣予為之記)永康縣志今圮别建木橋¶
　五錦橋　金華府志在縣西十里永康縣志明正徳¶
　　十三年重建¶
　烈橋　萬厯金華府志在縣西十里永樂十四年重¶
<pb:KR2k0044_WYG_039-31b>¶
　　建¶
　西津渡　萬厯金華府志在學前永康縣志明𢎞治¶
　　間知縣王秩造舟及僉渡夫以濟¶
國朝康熙間邑人陳疇助田為修辦渡船之資¶
　　　武義縣¶
　熟溪橋　正徳武義縣志在縣東南宋開禧三年縣¶
　　主簿石宗玊建因名石公橋武義縣志明嘉靖二¶
　　十五年令趙竒修之造六墩而止隆慶二年令林¶
<pb:KR2k0044_WYG_039-32a>¶
　　一鶚建石墩者十架木為梁萬厯四年邑令譚音¶
　　造橋屋四十九楹(陳善熟溪橋記武義縣故有熟/溪橋民病涉久矣譚侯始至有)¶
　　(以建橋之役為言侯曰此邑令責也但令長未信/於民而先以勞之不可居二年政教修明百廢具)¶
　　(舉民再申前議會年大侵侯曰民艱於食而時詘/舉贏不可萬厯四年五月侯三載考最政通人和)¶
　　(年穀順成侯度其時曰可矣乃捐俸為倡好義者/翕然應之又益以罰贖之金五十鍰米五十石踰)¶
　　(兩月告成侯以書來請予紀成事按橋長凡五十/丈横一丈七尺為石礅者十為屋者四十九楹好)¶
　　(義助工者皆得/書刋之碑隂)¶
國朝康熙年間知縣李經邦重修¶
<pb:KR2k0044_WYG_039-32b>¶
　文興橋　正徳武義縣志在縣西一里儒學之東正¶
　　徳十三年縣丞林有年建樹石刻曰文興橋武義¶
　　縣志萬厯戊申重修¶
　瑞明橋　武義縣志在縣治南八里舊名瑞村橋耆¶
　　民徐廿四等募建年久傾圮¶
國朝康熙二十七年史恩如募建石橋改今名¶
　郭婆橋　金華府志在縣北十五里武義縣志舊有¶
　　婦人捐資所建故名後徐叔修之改名郭橋¶
<pb:KR2k0044_WYG_039-33a>¶
　雙溪橋　正徳武義縣志在縣西二十里雙溪口正¶
　　徳十三年徐魁建¶
　内白橋　萬厯金華府志在縣東二十五里舊名白¶
　　水橋正徳武義縣志跨白溪舊架木為之屢為洪¶
　　水傾壊正徳十三年縣丞林有年砌以石凡三硔¶
　苦竹橋　金華府志在縣西二十里正徳武義縣志¶
　　正徳九年徐昱建¶
　化渡　萬厯金華府志在縣西一十五里武義縣志¶
<pb:KR2k0044_WYG_039-33b>¶
　　温處徃來之衝風濤險惡義民何彦一捐田造船¶
　　以濟¶
　　　浦江縣¶
　南橋　明一統志在縣治南跨浦陽江萬厯金華府¶
　　志宋元符中錢尚書遹所建廣一丈九尺亘三十¶
　　丈歳久水决橋壊元至正四年達嚕噶齊杜諾海¶
　　作大堤三百餘丈障水還橋下橋上創亭三楹中¶
　　間以奉浮屠氏隄旁翼以扶欄植槐桞堤中創樓¶
<pb:KR2k0044_WYG_039-34a>¶
　　以憇行者堤盡處别建小橋以洩支流人行堤上¶
　　斜睨縣南飛樓傑閣掩映蒼翠中儼然圖畫也(方/櫺)¶
　　(南橋記浦陽江去縣治不一里而近每積潦人莫/得渡宋元符間尚書錢遹始構橋江上久為横流)¶
　　(旁出橋若虚置至正三年達嚕噶齊諾海公適長/是邑明年秋首割已俸修治之僚佐吏屬莫不協)¶
　　(從凡閭巷鄉鄙之在編籍者亦皆出資以助而公/專任其事焉遂鳩工伐石不期年而成其南又築)¶
　　(堤於橋道接堤杪構小橋以疏别流舊有迎恩亭/在社壝之右因徙就橋側且為屋十四楹以為偵)¶
　　(候憇息之所扁曰臨溪橋為硔道凡廣十丈有九/尺亘五十步因故名扁曰南橋堤廣視橋亘五十)¶
　　(步扁曰浦陽於是朱欄華柱映耀鯨波虹跨鼇戴/雅麗駭目樹以桑栁蓊蓊林林樵者以歌漁者以)¶
<pb:KR2k0044_WYG_039-34b>¶
　　(舞負者戴者以徃以來喁喁相屬/也邑父老來屬余記故為之詳焉)崇禎浦江縣志¶
　　後圮明萬厯二十年造木橋以便行者¶
國朝康熙十年邑人李如珪重修¶
　韓西橋　萬厯金華府志在縣西一里浦江縣志月¶
　　泉水所經¶
　羅漢橋　崇禎浦江縣志在縣東十七里先有巨石¶
　　屹立溪中相傳石為羅漢所攝即石建橋因名左¶
　　溪山水所經¶
<pb:KR2k0044_WYG_039-35a>¶
　石斛橋　浦江縣志在縣東三十里(呂祖謙入越記/石斛橋溪流潺)¶
　　(潺岸旁大石如屋/西走浦江道也)¶
　席塲橋　崇禎浦江縣志在縣北三十里巖坑山水¶
　　所經宋寳慶初邑人毛日嚴建(林子燕席塲橋記/聚席塲橋者幾百)¶
　　(家山為垣溪為閫溪沿羣山斗折蛇行迢迢三里/居民編木以渡今天子踐極元年毛君日嚴捐帑)¶
　　(廪鳩匠石剏橋於徃來之津長二十八丈廣一丈/八尺翼以闌楯鎮以魚虎計工四萬有竒三年而)¶
　　(成予聞而髙之曰利人本其仁任事本其勇不寳/貨財本其亷能通人情本其恕本是四者可以觀)¶
　　(其人/矣)¶
<pb:KR2k0044_WYG_039-35b>¶
　孝門橋　萬厯金華府志在縣東三十里浦江未置¶
　　縣時地屬義烏北鄙因顔孝而名¶
　泰平橋　浦江縣志在縣東三十五里治平寺邊(鄭/棠)¶
　　(為/記)¶
　定龍橋　崇禎浦江縣志在縣東三十五里官巖山¶
　　麓為浦陽山水所經路最要衝萬厯甲申僧廣倫¶
　　募建¶
　　　湯溪縣¶
<pb:KR2k0044_WYG_039-36a>¶
　黄石橋　嘉靖浙江通志一名黄路橋在縣北六里¶
　雙龍橋　萬厯湯溪縣志在縣北十里羅夢鵑造¶
　馬村橋　湯溪縣志在縣東北十里章勤造¶
　表忠橋　萬厯金華府志在縣南十五里忠烈陶公¶
　　廟後¶
　白馬橋　萬厯湯溪縣志在縣北十五里章琛章繼¶
　　同剏¶
　官橋　金華府志在縣西十五里森琳湖畔¶
<pb:KR2k0044_WYG_039-36b>¶
　白龍橋　金華府志在縣東北二十五里明萬厯甲¶
　　申知縣陳茂鷟始創石橋¶
　葉灣渡　萬厯湯溪縣志在縣北二十里(張文濓葉/灣渡記出)¶
　　(城西二十里為葉灣西南接衢括諸郡水而北合/東陽新安江為浙東上逰之要津行旅需扁舟濟)¶
　　(者指千萬計而一二榜人挾陽侯之勢以制行旅/緩急生死之命亡誰何者邑侯汪公進諸父老問)¶
　　(計對自趙宋以來邑人江衍嘗造舟為梁方是時/僅衣帶水耳今洪濤澎湃虹梁非䇿也莫如官為)¶
　　(造舟募水工以濟行者便侯曰諾遂捐贖鍰首事/而風諸善良以義樂赴者數十人鳩工庀材為船)¶
　　(三艘復計所以利永久者以羡貲買田二十畝擇/人掌其歳入以為修葺費既成長老屬予為記遂)¶
<pb:KR2k0044_WYG_039-37a>¶
　　(不辭而/為之書)¶
　　衢州府(西安縣/附郭)¶
　三鳳橋　衢州府志在郡治東正街明郡守楊凖建¶
　寳坊橋　西安縣志在郡治東察院南郡守楊凖建¶
　朝真橋　𢎞治衢州府志在朝京泉大井東衢州府¶
　　志舊時用石平鋪架屋其上¶
國朝康熙四十六年疏濬城河里人募貲重建特令髙¶
　　濶以通舟筏入城¶
<pb:KR2k0044_WYG_039-37b>¶
　　　西安縣(城外/闗梁)¶
　通和橋　天啓衢州府志在朝京門外水亭埠萬厯¶
　　四十四年郡守洪纎若邑令劉有源剏造¶
國朝順治庚寅巡道李際期知府韓養醇知縣成晉徵¶
　　修造頗如舊制(李際期通和浮梁碑記衢治城西/朝京渡浮舟為梁始萬厯壬子郡)¶
　　(邑賢大夫洪纎若劉有源從紳士方應祥等十有/三人共底乃績更謀踵事籍腴産若干歳入鏹二)¶
　　(百八十有羡備詳通和橋錄中歴半週甲民稱利/賴鼎革間廢且復尋又廢順治己丑秋予由督學)¶
(命廵奉衢咨衢士民遂以暢月鳩工越歳火西告竣踐/    金)¶
<pb:KR2k0044_WYG_039-38a>¶
　　(舟二十有六編木架之廣二尋虹跨中流髙視廣/川徒行絶水櫓行絶梁舟鉅丈有仞維以鐡絙左)¶
　　(右抵岸各千尺制皆從朔既成偕郡守韓養醇邑/宰成晉徴酹而祝之董其役則門下士徐國珩徐)¶
　　(應瑜徐應晉余兆斗王大成徐國亷葉其/珵凡七人助財勸功别勒貞石並告來者)甲寅之¶
　　亂僅存栟木駕敝舟康熙癸亥春總督王國安捐¶
　　金更新之¶
　東蹟浮橋　衢州府志縣東去城十里明萬厯間金¶
　　梅造今廢¶
　迎恩橋　嘉靖浙江通志在光逺門外衢州府志舊¶
<pb:KR2k0044_WYG_039-38b>¶
　　用木平鋪凡三截後去其二易以石虹上用石板¶
　　平砌兩傍石䦨¶
國朝康熙四十八年知府楊廷望知縣王涵重建改名¶
　　光逺¶
　高橋　天啓衢州府志在拱辰門外二里舊以木為¶
　　橋隨作隨壊成化間王玩易以石¶
　驛馬橋　𢎞治衢州府志在縣南五里即今落馬橋¶
　　俗云黄巢到此落馬遂不敢入城因名¶
<pb:KR2k0044_WYG_039-39a>¶
　章戴橋　𢎞治衢州府志在縣北二十里一名東津¶
　　橋宋紹興四年守李信甫屬陳羾率衆為之嘉定¶
　　八年守魏豹文重修(毛憲章戴橋記章戴之水夏/秋滛潦輙奔放洶湧紹興甲)¶
　　(子橋壊官責四里正僅成畧彴以濟隨圮李公信/甫來典州顧竂吏曰橋梁之設有先於東津者乎)¶
　　(以錢二百萬屬寓居故徽州通判陳公羾召匠慮/材經營締建寺丞蕭公忱繼之捐錢且百萬叅政)¶
　　(婁公機時知西安縣亦二十萬總錢一千五百萬/陳公董視斯役不憚寒暑橋成纔幾年而石將泐)¶
　　(木將撓前官告院陳君汶一日訪予曰先君有志/東津橋殆無遺力今漫弗訾省實所甚懼盍為我)¶
　　(籌之余曰今太守魏侯下車甫期月政平訟息事/有可為次第畢舉君盍試以東津之役言之陳君)¶
<pb:KR2k0044_WYG_039-39b>¶
　　(是余言詣郡白前故魏侯亟領納曰此郡邑責也/遂屬役庀工越三月役終侯取廢寺及没入官之)¶
　　(田可四十畝贍僧區畫周盡足利悠永落成之日/東西行者歡欣呼舞是役也陳君得以成其先子)¶
　　(之志魏侯又有以成陳君之志一/舉而兼二善焉是不可以無述)西安縣志明萬¶
　　厯丙戌改鋪石面今毁二節居民用板補之¶
　百靈橋　崇禎衢州府志界江山縣浙閩孔道徃來¶
　　病涉崇禎癸酉通判湯瑩署印江山捐俸倡建西¶
　　安令花上苑協成¶
　蓮花橋　𢎞治衢州府志在縣北三十里宋紹興二¶
<pb:KR2k0044_WYG_039-40a>¶
　　十七年易之以石衢州府志歳久毁壊用木筏撑¶
　　渡¶
國朝康熙初有僧濟澄自靈𨼆來寓蓮花寺寒夜風雨¶
　　中感墮水呼聲設願構橋改置橋墩於一里之下¶
　　髙三丈捲石梁五矼每矼濶四丈橋面濶一丈六¶
　　尺兩埵五墩共計長三十五丈橋面砥平傍採青¶
　　石為欄左右一百二十檻始於康熙己酉九月成¶
　　於庚戌冬杪約費四千金為西邑溪梁之最勝者¶
<pb:KR2k0044_WYG_039-40b>¶
　安仁渡　天啓衢州府志在縣東三十五里(楊萬里/游衢州)¶
　　(仙巖過安仁渡詩明發溪山一雨餘覺來暑氣/半分無行人道是三衢逺穏掛東風十里蒲)¶
　盈川渡　西安縣志在縣北五十里¶
　　　龍游縣¶
　白蓮橋　嘉靖浙江通志在縣南跨濠水衢州府志¶
　　宋乾道中令林自立嘗種白蓮其下週甃以石¶
　通駟橋　𢎞治衢州府志在縣東百步宋紹興甲戌¶
　　令陶定建淳祐間樞宻馬天驥重建元至正間壊¶
<pb:KR2k0044_WYG_039-41a>¶
　　於水達嚕噶齊特黙齊重修明洪武間燬永樂初¶
　　知縣祝淵因舊補完正統間縣令張惠構石捲矼¶
　　龍游縣志天順中知縣王瓚重増石捲矼仍覆以¶
　　屋(商輅通駟橋記通駟橋宋淳祐間樞密馬天驥/所建石其墩而架以木行者便焉歴年既久風)¶
　　(摧雨蝕木朽腐不支行者病焉天順庚辰𢎞農王/君出宰是邑政教兼行士民嚮應乃進耆老於庭)¶
　　(而告之曰徒杠輿梁之成見於周禮誠為政之先/務也矧通駟為橋西通百粤東達兩京使車之徃)¶
　　(來王程之遲速係焉非但商旅之經行而已乃命/善工斵石捲而成之空其中以釃水者十其長以)¶
　　(丈計者八十有竒而費以緡計者若干工力弗與/焉始事於壬午之秋落成於癸未之冬因為記以)¶
<pb:KR2k0044_WYG_039-41b>¶
　　(傳來/者)衢州府志嘉靖十年知縣陳越二十六年知¶
　　縣劉梁四十五年主簿張蕡相繼修隆慶六年知¶
　　縣凃杰重修萬厯二十七年中圯四矼知縣郁徳¶
　　重修三十四年燬知縣吳應試重修崇禎十二年¶
　　復燬後止架木為梁無復蓋屋不數年輙朽朽輙¶
　　再易云¶
　文昌橋　衢州府志在永安門外邑人余邦輔募緣¶
　　為墩六為矼五架木以通行者緣無覆屋架木漸¶
<pb:KR2k0044_WYG_039-42a>¶
　　圯萬厯三十六年知縣萬廷謙復行募捐架巨木¶
　　蓋屋三十餘楹上有文昌像故名(萬廷謙建文昌/橋記龍邑故多)¶
　　(橋橋於治前者白蓮也橋於靈源者通駟也第通/駟築而望氣者忌其下流居空砂水飛走以致邑)¶
　　(里蕭落科第晨星鄉大夫松野余公病之乃聚族/而謀募義鳩工驅石為礅捲墟為矼閲六載始告)¶
　　(成焉無何而以無覆屋將就圯也㑹子來領邑事/復節肺石之餘以充費工訖凡三十楹浮屠七級)¶
　　(文昌祠巋然居首費金一十有竒橋遂翼然改觀/自是襟帶山河連環織鎖地脉輪轉人物蔚興架)¶
　　(梁之功豈曰/小補之哉)龍游縣志崇禎十三年為水所壊十¶
　　六年知縣黄大鵬重建¶
<pb:KR2k0044_WYG_039-42b>¶
國朝順治十五年橋燬於火康熙二年知縣艾朝棟重¶
　　建十六年復燬十九年知縣盧燦縣丞何應武典¶
　　史李斌重建¶
　縠水橋　明一統志在縣五里宋嘉祐間建¶
　九里橋　衢州府志在縣西九里明永樂間義民余¶
　　希哲建嘉靖間呂廷宣重建¶
　馬報橋　萬厯龍游縣志在縣東十五里相傳扶風¶
　　守徐𢎞戰死家人不知其所乘馬馳歸報始覺因¶
<pb:KR2k0044_WYG_039-43a>¶
　　名明嘉靖間知縣甘用世重修隆慶間知縣凃杰¶
　　重建為矼五墩四廣二丈長十五丈¶
　築溪橋　𢎞治衢州府志在縣東二十里景㤗間知¶
　　縣張惠重建萬厯龍游縣志偃王築室居此故名¶
　　嘉靖間知縣甘用世重建為矼五墩四廣二丈長¶
　　二十丈¶
　笋墩橋　龍游縣志在縣北六里義民余緝建廣一¶
　　丈五尺長十丈為矼四為墩三¶
<pb:KR2k0044_WYG_039-43b>¶
國朝順治年間邑人余宏重修¶
　仙跡橋　𢎞治衢州府志在縣北三十五里舊名上¶
　　虹萬厯龍游縣志洪武間里人龔子禮建有異人¶
　　過擲錢賚匠氏錢跡印石猶存故名¶
　通濟渡　崇禎衢州府志在通濟門外¶
　　　常山縣¶
　仁壽橋　常山縣志在城内南隅坑頭¶
　觀風橋　萬厯常山縣志在縣東文筆門外下跨龍¶
<pb:KR2k0044_WYG_039-44a>¶
　　潭舊名迎恩成化間知縣余完建圮於水嘉靖元¶
　　年知縣侯正綱重建覆屋九間改今名¶
　廣濟渡浮橋　嘉靖浙江通志跨縣東大溪𢎞治衢¶
　　州府志明初知縣劉利用建名靈濟橋尋廢永樂¶
　　間知縣仇經設渡夫以舟濟𢎞治戊午知縣王錫¶
　　等仍建浮橋(吾哻常山浮橋記常山廣濟渡故未/設橋涉人告病𢎞治丁巳浙藩大參)¶
　　(湖湘呉公紀行部至縣謂知縣王錫曰古者辰見/角而雨畢則除道天根見而水涸則成梁有司者)¶
　　(可恝然乎三侯曰諾乃造舟二十束板其上旁翼/以楯聨以鐡繩繫於兩崖之石以原設渡夫十二)¶
<pb:KR2k0044_WYG_039-44b>¶
　　(人易名橋夫俾專視守葺興事於/丁巳冬十月訖工於戊午秋八月)衢州府志正徳¶
　　初舟壊知縣陶金築石墩十座架木梁於其上鐡¶
　　鎻橋夫如故遂為經久之規¶
　鎭安橋　衢州府志在縣小東門外明萬歴間邑人¶
　　陳朝等募建¶
　新溪橋　萬厯常山縣志在大南門外嘉靖間邑人¶
　　汪文鳯建¶
　儻溪橋　崇禎衢州府志在縣北五里萬厯常山縣¶
<pb:KR2k0044_WYG_039-45a>¶
　　志舊以舟渡名金川渡𢎞治間分巡呉紀知縣王¶
　　錫建浮橋於其上正徳初改為石橋嘉靖末年圮¶
　　隆慶三年魏誥等重建¶
　巖口橋　萬厯常山縣志在縣西南鄉七里巖嶺下¶
　　(僧永増巖口橋題碑溪之水一雨則漲涉者病焉/在城詹斯詹潛詹瓊詹輝思有以濟之正徳乙亥)¶
　　(秋捐貲創建石橋一所屬予董其役告成甫五載/而水壊斯乃獨力了結前緣髙堅益加於舊雖雨)¶
　　(病涉者免矣實正徳/辛巳仲春望日也)¶
　龍遶橋　衢州府志在縣西北六十里橋旁兩峯峻¶
<pb:KR2k0044_WYG_039-45b>¶
　　削相傳有髙僧日坐河壖誦經募錢每人止取一¶
　　文積數年成此橋後有龍欲踰橋去不能乃爪攫¶
　　東壁山飛去䧏遂安北鄉今兩處皆有跡可騐¶
　永安橋　常山縣志在七都球川石潭頭(徐烈永安/橋詩兩岸)¶
　　(青山一水遙桃花三月漲春潮何/緣谷口通樵客恰好沙灣架石橋)¶
　湖澄渡　萬厯常山縣志在縣北二十里(詹山湖澄/渡詩漠漠)¶
　　(烟雲午未開危樓獨倚漫徘徊行/人待渡心方急隔岸小舟來未來)¶
　招賢渡　𢎞治衢州府志在縣東三十五里¶
<pb:KR2k0044_WYG_039-46a>¶
　　　江山縣¶
　仙霞闗　明一統志在縣南一百里抵福建界為入閩¶
　　咽喉之地(薩都拉度閩闗詩白雲下千峯盡入懐袖/裏振衣度閩闗灑作山下水仰登天無梯)¶
　　(俯視井無底古來守闗人豪傑存有幾寒食百草青/春風吹不起劉基過閩闕詩二首闗頭霧露白濛濛)¶
　　(闗下斜陽照樹紅過了秋風渾朱覺滿山秔稻入闗/中峻嶺如弓驛路賖清溪一帶抱山斜髙秋八月崇)¶
　　(安道時見棠梨三兩花張以寧登閩闗詩獨步青雲/最上梯八閩如井眼中低泉鳴萬鼓動哀壑山飲雙)¶
　　(虹垂逺溪家近尚無鴻鴈信客愁復有鷓/鴣啼書生未老疎狂意更欲崑崙散馬蹏)¶
　　(謹按仙霞嶺即古泉山也杜佑云泉嶺山在衢州信/安縣西南二百里漢朱買臣云東越王居泉山一人)¶
<pb:KR2k0044_WYG_039-46b>¶
　　(守險千人不能上今其山周圍百里皆髙山深谷磴/道凡三百六十級歴二十四曲長二十里唐乾符五)¶
　　(年黄巢破饒信歙等州轉畧浙東因刋山開道七百/餘里直趨建州即此嶺也宋紹興中史浩帥閩過此)¶
　　(始募人甃以石路自是鐫除鏟削舊時險阨稍就寛/平凡自浙入閩者由清湖渡舎舟登陸連延曲折逾)¶
　　(嶺而南至浦城縣西復舎陸登舟以達於閩誠兩浙/之鎻鑰八閩之咽喉也仙霞闗之東西復有五闗一)¶
　　(曰安民闗在仙霞東南三十五里路通處州遂昌縣一/曰二渡闗在仙霞西南八十里路通江西上饒永豐縣)¶
　　(一曰木城闗在仙霞西南六十里一曰黄塢闗在仙霞/西南五十里路通永豐縣一曰六石闗在仙霞西南三)¶
　　(十五里路通江山縣及廣信之玉山皆江浙徃來之/間道與仙霞共為六闗故土人有仙霞六闗之稱)¶
　九清橋　天啓江山縣志在清湖萬厯二十二年知¶
<pb:KR2k0044_WYG_039-47a>¶
　　縣蔣光彦建天寧寺僧性徳與周徳福等募化採¶
　　石作九垜每垜髙七尺横二丈直三十丈作屋覆¶
　　其上共二十四間(自為/記)天啓三年被水衝壊¶
國朝康熙間總督郭世隆即九清橋舊址建橋船二十¶
　　隻鐡索二條知縣朱彩建亭兩岸¶
　浮橋　嘉靖浙江通志在鹿頭溪縣東二里¶
　横湖橋　𢎞治衢州府志在縣南十里景星鄉天啓¶
　　江山縣志邑人王溥建萬厯間溥孫良佐重修¶
<pb:KR2k0044_WYG_039-47b>¶
　延齡橋　𢎞治衢州府志在縣南三十五里江山鄉¶
　　江山縣志明嘉靖間知縣黄綸重建¶
國朝康熙二十五年大水摧壊三十六年福建提督張¶
　　旺重建¶
　昭明橋　正德江山縣志在縣南三十里江山鄉宋¶
　　僧木菴建衢州府志明知縣劉桂重建邑人指揮¶
　　王允徳倡募王志鄭思澤董其役程澤捨田助銀¶
　　贍之天啓間知縣張鳳翼令澤孫程徳春重建¶
<pb:KR2k0044_WYG_039-48a>¶
國朝康熙三十七年改建石矼旁置菴亭¶
　慶雲橋　天啓江山縣志在長臺里人朱夏柴時秀¶
　　建(韓駒慶雲橋詩縣郭連青野人家蔽綠蘿地偏/春事少山逈夕陽多暗水披崖出扁舟掠岸過)¶
　　(傳聲細扶柁吾老怯風波辛棄疾慶雲橋詩二首/草稍出水已無多村路瀰漫奈雨何水底有橋橋)¶
　　(有月只今平地怯風波斷崖老樹互撑拄白水綠/畦相灌輸焉得溪南一丘壑放船畫作歸來圖)¶
　呉村橋　𢎞治衢州府志在縣東四十五里感化鄉¶
　　正徳江山縣志一名步雲橋呉祿應建¶
　太平橋　正徳江山縣志在縣西南五十里姜叔彬¶
<pb:KR2k0044_WYG_039-48b>¶
　　建¶
國朝康熙三十五年大水衝没三十八年祝禮鎮徐良¶
　　梓重建¶
　峽口渡　正徳江山縣志在縣南七十里為閩浙要¶
　　道知縣呉停造船砌埠翼以兩亭徃來者便之衢¶
　　州府志明嘉靖間知縣黄綸置渡船二隻夫四名¶
　　　開化縣¶
　和平通濟橋　明一統志在縣治東𢎞治衢州府志¶
<pb:KR2k0044_WYG_039-49a>¶
　　宋紹興丙子邑令喻仲逺建庚子令丁朝佐重建¶
　　(江溥通濟橋記開化溪水湍悍舊為民病政和間/參政李光為令日始為橋以便徃來草創之初其)¶
　　(制未盡不能支久紹興丙子令喻仲逺集材鳩工/倣松江垂虹之制為之壯麗精密朞年而成歳壬)¶
　　(辰復圮於水又十年市醫胡應瑞易為浮梁徙諸/上游溪水淺涸不常易以腐敗今令金華丁朝佐)¶
　　(下車父老皆以橋為請君乃因舊址度其廣袤之/數截流而東其長六十丈分為二十三節捐已俸)¶
　　(先造三節以為民勸應者紛然遂足其數始於庚/子七月壬子成於九月辛未每節為六柱三械兩)¶
　　(旁益以二楯横貫以巨木四下施鐡鎖鈎聫以為/固板厚二寸五紛廣一丈四尺盡布以甎傍壓以)¶
　　(石為屋以蔽風雨中為亭奉浮屠氏為民保䕶負/者乗者如履平地不知身在風濤之上也橋成書)¶
<pb:KR2k0044_WYG_039-49b>¶
　　(來求記予在桑梓實/聞其詳故紀其實)慶元間令趙伯玉重修咸淳¶
　　圮於水里人徐斗髙等起造浮橋縣令胡通直重¶
　　修元至元間主簿丁世傑架橋葢屋至大間里人¶
　　方景任鳩工建造尋壊元統間主簿訥古伯重建¶
　　明洪武初知縣何永安復建九年圮洪熙乙巳洪¶
　　田寺僧向誠募緣侍郎吾紳主事宋玘與好事者¶
　　徐叔謙倡率造舟為梁¶
國朝順治中知縣朱鳳台重修¶
<pb:KR2k0044_WYG_039-50a>¶
　雙溪橋　嘉靖浙江通志在縣東一里𢎞治開化縣¶
　　志宋政和中縣令李光建後圮於水紹興乙亥令¶
　　喻仲逺重建(毛幵雙溪橋記開化二溪古未置橋/政和中會稽李光嘗涖茲邑始教民)¶
　　(為橋然制度陋甚卒為湧水所毁厥後里豪相與/踵之而功大費夥累歳不竟紹興乙亥歳今令桐)¶
　　(汪喻仲逺之來審知其故因行視地勢商度工用/勸募閭伍應者雲集即近山得鉅材數百根費以)¶
　　(大省未幾橋成如所素計丙子某月某日明年某/日則始訖之歳月日也鑿溪之深聨木為械步二)¶
　　(而柱横木貫之三藉以大板其厚四寸飛欄相扶/以翼其外中為亭以便休息乗者得以安行者得)¶
　　(以肆千百年之缺一朝而舉之是亦難矣始予聞/而心善之㑹衆請文為記故備述其本末以告來)¶
<pb:KR2k0044_WYG_039-50b>¶
　　(者/)衢州府志後圮明成化間令林清伐石甃墩嘉¶
　　靖間復圮令李文重建¶
　石梯橋　開化縣志在縣北三里石壁峭立下臨密¶
　　賽淤有道士疊石為梯七十餘級橋成勢若飛虹¶
　金溪橋　𢎞治衢州府志舊名南歸橋在縣南五里¶
　察溪橋　𢎞治開化縣志在縣北十里徐滔建宋咸¶
　　淳間圮於水遂剏渡船¶
　仁壽橋　崇禎衢州府志舊名虹橋在縣東二十里¶
<pb:KR2k0044_WYG_039-51a>¶
　巨濟橋　𢎞治開化縣志舊名孔埠在縣南三十里¶
　　(鄭原善巨濟橋記金溪邑萬山間去治三十里曰/孔埠其地當呉楚閩越之徃來一川清瀉涉者病)¶
　　(之始里人劉同祖度為浮梁其季父清暉公扁曰/巨濟里之陟是橋者如履康莊喜之相與為永久)¶
　　(計得田二十五畝籍其歳入更無後顧憂居數年/日朽月蠧摧剝就圮田之籍於橋者已歸於故主)¶
　　(而扁亦不復見延祐四年春清暉之子文敘與同/祖之子秀孫復經工庀材為舟凡十有六縻以鐡)¶
　　(繩翼以丹楯踰月悉復舊觀田與俱復視昔増善/因擇謹厚者司其籍以相其後又數月而舊扁出)¶
　　(焉黙若有應者嘻亦異哉是不可以/不記其助田之姓名𩔖見之碑隂云)¶
國朝順治中知縣朱鳳台重建¶
<pb:KR2k0044_WYG_039-51b>¶
　龍山溪口渡　嘉靖浙江通志在縣南二十里石門¶
　　鄉¶
　¶
　¶
　¶
　¶
　¶
　浙江通志卷三十七¶
